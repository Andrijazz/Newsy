> Izvor: matf
> Datum: 
> Rubrika: ekonomija
> Naslov: Uskoro manifestacija "Italija u Beogradu 2005"
> Članak:


BEOGRAD - Najavljujući privrednu manifestaciju "Italija u Beogradu 2005" koja ć
e se održati u oktobru, potpredsednik Vlade Srbije Miroljub Labus rekao je da 
očekuje unapređenje saradnje sa italijanskim privrednicima u oblasti hrane, 
mašinske i tekstilne industrije.
- Pre manifestacije u oktobru, sa italijanskim privrednicima organizovaćemo 
skup posvećen hrani, jer se veruje da tu ima mnogo prostora za privrednu 
saradnju. Sektor mašinstva je sledeća oblast, a predložili smo i da izvozimo 
tekstil u Italiju. Sada je momenat da kroz privatizaciju i dugoročnu saradnju, 
unapredimo odnose u tekstilnoj industriji - rekao je Labus.
Ambasador Italije u Beogradu Antonio Zanardi Landi rekao je da na ovogodišnjoj 
manifestaciji očekuje još veći broj srpskih privrednika, kao i da je dve treć
ine italijanskih privrednika, nakon prošlogodišnje manifestacije, uspostavilo 
saradnju sa SCG firmama. Intesa banka, koja je kupila deo Delta banke, 
predstaviće svoje planove na planu kredita i finansiranja ovde. Postoji još 
jedna velika italijanska banka zainteresovana za učešće na srpskom bankarskom 
tržištu, kazao je Landi.