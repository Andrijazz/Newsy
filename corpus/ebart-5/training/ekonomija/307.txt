> Izvor: matf
> Datum: 
> Rubrika: ekonomija
> Naslov: PREDSTAVLjEN NOVI DVOGODIŠNjI PROJEKAT ZA POMOĆ NERAZVIJENIMA U JUGOZAPADNOJ 
> Članak:

SRBIJI

Nova Varoš, Novi Pazar, Prijepolje, Priboj, Sjenica i Tutin dobiće 3,4 miliona 
evra od EU i Švajcarske

BEOGRAD - Novi dvogodišnji projekat razvoja šest opština u jugozapadnoj Srbiji, 
vredan 3,4 miliona evra predstavljen je juče u Vladi Srbije, a sredstva su 
podrška lokalnim samoupravama za poboljšanje životnih uslova građana.
Novac za ovakvu podršku za opštine Nova Varoš, Novi Pazar, Prijepolje, Priboj, 
Sjenica i Tutin obezbedili su Evropska unija  preko Evropske agencije za 
razvoj,  švajcarska agencija za razvoj i saradnju i program Ujedinjenih nacija 
za razvoj (UNDP), a u saradnji sa ministarstvima za lokalnu samoupravu i 
ekonomske odnose sa inostranstvom. Uz pomoć ovog projekta ojačaće se kapaciteti 
i opština, kako bi pojedinačno mogle da poboljšaju ekonomski razvoj.
- Cilj je da region koji je u teškom položaju bude podržan kroz povećanje 
zaposlenosti i poboljšavanje državnih usluga, kao i da se podrži regija koja 
ima multietnički karakter - rekao je Milan Parivodić, ministar za ekonomske 
odnose sa inostranstvom. - Rukovođenje će biti preko odbora projekta, u kojem 
će biti osim predstavnika ministarstva, privrednici zaltiborskog i raškog 
okruga i finansijera.
Žosep Ljoveras, šef delegacije Evropske komisije u Srbiji, je naglasio da je 
značajno što se sarađuje sa Vladom Srbije i opštinama, ali se naučilo iz 
sličnih programa sa juga Srbije.