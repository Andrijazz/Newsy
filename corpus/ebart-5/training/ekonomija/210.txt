> Izvor: matf
> Datum: 
> Rubrika: ekonomija
> Naslov: Srbija i Crna Gora (SCG) biće uskoro "iznenađene", jer će na njihovom tržištu 
> Članak:

"zaigrati nekoliko važnih svetskih ekonomskih igrača", izjavio je juče u 
Beogradu profesor ekonomije Pakta za stabilnost jugoistočne Evrope Đorđe 
Domineze. Na okruglom stolu o regionalnoj saradnji u jugoistočnoj Evropi, u 
organizaciji Pakta za stabilnost, Domineze je kazao da je pažnja svetskih 
investitora sada "sigurno usmerena" na SCG, jer će nakon tržišta Kine i Indije, 
doneti nove tehnologije na tržište SCG. "Danas je sigurno da se regionalna 
saradnja na Zapadnom Balkanu veoma pozitivno razvija", kazao je Domineze i 
precizirao da je najatraktivniji sektor u kojem će se ulagati sektor 
istraživanja.
On je istakao da se do tog procesa, mora smanjiti nivo korupcije u privredi 
SCG, koja kako je rekao "posle izgubljenih 20 godina, sada ima šansu da dođe do 
optimalne pozicije" u regionu jugoistočne Evrope. Domineze je takođe naglasio 
da je "nezamislivo" da Bugarska I Rumunija sa sadašnjim nivoom korupcije, prema 
planu postanu članice Evropske unije 2007. godine. "Uveren sam da će sledeća 
godina i godine koje slede, biti krucijalne za razvoj privrede SCG i 
regionalnih zemalja", dodao je on. Kao primer da zapadni Balkan "nije toliko 
loš" za strane investicije, Domineze je obrazložio da su sve strane banke koje 
su prsuzele neke banke na bankarskom tržištu SCG, "sigurno dobro preračunale 
rizikpre nego što su došle". 
Predsedavajući Prvog radnog stola Pakta za stabilnost jugoistočne Evrope i 
bivši ministar spoljnih poslova Goran Svilanović istakao je da je saradnja u 
regionu neophodna i istakao da je to "samo priprema za složenije procese" 
unutar EU. "Regionalna saradnja bi trebalo da nas pripremi da i u unutar EU 
nastavimo da funkcionišemo kao region", precizirao je Svilanović. Prema 
njegovim rečima, Evropska komisija bi trebalo da stimuliše i nagradi pozitivne 
primere regionalne saradnje, kroz dodatne olakšice na putu ka Evropskoj uniji.