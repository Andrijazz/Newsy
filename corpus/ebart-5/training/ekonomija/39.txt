> Izvor: matf
> Datum: 
> Rubrika: ekonomija
> Naslov: Banja Vrujci - Košarkaši tim Srbije i Crne Gore ugradnjom prvih lopata maltera 
> Članak:

u temelje svečano je označio početak gradnje fabrike vode "Si&Si" kompanije u 
Banji Vrujci. 
- Mionički kraj je izuzetno bogat i mi ćemo nastojati da izgradnjom ove fabrike 
ne narušimo ekološki izgled Banje Vrujci. Želimo da ona postane simbol ekološke 
banje u Srbiji - izjavio je  Vojin Đorđević, generalni direktor "Si&Si" 
kompanije.
Ministar pravde u Vladi Srbije, Vladan Batić podsetio je da je ovaj kraj, u 
srcu Srbije, bio zemlja ratnika i duhovnika, a onda sklonjen na marginu. "Vreme 
je da se on vrati tamo gde mu je mesto, a izgradnja fabrike je nada za 
budućnost".
Fabrika će biti završena do početka naredne godine, a projektovani kapacitet 
proizvodnje je 33.000 litara vode na sat. U izgradnji ovog objekta biće uloženo 
10 miliona evra, a fabrika će biti opremljena najsavremenijom opremom. 