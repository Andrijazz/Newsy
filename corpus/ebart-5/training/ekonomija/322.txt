> Izvor: matf
> Datum: 
> Rubrika: ekonomija
> Naslov: KRUŠEVAC - Petnaest kompanija je predalo zahtev Agenciji za privatizaciju za 
> Članak:

kupovinu tenderske dokumentacije o prodaji 70 odsto društvenog kapitala 
kruševačke Fabrike maziva FAM. Potencijalnim kupcima je dat rok do 17. novembra 
da dostave ponude za kupovinu FAM, a pravo učešća ne tenderu imaju samo firme 
koje se bave proizvodnjom ili prometom derivata nafte najmanje tri godine i 
koje su u 2005. godini ostvarile minimalan prihod od 12 miliona evra. FAM je u 
periodu od početka januara do kraja septembra ove godine povećao fizički obim 
proizvodnje šest odsto, a izvoz 40 odsto u odnosu na isti period lane. Fabrika 
zapošljava 276 radnika, čija su prosečna mesečna primanja oko 33.000 dinara, 
što je za trećinu više od republičkog proseka, prenosi Tanjug.