> Izvor: matf
> Datum: 
> Rubrika: ekonomija
> Naslov: NA BEOGRADSKOJ BERZI PRODATE AKCIJE "TIGRA" ZA OKO DVA MILIONA EVRA
> Članak:


PIROT (Tanjug-Ekos) - Za petnaestak dana trgovanja akcijama pirotskog "Tigra" 
na Beogradskoj berzi prodato je ukupno 12641 akcija, čija vrednost prelazi 2 
miliona evra, što je blizu 12 odsto ukupnog paketa u vlasništvu malih 
akcionara. 
Najnoviji neznatni pad cene akcija izneverio je, međutim, "pregrejana" 
očekivanja velikog broja malih akcionara srpskog gumarskog giganta. Nešto 
smanjena tražnja akcija "Tigra" je, uticala, naime, da cena akcija sa 16.727 
dinara, kolika je bila 31. maja - prvog dana trgovanja na Berzi, padne najpre 
na 13.000 dinara, a potom, usled naglog smanjenja ponude, izazvanog povlačenjem 
naloga za prodaju, poraste - na 16.000 dinara u petak.
Mnogi mali akcionari, pretežno penzioneri, su svoje naloge za prodaju akcija 
limitirali na 25 - 40.000 dinara, pa je pad cene na početku trgovanja za njih 
bio hladan tuš. Glavni razlog tog pada je velika ponuda akcija.
Prema rečima pomoćnika generalnog direktora korporacije "Tigar" AD Jelene 
Petković, glavni kupci akcija "Tigra" su strani investicioni fondovi, u čijem 
su fokusu interesovanja paketi od dva do deset odsto kapitala, i koji kupuju 
akcije mnogih dobrostojećih domaćih firmi. Pored njih, akcije "Tigra" bile su 
interesantne i "malim kupcima" koji investiraju na duže, ali izvesnije staze.
Direktor Beogradske berze Gordana Dostanić je, prilikom nedavne posete Pirotu, 
akcionarima "Tigra" poručila da nikako ne žure s prodajom svojih hartija, jer 
će tražnja za njima biti u stalnom porastu u narednom periodu, pa će im i cena 
verovatno porasti.
Predstavnici jedne francuske kompanije, koju zastupa Boris Vukobrat, izraelskog 
"Bejtmena" i "Britiš petroleuma" dolazili su u Rafineriju sa jasnim namerama - 
da investiraju u modernizaciju, a da im se investicije kasnije vrate isporukom 
viška proizvedenih derivata za njihove kupce u okruženju, otkriva Ocić.
On je ocenio da su za Pančevo posebno interesantni francuska kompanija i 
izraelski Bejtmen, jer su oni zainteresovani i za Petrohemiju, što je dodatni 
kvalitet njihove ponude. Oni su, međutim, insistirali da država bude garant 
takvih aranžmana.