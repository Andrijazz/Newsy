> Izvor: matf
> Datum: 
> Rubrika: ekonomija
> Naslov: Udruženje penzionera i malih akcionara tuži državu
> Članak:


GORNJI MILANOVAC - Udruženje penzionera i malih akcionara 
Poljoprivredno-industrijskog kombinata (PIK) "Takovo" odlučilo je danas da 
podnese tužbu protiv države, zbog prodaje tog preduzeća po višestruko nižoj 
ceni od inostranih procena. Procene vrednosti te firme iznosile su 98 miliona 
evra, a firma "Svislajon" iz Vršca i njen vlasnik Rodoljub Drašković, za PIK 
"Takovo" su platili tri miliona evra. Na zboru radnika, kojem je prisustvovalo 
oko 300 penzionera i malih akcionara, rečeno je da su dugovi i obaveze PIK 
"Takova" znatno manje od procenjene vrednosti. Potpredsednik Samostalnog 
sindikata Srbije Dragan Zarubica ocenio je da je "Takovo" prodato "po 
političkoj liniji i daje to čist kriminal". Udruženje penzionera i malih 
akcionara odlučilo je da Odboru za privatizaciju Skupštine Srbije prosledi 
zahtev za reviziju prodaje PIK "Takova". Član Upravnog odbora ovog udruženja 
Radič Novaković naglasio je da je njihov zahtev kod Agencije za privatizaciju 
da saznaju odredbe ugovora prošao bez uspeha, jer im je iz Agencije stalno 
stizala poruka daje ugovor poslovna tajna. Predsednik Upravnog odbora tog 
udruženja Tomislav Popović izjavio je novinarima da medu zaposlenima u PIK 
"Takovu" vlada veliki strah od gubitka posla, ističući da je u prošlih osam 
meseci otpušteno više od 1.000 radnika tog kombinata.
Predstavnici vršačke firme "Svislajon", iako su bili pozvani, nisu se pojavili 
na današnjem zboru Udruženja penzionera i malih akcionara PIK "Takova".