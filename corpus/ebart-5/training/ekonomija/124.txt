> Izvor: matf
> Datum: 
> Rubrika: ekonomija
> Naslov: NOVI SAD - Poreska uprava Novi Sad ocenila je da je "razumljivo" da su vlasnici 
> Članak:

prodavnica ukinuli takozvano plaćanje "na crtu", pošto bi, u suprotnom, morali 
da "kreditiraju" potrošače. "Moglo se očekivati da će trgovci, posle uvođenja 
fiskalnih kasa, ukinuti mogućnost odloženog plaćanja zbog obaveze evidentiranja 
stvarnog prometa", rekao je Slobodan Maraš iz Poreske uprave. On je objasnio da 
su trgovci dužni da plate porez do 20. u mesecu za promet ostvaren od 1. do 15. 
u mesecu, odnosno do 5. u mesecu za promet ostvaren od 15. do 1. u mesecu. 
Veliki broj prodavnica u Novom Sadu ukinuo je plaćanje "na crtu", zbog čega su, 
kako navodi "Građanski list", najnezadovoljniji građani sa niskim primanjima i 
penzioneri. Beta