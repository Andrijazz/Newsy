> Izvor: matf
> Datum: 
> Rubrika: ekonomija
> Naslov: Ako akcionarima "Karneksa" u Vrbasu, kupac, britanska kompanija "Midlend risors 
> Članak:

Holding" danas ne uplati iznos koji im sleduje na ime 51,3 odsto akcija, to će 
značiti da su odustali od namere da postanu većinski vlasnici.
Predočavajući ovaj podatak, Radomir Lavrnja, v.d. direktora "Karneksa", juče je 
"Novostima" izjavio da bi danas trebalo da bude poznata i odluka Komisije za 
hartije od vrednosti, kojoj su neki od učesnika aukcije podneli prigovor.
- Mislim da neće biti nikakvih izmena kada je reč o novom većinskom vlasniku. 
Sada čekamo da radnicima bude uplaćen novac - rekao je Larnja. Ukoliko se 
dogodi da radnicima ne budu isplaćene akcije, to će značiti da je novi vlasnik 
odustao od kupovine.
Novi vlasnik "Karneksa" AD, 51,3 odsto akcija je kupio po ceni od 1.103 dinara 
po akciji. Početna cena je bila 750 dinara. Ko stoji iza britanske kompanije 
"Midlend risors Holding" zvanično nije saopšteno, ali se za nju vezuje ime 
ruskog biznismena Aleksandra Raskozova.
Raskozov je radio neko vreme i u našoj zemlji kao koordinator "Majkrofajnans 
banke" u Novom Sadu.