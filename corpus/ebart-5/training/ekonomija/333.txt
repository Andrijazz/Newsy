> Izvor: matf
> Datum: 
> Rubrika: ekonomija
> Naslov: NAŠA PRIVREDA I EVROPSKI STANDARDI
> Članak:


Svaki pekmez proizveden u Hrvatskoj mora da sadrži 70 odsto šećera. Ovaj propis 
ne samo da je zastareo nego bi se svakoj dami koja drži do lepog izgleda kosa 
digla na glavi od ovolike količine kristala. Stoga u "Podravki" već razmišljaju 
o tome da proizvodnju lajt marmelade pokrenu u nekoj drugoj zemlji, jer, gle 
čuda, isti proizvod s manje šećera može se u susednu zemlju uvoziti!
Svu apsurdnost situacije primetila je hrvatska vlada. Zato su pokrenuli akciju 
u kojoj su pozvali privrednike da im prijave sve besmislene propise koji su na 
snazi. Sasvim je izvesno da ni nama takva akcija ne bi loše došla. Jer, srpskom 
izvozu više od jakog dinara konkurentnosg kvari nedosgatak primene standarda 
koji važe u EU. Nažalost, naši privrednici još ne znaju ni šta treba da primene.
 U Evropskoj uniji je na snazi 12.000 standarda, od toga 8.000 su obavezni, a 
za 4.000 primena se preporučuje  objašnjava sgručnjak za oblasg kvaliteta 
profesor na Fakultetu tehničkih nauka u Novom Sadu dr Dragutin Stanivuković.  
Ovoj brojci treba dodati i direktive EU, s kojima se oni koji imaju ambicija da 
izađu na najveće evropsko tržište takođe moraju uskladiti. Svaki standard ima 
bar pet stranica. A to znači da nas čekaju godine i godine prevoda. Nažalost, 
ovaj posao nismo gotovo ni započeli, mada smo baš od Unije dobili pomoć. Stiglo 
je 3,5 miliona evra i još tri miliona od Evropske agencije za rekonstrukciju. 
Bojim se da je taj novac potrošen, a da efekata nema.
Izgleda da nam je standardizacija u tranziciji baš loše prošla. Stari 
Jugoslovenski zavod za standardizaciju je preimenovan u Institut za 
standardizaciju Srbije i preseljen iz centra Beograda. Nema opreme, uslovi za 
rad su manje od zadovoljavajućih, pa nije čudo što se teško harmonizujemo s 
Evropom u ovoj oblasti. Članovi nekadašnjeg Jugoslovenskog udruženja za 
sgandardizaciju nedavno su pokrenuli akciju i predlažu da se formira nacionalni 
komitet za kvalitet, koji bi trebalo da pomogne bržem prihvatanju evropskih 
standarda. Predviđeno je da ovo telo broji sedam članova: četiri domaća i tri 
stručnjaka iz inostranstva. Stranci su već izrazili spremnost da pomognu, ali 
iz Vlade Srbije još nema odgovora. Po svoj prilici, cela problematika će 
sačekati narednu vladu.
Ništa bolja situacija nije ni kod sistema kvaliteta. Svi su čuli za strandarde 
ISO 9000-2000. Međutim, i tu smo na začelju po primeni. Tačnije, poslednja je 
Albanija s 11 sertifikata, pa Makedonija sa 145, Bosna i Hercegovina s 350, pa 
Srbija s 1.180. Neki će reći da to i nije tako loše. Nažalost jeste, jer u 
Mađarskoj, na primer, posluje 15.464 sertifikovanih preduzeća i drugih pravnih 
lica, Rumunija ih ima 6.970, Bugarska 2.220. Da ne pominjemo razvijene zemlje, 
poput Italije, sa njih 100.000. Uvođenje sistema kvaliteta ne samo da napravi 
red u preduzeću i osposobi ga da dobro iskoristi sve resurse već ga obično 
natera da dalje ide putem kvaliteta. Što se tiče sertifikata ISO 14.000, za 
zaštitu životne sredine, da su ga imali u Rafineriji u Pančevu, ne bi sirene 
zavijale zbog hemijske opasnosti i građani ne bi imali razloga za opravdane 
proteste. Svetski sistem kvaliteta otišao je i korak dalje. Već je usvojen ISO 
18.000, koji se odnosi na bezbednost i zdravlje zaposlenih.