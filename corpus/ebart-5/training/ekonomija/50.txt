> Izvor: matf
> Datum: 
> Rubrika: ekonomija
> Naslov: Od 7. decembra, taksa uz aviokartu Jat ervejza 
> Članak:


Beograd - Direktori Jat ervejza i Aerodroma "Beograd", Predrag Vujović i 
Branislav Vitasović potpisali su juče Ugovor o promeni načina plaćanja 
aerodromske takse, kojim je precizirano da aerodromsku taksu putnici plaćaju 
prilikom kupovine karte, a ne na AB kao dosad. Kako je saopšteno, ugovor za Jat 
ervejz stupa na snagu 7. decembra, a za sve ostale kompanije će važiti od Nove 
godine. Vujović je ocenio da će ovakav sistem naplate aerodromske takse 
omogućiti brži protok putnika i dodao da je to praksa u većini zemalja u svetu. 
On je ponovio da Crna Gora i dalje ne ispunjava obaveze prema Jat ervejzu, 
odnosno da još nije počela da uplaćuje novac. 