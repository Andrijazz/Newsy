> Izvor: matf
> Datum: 
> Rubrika: ekonomija
> Naslov: RADOMIR NAUMOV, MINISTAR ENERGETIKE
> Članak:


BANATSKI DVOR - Ministar rudarstva i energetike Radomir Naumov izjavio je juče 
da ne očekuje da će gas u Srbiji uskoro poskupeti, prenosi Beta.
On je novinarima u Banatskom Dvoru kazao da cena prirodnog gasa nije realna i 
da su zahtevi za njeno povećanje opravdani, ali da ipak ne očekuje da će taj 
energent uskoro poskupeti.
Preduzeće "Srbijagas" zatražilo je pre nekoliko dana poskupljenje prirodnog 
gasa za daljinske sisteme i domaćinstva za 4,6 dinara po kubnom metru.