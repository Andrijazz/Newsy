> Izvor: matf
> Datum: 
> Rubrika: ekonomija
> Naslov: BEOGRAD - Akcionari "Agrovojvodine - mehanizacija" iz Novog Sada i 
> Članak:

"Energoprojekt- industrija" iz Beograda prvi su iskoristili mogućnost prodaje 
svojih deonica na berzi i pored toga što ova preduzeća nisu objavila poslovni 
prospekt, što je dosada bio uslov za trgovinu akcijama na berzi. Prva trgovina 
novosadske firme održana je juče i prodato je 8.500 deonica po 16.010 dinara, 
dok će akcije "Energoprojekt- industrije" prvi put osvanuti na berzi sutra. 
Inače, trgovina akcijama bez objavljenog prospekta firme omogućena je od 25. 
jula odlukom direktora Beogradske berze. Uslov je da zahtev podnesu vlasnici 
najmanje deset odsto ukupno emitovanih akcija. Ipak, svaka takva trgovina nosi 
oznaku "bez prospekta" što znači da kupac može da se osloni samo na insajderske 
informacije i podatke NBS da bi znao kako firma posluje.