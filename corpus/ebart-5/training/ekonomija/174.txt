> Izvor: matf
> Datum: 
> Rubrika: ekonomija
> Naslov: Neophodno što pre usvajanje seta finansijskih zakona koji bi podstakli 
> Članak:

preduzeća u Srbiji da više trguju akcijama na berzi, kaže predsednik Komisije 
za hartije od vrednosti

Berze i tržište su važni stubovi društva u kome je postojanje privatne svojine 
jedno od neotuđivih prava, rekao je Milko Stimac, predsednik Komisije za 
hartije od vrednosti povodom najave usvajanja paketa zakona koji regulišu 
tržište kapitala.
Usvajanje predviđenih izmena, na primer Zakona o tržištu hartija od vrednosti i 
drugih finansijskih instrumenata u Skupštini Srbije, bio bi još jedan korak u 
prilagođavanju našeg makroekonomskog ambijenta standardima Evropske unije, 
rekao je Štimac.
Prema njegovim rečima Beogradska berza je usvojila nova opšta akta Berze  
Statut, Pravila poslovanja, Pravilnik o listingu i kotaciji i Tarifnik Berze 
koja su stupila na snagu u februaru prošle godine.
Štimac je posebno govorio o Prospektu izdavaoca hartija od vrednosti, dokumenta 
koji predstavlja jedan od neophodnih uslova za zakazivanje
trgovanja na organizovanom tržištu - Berzi.
Prema njegovim rečima još uvek se može naići na različita viđenja ovog 
dokumenta. Tako, na primer, ovaj dokument je pominjan u vezi sa prodajom akcija 
jedne od naših najpoznatijih trgovinskih kuca - C marketom. Govoreći o 
prospektu Štimac je rekao da je to "lična karta preduzeća" sa podacima na 
osnovu kojih se opredeljuju zainteresovani kupci akcija... Prospekt je važan 
dokument za tržište kapitala, ali ga neki "nevoljno" potpisuju jer posle toga 
akcije idu (sigurno) na berzu, rekao je Štimac.
Prospekt preduzeća je dokument koji sadrži sve neophodne podatke i informacije 
potrebne za donošenje odluke o trgovini haitijama od vrednosti i formiranje 
slike o vrednosti imovine izdavaoca u finansijskim izveštajima. Izdavanje i 
objavljivanje prospekta svugde je regulisano
zakonom, a u našoj državi ovu obavezu uređuju Zakon o haitijama od vrednosti i 
drugim finansijskim instrumentima, kao i podzakonski akti Komisije sa hartije 
od vrednosti i Beogradske berze. Odgovarajući na pitanja novinara oko 
nepotpisivanja Prospekta za C market Štimac je rekao da je Komisija za hartije 
od vrednosti u ovom slučaju obavila sve poslove iz svoje nadležnosti i da se 
čeka dalja odluka pravosudnih organa.