> Izvor: matf
> Datum: 
> Rubrika: ekonomija
> Naslov: BEOGRAD - Štrajkački odbor Strukovnog sindikata stjuardesa i stjuarta Srbije 
> Članak:

negirao je juče, kako prenosi Beta, da je letačko-kabinsko osoblje te 
aviokompanije odustalo od štrajka. U saopštenju se navodi da su "netačne i 
tendenciozne" informacije Medija centra JAT-a da su stjuardese i stjuarti 
odustali od štrajka, najavljenog za 25. januar ove godine.
Kako je navedeno, poslovodstvo JAT-a "direktno obmanjuje javnost" ako 
optimistički veruje da bi sa 20 do 30 zaposlenih stjuardesa mogao da održava 
saobraćaj tokom generalnog štrajka. Od 380 stjuardesa i stjuarata u Strukovni 
sindikat je učlanjeno njih 330.
Minimalan uslov za odlaganje štrajka jeste da Vlada Srbije ne prizna novi 
Pojedinačni kolektivni ugovor i da se isplate zarade za novembar i decembar 
prošle godine. Štrajkači traže i da im zarade budu 35 odsto od plate pilota 
kapetana, restrukturiranje JAT-a, smenu Upravnog odbora i poslovodstva 
kompanije i otvaranje međunarodnog konkursa za generalnog direktora JAT-a.
