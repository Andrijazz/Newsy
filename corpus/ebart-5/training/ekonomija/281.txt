> Izvor: matf
> Datum: 
> Rubrika: ekonomija
> Naslov: ZRENjANIN (Beta) - Istrage o navodnim malverzacijama u saniranju šteta nakon 
> Članak:

prošlogodišnjih poplava u selima Jaša Tomić i Međa biće zaustavljene, rekao je 
ministar za kapitalne investicije Srbije Velimir Ilić.
Tokom posete banatskom mestu Sečanj, gde je osnovan lokalni odbor Nove Srbije 
čiji je lider, Ilić nije dodatno obrazložio zašto će istrage biti obustavljene.
Ministraje u Sečnju sačekala.grupa stanovnika sela Jaša Tomić i Međa, i 
obavestila ga o istrazi i najavljenim krivičnim prijavama protiv 21 osobe.
Ilić je naveo da je Vlada Srbije donela sve potrebne odluke i da su sada 
prioriteti izgradnja kanalizacije i nastavak komunalne izgradnje na tom 
području.
Zrenjaninska policija saopštila je da je u selima Jaša Tomić i Međa otkriven 21 
slučaj lažnog prijavljivanja šteta nastalih od prošlogodišnjih poplava u 
ukupnom iznosu od 15.480.957 dinara.
U Jaši Tomiću 18 osoba osumnjičeno je da su lažno prikazali činjenice o broju 
članova domaćinstva, oštetivši budžet Srbije za 12.190.500 dinara.