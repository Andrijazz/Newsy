> Izvor: matf
> Datum: 
> Rubrika: kultura
> Naslov: Posle uspeha filma "Poslednji samuraj", Tom Kruz može samo da bude zadovoljan i 
> Članak:

da uživa u životu na kakvom bi mu svako pozavideo. U intervjuu koji je dao za 
magazin "Mari Kler", Tom priča o životu posle Nikol, o sajentološkoj crkvi čiji 
je sledbenik i ljubavi sa Penelope Krus. 
"Još u školi sam znao da sa mnom nešto nije u redu. Imao sam disleksiju, ali 
profesori nisu imali razumevanja. Kada sam počeo da se bavim glumom, shvatio 
sam da neću moći da radim i čitam scenarija ako ne naučim da čitam. Obratio sam 
se sajentološkoj crkvi koja mi je pomogla da prevaziđem taj problem i da počnem 
da verujem u sebe. Njima sam zahvalan za sve što sam postigao u životu", priča 
Tom o svojim počecima. Veoma je ponosan na svoju porodicu i vrlo je vezan za 
svoju majku koja je uložila veliki napor da sama othrani njega i njegove tri 
sestre. 
"Moja mama Meri je pravi heroj. Jedne noći je sa nas četvoro napustila našeg 
oca i nikada se više nije vratila. Radila je razne poslove da bi nas odgajila. 
Lepo sam se slagao sa sestrama i jedni drugima smo često znali da ugađamo. ", 
kaže Tom Kruz. CDC/JB