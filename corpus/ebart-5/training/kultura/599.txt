> Izvor: matf
> Datum: 
> Rubrika: kultura
> Naslov: Bestseler knjige ne postanu uvek odlični blokbaster filmovi - osnovno je 
> Članak:

upozorenje koje su agenti i producenti rekli piscima koji prodaju prava na 
svoje knjige, na ovogodišnjem Sajmu knjiga u Frankfurtu. Zapravo, činjenica je 
da većina otkupljenih knjiga na kraju skuplja prašinu na policama studija. "Od 
stotinu otkupljenih knjiga za filmove sumnjam da više od pet bude na kraju 
stvarno i snimljeno", rekao je Džulijan Fridman iz agencije koja obezbeđuje 
prava na knjige za filmove i televiziju.
Iako uspešne adaptacije romana, kao što je slučaj sa "Da Vinčijevim kodom" Dena 
Brauna (750 miliona dolara zarade od filma), pospešuju prodaju uspešnih knjiga, 
poteškoće u njihovom ekranizovanju često znače da su to ujedno i najteži 
filmski projekti. Jedna od ključnih stvari krije se u prostoj činjenici - 
scenario za film ima oko 20.000 reči, dok neki romani imaju i više od 100.000. 
Trileri i komedije se najlakše prevode u film, ističu ljudi iz sveta filma. 
Dela izuzetne književne vrednosti zahtevaju dosta rada, naročito na likovima 
koji su već oživeljeni u svesti čitalaca. "Filmska prava obično idu u crnu 
rupu. Produkcijske kompanije kupuju prava ali nemaju dovoljno talenta da vide 
šta i kako sa njima", napominje producent Deni Krauz.