> Izvor: matf
> Datum: 
> Rubrika: kultura
> Naslov: TRI NAJVEĆA FILMSKA LJUBAVNA PARA
> Članak:


LONDON - Zvezde filma "Kad je Hari sreo Seli", glumci Bili Kristal i Meg Rajan, 
proglašeni su za najveći filmski ljubavni par svih vremena, u anketi čiji je 
sponzor bio britanski lanac prodavnica "Vulvorts".
"Hemija" prisutna između Kristala i Rajanove u romantičnoj komediji iz 1989. 
godine, obezbedila im je ubedljivo prvo mesto među anketiranim ljubiteljima 
filma. Drugo mesto zauzeli su Ingrid Bergman i Hemfri Bogart za svoju romansu u 
legendarnom klasiku iz 1942. godine "Kazablanka", koji je svojevremeno nagrađen 
Oskarom. Ričard Gir i DŽulija Roberts zauzeli su treće mesto za svoje role u 
hit filmu "Zgodna žena" iz 1990. godine.