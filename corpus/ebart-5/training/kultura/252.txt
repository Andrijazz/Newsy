> Izvor: matf
> Datum: 
> Rubrika: kultura
> Naslov: IZ INSTITUTA ZA SLAVISTIKU U BEČU 
> Članak:


Dar Instituta za srpsku kulturu Prištine i manifestacije "Gligorije Elezović" 
 
U Institutu za slavistiku u Beču otkrivena je bista Vuka Stefanovića Karadžića, 
rad akademika Svetomira Arsića Basare. Bista je dar Instituta za srpsku kulturu 
Prištine i kulturne manifestacije "Gligorije Gliša Elezović". U prisustvu 
državnih zvaničnika obe zemlje, više stranih ambasadora i diplomata i 
predstavnika srpske Pravoslavne crkve, o Vuku u Beču i slici Srbije i Evrope u 
njegovim istorijskim spisima, govorili su direktor Instituta akademik Gerhard 
Neveklovski i profesor dr Miloš Đorđević.

Đorđević je naglasio da ideje i norme za koje se Vuk zalagao i metode i oblike 
upravljanja Srbijom je očigledno usvajao iz Evrope. Temelje svake kritike 
vlasti u Srbiji u onom periodu, koje imenujemo kao vreme stvaranja moderne 
srpske države, on je postavio.

Otkrivajući bistu, ambasador SCG u Austriji Mihajlo Kovač je istakao da se ovim 
besmrtni Vukov duh ponovo vraća u Beč gde danas živi preko sto hiljada Srba.