> Izvor: matf
> Datum: 
> Rubrika: kultura
> Naslov: kratkirezovi
> Članak:


Američka Akademija filmskih nauka i umetnosti, nakon što je svakog dana 
predstavljala po jednog prezentera Oskara, najavila je i ko će saopštiri 
nominacije za zlatne statuete. red je, tako, došao na Miru Sorvino (38), koja 
je svog Oskara dobila za sporednu ulogu u filmu Vudija Alena, "Moćna Afrodita" 
iz 1995. godine. Ona će se 31. januara pridružiti Sidu Ganisu, predsedniku 
Akademije filmskih nauka i umetnosti, kada će njih dvoje saopštiti nominovane u 
deset od ukupno 24 kategorije. Ostali nominovani će biti saopšteni posle nakon 
završetka ceremonije koja će biti prenošena širom sveta. Glasači Akademije, 
koji će i odlučiti o nagradama, počeće da gledaju filmove koji su nominovani za 
glavne nagrade, tokom serije prikazivanja koja će se održavati u Los Anđelesu, 
Londonu, Njujorku i San Francisku. Zasad, kao glavni favorit za najveći broj 
nominacija, a potom i Oskara, slovi gej kaubojac "Brokeback Mountain" Anga 
Lija. U međuvremenu, krajem prošlog vikenda saopšteno je da će i Tom Henks 
(49), ove godine biti u ulozi prezentera nagrade Akademije filmskih nauka i 
umetnosti, odnosno, on će nekome od svojih kolega iz sveta filma, 5. marta 
dodeliti zlatnu statuetu. Ovaj glumac, koji je igrao u više od 50 filmova, 
dobio je Oskara za "Filadelfiju" (1993) i "Foresta Gamp" (1994), a imao je i 
tri nominacije (1988, 1988 i 2000). Bioskopska publika će ga već u maju gledati 
u ekranizacija bestselera Dena Brauna - "Da Vinčijev kod".