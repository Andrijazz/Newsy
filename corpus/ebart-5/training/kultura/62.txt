> Izvor: matf
> Datum: 
> Rubrika: kultura
> Naslov: Pogledati
> Članak:


Režija: Džozef Mekginti. Uloge: Kameron Dijaz, Dru Barimor, Lusi Liju, Demi Mur

Baza podataka programa zaštite svedoka je probijena i tajni svedoci počinju da 
umiru. U pomoć su pozvani anđeli: Natali Kuk, Dilan Sanders i Aleks Mundej da 
se izbore sa jezivim Mršavim čovekom i "posrnulim anđelom" kojeg glumi Demi 
Mur. Uz pomoć svog vernog kolege Džimija Bosleja, njihova avantura počinje u 
dalekoj Mongoliji i završava se kada se Dilan suočava sa mračnom tajnom iz 
svoje prošlosti - tajnom koja će živote njene dve najbolje prijateljice dovesti 
u opasnost.
Zanimljiva tradicija "spuf" (u kojima se humornost postiže preterivanjima svake 
vrste) u savremenoj američkoj kinematografiji, sudeći po primeru najnovijeg 
Mekgintijevog ostvarenja, konačno je prevazišla rubni status i postala deo 
srednje bioskopske struje. Epizodičnost TV serijala na koji se nadovezuje ovaj 
film uslovila je proizvoljnosti u kojima mogu da uživaju isključivo pasionirani 
ljubitelji trivije.