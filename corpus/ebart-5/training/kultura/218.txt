> Izvor: matf
> Datum: 
> Rubrika: kultura
> Naslov: Najnoviju filmsku verziju klasičnog romana Žila Verna "Put oko sveta za 80 
> Članak:

dana" režirao je Frenk Korači, a glavne uloge tumače Stiv Kugan, Džeki Čen i 
Sesil de Frans. U redovnoj bioskopskoj distribuciji ovaj film će biti od 15. 
jula.

U centru pažnje je ekscentrični engleski pronalazač i avanturista Fileas Fog 
(Stiv Kugan). Ali Foga društvo ne shvata ozbiljno, njegove tvrdnje odbacuju kao 
neosnovane. Jednog dana će da sklopi opkladu sa lukavim lordom Kelvinom, 
upravnikom Kraljevske akademije nauka, kako će uspeti da obiđe svet za 80 dana, 
i to koristeći različita prevozna sredstva, kao što su brodovi, vozovi, baloni, 
slonovi i sl. U realizaciji te zamisli, na koju celi London gleda sa podsmehom, 
pridružuju mu se fatalna Monik (Sisil de Frans) i kineski lopov Paspartu (Džeki 
Čen), kome je ova situacija bila idealna za bekstvo, jer je on ukrao vrednu 
Budinu figuru od žada.