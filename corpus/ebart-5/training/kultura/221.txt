> Izvor: matf
> Datum: 
> Rubrika: kultura
> Naslov: Promotivne cene za "Nisomniju"
> Članak:


NIŠ - Jedna od novina ovogodišnjeg muzičkog festivala "Nisomnia" je i prodaja 
grupnih kartata po promotivnim cenama od 999 dinara za komplet. Rezervacija 
ovakvih "grupnih" kompleta važi do 24. jula, a prodavaće se od 24. jula do 2. 
avgusta. Grupom se smatra bar 10 osoba koje pri rezervaciji i prodaji karata, 
podnose spisak sa popunjenim ličnim podacima. Rezervacija i prodaja grupnih 
karata obavljaće se jedino u Niškom kulturnom centru i Evropskoj kući. 
Pretprodaja karata je planirana za period od 24. jula do 2. avgusta, po cenama 
od 1.200 dinara po kompletu i 600 po večeri. Prodaja je od 3. do 15. avgusta, 
kada će komplet karata biti 1.500 dinara i 700 dinara po večeri. Sem u NKC-u i 
Evropskoj kući, karte se mogu kupiti i u "Happy house", "IPS"-u i "TON"-u.