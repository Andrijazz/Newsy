> Izvor: matf
> Datum: 
> Rubrika: kultura
> Naslov: worldART
> Članak:


NAJSKUPLJI HOLIVUDSKI MAČAK - stiže u američke bioskope 11. juna. Tada će 
debitovati film "Garfield: The Movie", a buntovnom i sebičnom tigrastom mačku 
Garfildu, koji obožava lenčarenje, i koji je ovoga puta kompjuterski animiran, 
glas pozajmljuje Bil Marej. "Film je napravljen da učini samo jednu stvar - da 
nasmeje ljude", kaže tvorac stripa Džim Dejvis koji crta Garfilda već 25 
godina. Ovaj strip se trenutno objavljuje u 2.600 svetskih novina, tako da ga 
redovno čita oko 260 miliona ljudi. Ipak, bilo je potrebno 15 godina da se 
konačno napravi film o Garfildu. Dejvisu je naime toliko vremena trebalo da 
ubedi producente da snme film, ali da ne bude rađen na način tradicionalne 
animacije. Tako je na kraju i bilo - Garfild je kompjuterski animiran i na 
platnu se nalazi uz žive glumce. Inače, Garfilda je stvaralo 200 animatora. Po 
tome je definitivno postao "najplaćeniji mačak Holivuda".