> Izvor: matf
> Datum: 
> Rubrika: kultura
> Naslov: worldart
> Članak:


KIPRANIN MARIO KOMBOU - ima pokrete kukovima, ali i glas, najviše nalik 
legendarnom Kralju rokenrola, pa je stoga zaradio titulu "Najboljeg imitatora 
Elvisa Preslija u svetu". Sledeće nedelje njega će moći da vide zemljaci sa 
Kipra, gde će održati koncert. Međunarodnu slavu Kombou je stekao 16. avgusta 
kada je pobedio na skupu imitatora Elvisa Preslija u Memfisu. U pitanju je 
jedno od najvećih takmičenja na svetu koje se održava na dan Elvisove smrti. 
Inače, u jednom kiparskom magazinu istraživanje je pokazalo da građani ove 
ostrvske zemlje smatraju Komboua jednim od najpoznatijih Kiprana na svetu. Na 
listi je i pop zvezda Džordž Majkl. Kombou je rođen u Engleskoj, a nedavno je 
glumio glavnu ulogu na londonskom Vest Endu u hit mjuziklu "Jailhouse Rock". 
Imao je rolu Vinsa Evereta kojeg je glumio Elvis Presli u filmu iz 1957. 
godine.