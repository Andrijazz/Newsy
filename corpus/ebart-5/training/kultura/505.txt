> Izvor: matf
> Datum: 
> Rubrika: kultura
> Naslov: Kuća sa luksuznim apartmanima na Dedinju u Beogradu, delo arhitekte Mustafe 
> Članak:

Musića, proglašena je najboljim realizovanim arhitektonskim delom u prošloj 
godini u SCG, na konkursu kompanije "Novosti". Najbolji studentski projekat je 
"Zvuk grada", muzička dvorana u Tadeuša Košćuška, delo apsolventa na 
Arhitektonskom fakultetu u Beogradu Aleksandra Bajića.
Žiri kompanije "Novosti", koji su činili prof. arh. Brana Mitrović 
(predsednik), prof. Aleksandar Kadijević, arhitekta Slobodan Maldini, doc. arh. 
Dejan Miljković i direktor i glavni urednik "Novosti" Manojlo Vukotić, 
pregledao je 149 radova pristiglih na konkurs, od kojih se 29 odnosilo na 
izvedene objekte. Prema oceni žirija, kuća arhitekte Musića predstavlja 
značajan i kompleksan poduhvat na polju arhitekture u SCG, koji će imati 
dugotrajan uticaj na tok arhitektonske misli u zemlji. "Musićeva pojava je 
unapredila tokove savremene arhitekture na našem kulturnom području. Svojim 
delom on pokazuje izuzetnu prefinjenost i osećajnost - kako za formu i sadržaj, 
tako i za svest o kulturnom trenutku i sredini iz koje je potekao i u kojoj 
radi", naveo je žiri. Bajićev projekat muzičke dvorane ocenjen je kao sveže 
koncepcijski zrelo, funkcionalno delo na tradicionlano neugodnoj beogradskoj 
lokaciji. To je primenjiv i održiv projekat i žiri ga je preporučio posebnoj 
pažnjii.
Treći autorski konkurs za arhitekturu kompanije "Novosti" nastavlja tradiciju 
nekadašnje "Borbine" nagrade za arhitekturu i zahvaljujući tome, ta ugledna 
nagrada traje tačno četiri decenije. SEEcult.org