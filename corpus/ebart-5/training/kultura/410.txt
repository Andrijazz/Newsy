> Izvor: matf
> Datum: 
> Rubrika: kultura
> Naslov: VENECIJA - Na 62. filmskom festivalu u Veneciji sinoć je prikazan film 
> Članak:

"Kazanova", u režiji Lesa Halstroma u kojem glavne uloge tumače Hit Ledžer (26) 
i Sijena Miler (23), javlja Tanjug. Film, koji će na festivalu biti prikazan 
van takmičarske konkurencije imaće premijeru u SAD za Božić, a u Velikoj 
Britaniji u februaru sledeće godine. Halstrom, među čijim ostvarenjima su 
filmovi "Čokolada" i "Život nema pravila", izjavio je da mu je bio cilj da u 
svom novom filmu prikaže modernog, mladog i nadasve uverljivog Kazanovu. Radnja 
filma smeštena je u Veneciju iz 18. veka, a snimanje filma odvijalo se na nekim 
od najpoznatijih lokacija tog grada, poput trga Svetog Marka i Duždove palate.