> Izvor: matf
> Datum: 
> Rubrika: kultura
> Naslov: kratkirezovi
> Članak:


Najsveobuhvatnija dosad retrospektivna izložba italijanskog majstora Antonela 
da Mesine (Antonello Messina, 1430-1479), koja obuhvata 36 njegovih radova, 
priređena je u salama Skuderi del Kvirinale u Rimu. Kurator izložbe Mauro Luco 
izjavio je da su prvi put predstavljene na jednom mestu gotovo sve slike Da 
Mesine, što je godinama smatrano nemogućim, jer su muzeju nerado pozajmljivali 
retke i vredne radove tog umetnika, preneli su italijanski mediji. Izložba 
obuhvata i jedno od njegovih remek-dela, ulje na drvetu malih dimenzija "Sveti 
Jeronim", pozajmljenu iz Nacionalne galerije iz Londona. Predstavljena je i 
slika "Blagovesti", portret Bogorodice sa plavim velom na glavi, koja se smatra 
njegovim omiljenim radom. Na drugom nivou, između ostalog, nalazi se velika 
slika mučeništva svetog Sebastijana iz drezdenskog štatlihe Kunstcamlungen 
muzeja. Poslednja velika izložba Da Mesine, održana 1953, obuhvatala je 18 
slika. Da Mesina, rođen 1430. u Mesini, razvio je uljanu tehniku po ugledu na 
dela flamanskih majstora Jana van Ajka i Rožera van der Vejdena. Da Mesina je 
ostavio iza sebe 45 vrednih dela, najčešće religijske tematike, ali i portrete. 
Izložba će biti otvorena do 25. juna. SEEcult.org