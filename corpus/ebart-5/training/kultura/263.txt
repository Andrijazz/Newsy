> Izvor: matf
> Datum: 
> Rubrika: kultura
> Naslov: kratkirezovi
> Članak:


Porodična priča koja počinje bombardovanjem Beograda, nagrađena je na 12. 
međunarodnom Hamptons filmskom festivalu (SAD). "Escape" prati sudbinu Vlade 
(11), Dušana (8) i njihove majke Ljilje, koji aprila 1999. napuštaju 
bombardovani Beograd i sele se u Ameriku. Tokom naredne četiri godine film 
prati odrastanje dvojice dečaka u njujorškom Bruklinu. Dečaci sazrevaju i 
prilogađavaju se novom načinu života praćeni okom kamere. Stariji Vlada, 
postaje vrlo uspešan u školi i za dve godine prelazi put od učenika u razredu 
za strance do "studenta generacije". Život i svakodnevna borba teku do 11. 
septembra 2001. kada se majka Ljilja nađe na 80. spratu Word Trade Centra broj 
2. Vlada i Dušan prate dramatične događaje iz svoje škole u Bruklinu, ne 
znajući da li im je majka preživela ili ne. Ljilja preživljava napad i porodica 
zbija redove i nastavlja svoj "američki život". Rat u Iraku i bombardovanje 
Bagdada priziva nazad Vladina bolna sećanja na bombardovanje Beograda. On sada 
ima 15 godina i pokušava da nađe odgovor na pitanja ličnog i nacionalnog 
identiteta dok ubrzano sazreva u Njujorku, na početku 21. veka. Produkcija 
filma trajala je pet i po godina. "Escape" je producirala nezavisna 
producentska kuća "Here and There productions" iz Njujorka, muziku za film 
radila je grupa "Standing in Lines" iz Njujorka. U filmu je korišćen i 
materijal Nikole Majdaka, snimljen tokom bombardovanja Beograda. Pored režije, 
Darko Lungulov potpisuje i kameru i montažu. Rođen je u Beogradu, u Njujork se 
seli 1991. godine, gde završava filmske studije na City College, Njujork. Od 
1997. do 2003. radio je u "Spiral Pictures" produkcijskoj kompaniji pri Ross 
Isntitutu, East Hampton. Tokom tog perioda režirao je i producirao brojne 
Spiral Pictures projekte, a takođe učestvovao u nezavisnim filmskim projektima 
(Burn, 2001; Fallout, 2004). Godine 2003. osniva "Here and There Productions" 
produkcijsku kuću u Njujorku. Između ostalih projekata u kojima učestvuje, 
Darko priprema igrani film čija se radnja simulltano odvija u dva grada: 
Njujorku i Beogradu.