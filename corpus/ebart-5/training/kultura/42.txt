> Izvor: matf
> Datum: 
> Rubrika: kultura
> Naslov: Miodrag Šćepanović na Andrićevom vencu
> Članak:


Izložba skulptura Miodraga Šćepanovića otvara se u 20 sati u Galeriji "Andrićev 
venac". Skulpture su izvedene u kamenu, uz drvo, omiljenom Šćepanovićevom 
materijalu. "...i još jednom ostajemo "skamenjeni" pred lepotom i dostojanstvom 
kamenih formi Miodraga Šćepanovića... Ono što kao kvalitet prepoznajem u 
njegovim radovima je poštovanje materijalnosti prirodnog, koja se kroz 
realizovanu formu još više potencira... melanholija, samoća, tišina, 
uzvišenost, samo su deo osećanja ili stanja kroz koja se krećemo vođeni veštom 
rukom Šćepanovićevog dleta..." (iz predgovora Anastazije Miranović, likovnog 
kritičara).