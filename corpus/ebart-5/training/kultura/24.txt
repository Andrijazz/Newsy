> Izvor: matf
> Datum: 
> Rubrika: kultura
> Naslov: VEČERAS NA KOLARCU 
> Članak:


Gošća Gudača Svetog Đorđa violinistkinja Jasna Maksimović. - Na programu dela 
Baha i Vivaldija 
 
Gudači solisti i njihova gošća 
Koncert posvećen baroknim majstorima Johanu Sebastijanu Bahu i Antoniju 
Vivaldiju večeras u Kolarčevoj zadužbini priređuju Gudači Svetog Đorđa i 
njihova specijalna gošća violinistkinja Jasna Maksimović. Na koncertu će se 
predstaviti i solisti Gudača, violinisti Miloš Petrović, Gordan Trajković i 
Ivana Ćetković kao i violinistkinja Nataša Stanojević. 

Godišnja doba Antonija Vivaldija tumačiće troje violinista solisti Gudača i 
Jasna Maksimović koja će se beogradskoj publici predstaviti i tumačenjem 
Bahovog koncerta u E-duru. Pošto je večerašnji nastup Gudača Svetog Đorđa jedan 
od koncerata na kojem naš poznati gudački orkestar želi da predstavi svoje 
članove i kao soliste, troje violinista će svirati i Vivaldijev Koncert za tri 
violine i gudački orkestar. Dirigent je Petar Ivanović.