> Izvor: matf
> Datum: 
> Rubrika: kultura
> Naslov: Kvote za pobedu na "Evrosongu"
> Članak:


Iako naš predstavnik neće učestvovati na "Eurosongu" koji se od 18. do 20. maja 
održava u Atini, bar možemo da se kladimo ko će pobediti ove godine. Prve kvote 
je objavila engleska kladionica "Skajbet", a po njihovim procenama, najveći 
favorit je predstavnica Grčke Ana Visi sa pesmom "Everything", sa kvotom 5/1 
(na jedan uloženi evro dobijate pet).

Na drugom mestu su Belgijanka Kejt Rajan ("Je t'adore") i švedska pevačica 
Karola ("Invincible") sa kvotom 7/1. Među favoritima su i Rumuni (9/1), kao i 
Severina sa pesmom "Moja štikla" sa odnosom 12/1. Naravno, do sada je ubedljivo 
najviše opklada uloženo na pobedu Grčke, ali će se, do početka takmičenja, 
lista favorita najverovatnije svakodnevno menjati. Zanimljivo je da engleski 
kladioničari najmanje šanse za pobedu daju francuskoj pevačici Viržin Puše ("Il 
etait temps")  neverovatnim odnosom 100/1.