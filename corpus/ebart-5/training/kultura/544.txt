> Izvor: matf
> Datum: 
> Rubrika: kultura
> Naslov: konkursiPOZIVI
> Članak:


Međunarodni studentski kamp "Interakcija - Zlatibor 2006" (Interaction - 
Zlatibor 2006), okupiće od 1. do 18. avgusta na Zlatiboru 12 studenata filmskih 
akademija iz 12 zemalja, koji će u grupama snimiti tri dokumentarna filma, 
inspirisana ljudima i prirodnim okruženjem te planine u Srbiji. Rok za 
prijavljivanje je 20. jun. Filmovi nastali u okviru tog prvog međunarodnog 
studentskog kampa "Interakcija", biće prikazani na Zlatiboru i u Beogradu, kao 
i na akademijama u zemljama iz kojih potiču učesnici. Organizatori obezbeđuju 
ishranu i smeštaj za učesnike, a pokrivaju i troškove filmske produkcije. 
Učesnici sami pokrivaju troškove puta i dobijanja vize, ukoliko je potrebna. 
Poželjno je da obezbede i projekciju filmova na svojim akademijama. Program, 
pod nazivom "Encounters", realizovaće se u saradnji sa ambasadama zemalja iz 
kojih studenti potiču, Filmskim centrom Srbije i filmskim akademijama, a 
podrazumevaće i edukativne sadržaje za učesnike, okupljene oko osnovne ideje 
kampa - interakcije. Više informacija moguće je dobiti posredstvom adrese 
infofilm-art.org. SEEcult.org