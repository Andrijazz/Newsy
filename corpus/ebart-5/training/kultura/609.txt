> Izvor: matf
> Datum: 
> Rubrika: kultura
> Naslov: Koncerti Duška Gojkovića i Orkestra "Spirit of Europe" u Centru Sava. Nastupom 
> Članak:

u Kolarcu Simfonijski orkestar RTS obeležio 100. Sostakovičev rođendan

KAKO JE DUHOVITO I SA PUNO ŠARMA REKAO DUŠKO GOJKOVIĆ NA KONCERTU U CENTRU 
SAVA  "OVO JE MOJ NAJLEPŠI 75. ROĐENDAN DO SADA"  UČINIO JE I SVIM POSETIOCIMA 
JEDNO NEZABORAVNO VEČE U KOME SU SE SLILE VELIKE OBDARENOSTI VRHUNSKOG 
INTERPRETATORA I STVAKAOCA, KOJI JE TRUBOM UJEDINO BRAZIL I BALKAN, RAZBIJAJUĆI 
KOD NAS UOBIČAJENO MIŠLJENJE DAJE NJEGOV INSTRUMENT SIMBOL BUČNIH, UZAVRELIH I 
RASPOJASANIH STRASTI.
U istoj dvorani, nedelju dana kasnije, gostovao je Orkestar "Spirit of Europe", 
sastavljen od muzičara iz različitih evropskih država, na čelu sa dirigentom 
Martinom Zighartom, koji je, takođe sa Natašom Veljković, gostovao proletos u 
Beogradu. Ovoga puta, novoformirani orkestar pokazao je znake nesigurnosti (pa 
i nesinhronosti na počecima stavova) koji su uobičajeni kod nedovoljno uhodanih 
mladih ansambala, što će se, verovatno, tokom godina zajedničkog muziciranja, 
ispraviti i uhodati. Iznenađujuće je bilo, pritom, i predstavljanje jednog vrlo 
nekoherentno sastavljenog programa koji je imao za cilj (pretpostavljam) da 
predstavi bečki (manje poznate) kompozicije (a i tu su bili sasvim dosledni), 
ali zar su se od toliko prelepih stranica muzičara koji su stvarali u ovom 
gradu umetnosti našle one sasvim osrednje jednog oca valcerskog maga (Johana 
Štrausa, starijeg, a zašto ne mlađeg?), depresivne ("Largo desolato" za gudače 
opus 20) Rajnera Bišofa, pa i Mocartova Serenada u De-duru KV 320 (a ne 
genijalna u svakoj noti "Mala noćna muzika" KV 525) i Prvi (u Ceduru opus 15) a 
ne neki kasniji daleko lepši Betovenov klavirski koncert! Verovatno je dirigent 
birao manje zahtevan i manje poznat program (da bi seizbegle komparacije), ali 
time nisu prikrivene još uvek evidentne slabosti mladog orkestra, naročito 
izražene u Serenadi (kod Mocarta se sve savršeno čuje!): nedovoljno pocrtan 
takozvani manhajmski krešendo i nejasno oblikovane orkestarske linije u 
Andantinu, a posebno u "koncertu"  vrlo bojažljivi drveni duvači, najviše u 
kadenci flaute i oboe u Rondu. Uopšte je čudno zašto se našlo to salcbruško 
delo iz 1779 na ovom bečkom pro gramu i zašto su se umetnici opredelili za 
klavirski koncert "genija iz Bona" kada je poznato da Nataša Veljkovic' 
najbolje na svetu interpretira Mocarta? Međutim, interpretacija Nataše 
Veljković bila je "među najboljima", posebno u širokoj poslednjoj (od tri 
koliko je Betoven napisao za ovaj koncert) kadenci otkrivajući koliko 
suptilnosti, gracioznosti i šarma sadrži njena nesumnjivo raskošna pijanistička 
paleta koja je i od ovog (relativno) ne mnogo zanimljivog dela izvukla maksimum 
izražajnosti.
Simfonijski orkester Radio televizije Srbije obeležio je stoti Šostakovičev 
rođendan u dvorani Kolarčeve zadužbine na najbolji moguci način. Pobednica 
ovogodišnjeg Međunarodnog takmičenja Muzičke omladine 24godišnja Japanka Rjoko 
Jano, koja je osvojila i nagradu publike interpretirala je njegov prvi (od 
ukupno dva) Violinski koncert u amolu opus 77, napisan 1955, prikazujući pravi 
blesak virtuoziteta, ali i izuzetnu muzikalnost, posebno izraženu u dugoj 
kadenci trećeg, laganog stava, pisanog u formi barokne pasaklje, uz smisao za 
sjajno  poniranje u duhovito sročene melodijske i ritmičke dovitljivosti Skerca 
(uz pravu svetkovinu udaraljki) i razigrane tokove finalne Burleske. Šteta je, 
jedino, što ovu izvanrednu umetnicu nismo čuli kako interpretira neko drugo 
koncertno delo  jer smo ovo vec' slušali na pomenutom beogradskom takmičenju. 
Još iz vremena Vanča Cavdarskog, koji je stajao na čelu Orkestra RTS, Peta 
simfonija Šostakoviča (u demolu, opus 47, iz 1937) često je bila na njegovom 
programu; međutim, sada su u orkestru "neki novi (a pritom odlični) klinci" 
koji takode predvođeni sjajnim Bojanom Suđićem, ulaze u "oblikovanje čoveka, 
jer je ljudsko bic'e, sa svim njegovim osećanjima i sumnjama "u središtu ove 
kompozicije" kako je o svojoj najpopularnijoj i najčešće izvođenoj simfoniji, a 
ujedno i najsubjektivnijoj, govorio sam autor.