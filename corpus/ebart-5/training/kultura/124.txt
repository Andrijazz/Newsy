> Izvor: matf
> Datum: 
> Rubrika: kultura
> Naslov: worldART
> Članak:


NATALI PORTMAN - u "Leonu 2" - Filmski klasik Luka Besona "Leon" ili 
"Profesionalac", sa Žanom Renoom i Gerijem Oldmanom, bio je značajan za 
karijeru tada mlade i nepoznate Natali Portman. Sada, postoji mogućnost da se 
ona pojavi u nastavku filma. "Kada završimo rad na trećoj epizodi 'Ratova 
zvezda', ko zna. Volela bih da se malo odmorim, ali moglo bi biti nešto sa 
Lukom Besonom i nastavkom filma. Scenario je stvarno odličan i vredan je 
propuštanja odmora. Jedini je problem što bih opet morala u salu na fizičko 
vežbanje", izjavila je Portmanova za magazin People. Ona je demantovala glasine 
da je izabrana kao Lois Lejn za sledeći "Supermen" film, mada je rekla: "Ko ne 
bi voleo da glumi Lois Lejn".