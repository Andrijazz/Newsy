> Izvor: matf
> Datum: 
> Rubrika: kultura
> Naslov: "Kraljevski gudači Sv. Đorđa" održaće turneju od 25. avgusta do 10. septembra u 
> Članak:

11 gradova Norveške, od Osla na jugu do Narvika na krajnjem severu zemlje, kako 
je nedavno izjavio za "Glas" Nenad Nikolić, direktor ovog beogradskog ansambla. 
Publika će tom prilikom moći da čuje dela Edvarda Griga, Josipa Slavenskog i 
Aleksandra Vujića. Na njihovim koncertima u drugom delu programa predstaviće se 
i Kulturno-umetničko društvo "Diogen" iz Surčina. Zanimljivo je da su šest, od 
jedanaest gradova koje obuhvata ova turneja, gradovi pobratimi sa šest mesta u 
Srbiji. Potom "Kraljevske gudače Sv.Đorđa" očekuju gostovanja u Nirnbergu, 
Regensburgu i Beču, sa Sretenom Krstićem, violinistom, koji će u svojstvu 
koncertmajstora ansambla izvesti dela značajnih baroknih kompozitora.