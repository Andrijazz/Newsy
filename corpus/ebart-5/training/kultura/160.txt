> Izvor: matf
> Datum: 
> Rubrika: kultura
> Naslov: NA INICIJATIVU GLUMICE DEBI REJNOLDS 
> Članak:


AMERIČKA glumica Debi Rejnolds namerava da u turističkom gradiću Pidžn Fordž, u 
državi Tenesi, otvori muzej posvećen holivudskom filmu u kojem će biti izloženi 
mnogi predmeti vezani za kinematografsku industriju. 
Posetioci će moći da vide oko 3.500 kostima, na hiljade rekvizita, postera, 
fotografija, bioskopskih karata i drugih predmeta. Ova kolekcija je procenjena 
na više od 50 miliona dolara, precizira 71-godišnja glumica, poznata po svojoj 
ulozi u jednom od kultnih filmova pedesetih godina "Pevajući na kiši".
U muzeju će, između ostalog, biti izloženi bela haljina koju je Merilin Monro 
nosila u filmu "Sedam godina vernosti" (na slici) kao i crvene cipele koje je 
Džudi Garland nosila u "Čarobnjaku iz Oza".