> Izvor: matf
> Datum: 
> Rubrika: kultura
> Naslov: Tradicionalna kulturna manifestacija u Vranju "Borina nedelja", kojom se 
> Članak:

obeležava 128-godišnjica rođenja književnika Borislava Stankovića, počeće danas 
i trajaće do 29. marta. 
"Borina nedelja" biće otvorena u gradskom parku, pored Stankovićevog spomenika, 
besedom prošlogodišnjeg dobitnika književne nagrade "Borislav Stanković" Gorana 
Petrovića. Kako je organizator najavio, na otvaranju manifestacije učestvovaće 
i književnici Miloš Milišić, Veroslav Stefanović, Živorad Nedeljković i Dejan 
Aleksić. Tokom 38. "Borine nedelje", biće održano osam književnih manifestacija.
"Borina nedelja" biće završena 29. marta dodeljivanjem književne nagrade 
"Borislav Stanković" Momi Kaporu za roman "Konte", koji je žiri proglasio 
najboljom knjigom proze na srpskom jeziku, objavljenom 2003. godine. (Tanjug)