> Izvor: matf
> Datum: 
> Rubrika: kultura
> Naslov: SVEČANO OTVARANjE NARODNOG POZORIŠTA RS 24. 
> Članak:

FEBRUARA                                                                        
                                                                                
                                               
Narodno pozorište RS ući će u 74. sezonu potpuno sanirano, sa novom malom 
scenom i modernom rasvetom

SveČano otvaranje pozorišta, čija je sanacija trajala sedam meseci, najavljeno 
je za 24. februar premijernim izvođenjem predstave "Gospođa Olga" Milutina 
Bojića.
Direktor Narodnog pozorišta RS Željko Stjepanović rekao je na konferenciji za 
novinare da je nova Mala scena, koju su nazvali "Petar Kočić" potpuno odvojena 
od Velike i da ima 77 mesta.
- Imamo ambiciozne planove i za početak ćemo izvesti dve premijerne predstave 
na Maloj sceni, a do kraja godine planiramo da izvedemo još četiri premijere na 
Velikoj. Zgrada je u potpunosti adaptirana, a ostalo je još samo da dokupimo 
tonsku i svetlosnu opremu, odnosno određeni broj reflektora - istakao je 
Stjepanović.
Najavljen je i novi cenovnik po kojem će cena premijera biti 16 KM, za 
premijerne pretplatnike 12 KM, reprize 8 KM, a organizovane posete 4 KM.