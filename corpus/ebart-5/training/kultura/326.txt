> Izvor: matf
> Datum: 
> Rubrika: kultura
> Naslov: U SKZ-u predstavljena knjiga Dinka Davidova
> Članak:


U Srpskoj Književnoj zadruzi predstavljena je nova knjiga Dinka Davidova 
"Studije o srpskoj umetnosti 18. veka". Dinko Davidov je istraživao srpski 
likovni izraza u crkvama od Hilandara do Gornje Ugarske, posebno ukazujući na 
značaj svetinja Karlovačke mitropolije. 

Prema rečima urednika SKZ-a, Dragana Lakićevića, knjiga Dinka Davidova je 
značajna u kulturno-istorijskom i metodološkom smislu jer ukazuje na to da je 
evropeizacija kod nas započeta upravo likovnim umetnostima (slikarstvo, 
grafika, heraldika, arhitektura....). 
Knjiga je, po rečima autora, tematski podeljena na dva dela od kojih je prvi 
posvećen srpskoj grafici a drugi srpskom slikarstvu 18. veka. 
Posebno je naglašeno da je Dinko Davidov, što je u našoj javnosti prošlo 
uglavnom nezapaženo, za svoj izuzetno značajan doprinos u izučavanju 
viševekovnih tokova u srpskoj likovnoj umetnosti, odnosno za njeno sagledavanje 
u evropskim okruženjima i ukrštajima, dobio pre dve godine "Račansku povelju", 
ugledno priznanje koje se dodeljuje našim najeminentnijim književnim i muzičkim 
stvaraocima, kao i delatnicima u proučavanju srpskog književno umetničkog 
nasleđa.