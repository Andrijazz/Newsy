> Izvor: matf
> Datum: 
> Rubrika: kultura
> Naslov: NOVE KNjIGE
> Članak:


Oskar Vajld. "NNK Internacional", Beograd.
Prevod: Tanja Bulatović i Jasna Mitić

U svojoj biblioteci "Moderna anglosaksonska drama" u kojoj je do sada objavila 
pet drama Tenesija Vilijamsa, beogradska izdavačka kuća "NNK Internacional" 
nedavno je poštovaoce dramske literature obradovala knjigom Oskara Vajlda u 
kojoj se nalaze tri Vajldova rukopisa; jedan, potpuno ličan, drugi - ispovedno 
literaran i treći, potpuno književni, kako objašnjava prevodilac Tanja 
Bulatović u predgovoru. Slavni Vajld (1854), "Irac po rođenju, Englez po 
vaspitanju, osuđen da koristi jezik Šekspira", i njegova životna sudbina - od 
uglednog, cenjenog građanina i pisca postao je zatvorenik i potom čovek koga se 
odreklo društvo, u četiri pisma iz zatvora Reding i u rukopisu "De profundis" 
ispoveda se i obračunava sa svojim dotadašnjim životom. Naravno, i "u potpuno 
hrišćansko-pokajničkom tonu spoznaje svoje sopstvene grehe..." Pisma su ovde 
štampana u integralnoj verziji koja ranije nije kod nas objavljivana.
Drama "Salome", pak, napisana je 1891. na francuskom. Izvedena je pet godina 
kasnije, kad je Vajld bio u zatvoru, gotovo tajno, a ilustracije za program je 
uradio Tuluz-Lotrek.