> Izvor: matf
> Datum: 
> Rubrika: kultura
> Naslov: IZDAVAČKA KUĆA "SAJMON I ŠUSTER" NAJAVILA
> Članak:


Kontroverzni američki filmski reditelj Majkl Mur, koji je postigao izuzetan 
uspeh širom sveta dokumentarnim filmom "Farenhajt 9/11", oštrom kritikom 
politike američkog predsednika Džordža Buša, objaviće uskoro dve nove knjige, 
najavila je izdavačka kuća "Sajmon i Šuster".
"Naš cilj je da te knjige izađu pre izbora", rekla je portparol te izdavačke 
kuće Viktorija Mejer, prenele su svetske agencije.
Prva knjiga biće objavljena uz DVD izdanje Murovog kontroverznog dokumentarca 
"Farenhajt 9/11". Druga knjiga je kolekcija pisama koje su Muru pisali 
pripadnici američkih vojnih snaga u Iraku. Naslov te knjige je. "Da li će nam 
oni ikada ponovo verovati". Mur je rekao da je ponosan što je omogućio 
vojnicima, koji su mu pisali, da javno kažu šta misle.
Mur je autor  i bestselera "Glupi beli čovek" i "Druže, gde je moja zemlja?".
Za film "Žeđ za nasiljem" dobio je Oskara za najbolji dokumentarni film . 
(Fonet)