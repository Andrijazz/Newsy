> Izvor: matf
> Datum: 
> Rubrika: kultura
> Naslov: U požarevačkom Centru za kulturu večeras se završavaju Glumačke svečanosti 
> Članak:

"Milivoje Živanović"

Izvođenjem monodrame Ateljea 212 "Memoari prote Meteje Nenadovića", u 
interpretaciji Ljube Tadića i dodelom nagrada večeras se u Centru za kulturu u 
Požarevcu završavaju devete Glumačke svečanosti "Milivoje Živanović". Posle 
izvođenja predstave stručni žiri u sastavu glumica Đjurđija Cvetić, dramaturg 
dr Petar Marjanović i reditelj Dimitrije Jovanović saopštiće ime novog 
dobitnika statue Milivoja Živanovića, koju je izradio akademski vajar Milivoje 
Bogosavljević. Na Svečanostima je preksinoć izvedena satira Radoja Domanovića 
"Pokondirena tikva" u režiji Ksenije Krnajski. Jasna Đuričić je za ulogu Feme 
dobila nagradu publike, monografiju Milene Pavlović Barili i nagradu stručnog 
žirija Povleju "Spomen na glumca". Za ulogu Jovana žiri publike je nagradio 
Aleksandra Gajina grafikom slikara Pavla Miladinovića, dok mu je stručni žiri 
dodelio Povelju "Spomen na glumca. Za glavnu nagradu, statuu Milivoja 
Živanovića, između ostalih, konkurišu Radmila Živković, Rade Marković, Svetozar 
Cvetković, Aleksandra Janković i drugi. Sinoć je izveden mjuzikl Pozorišta na 
Terazijama "Pop Ćira i pop Spira", rađen po romanu Stevana Sremca u režiji Juga 
Radivojevića.