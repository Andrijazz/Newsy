> Izvor: matf
> Datum: 
> Rubrika: kultura
> Naslov: kratkirezovi
> Članak:


Po drugi put za tri dana Rolingstounsi su morali da otkažu koncert kako bi Mik 
Džeger (63) odmorio svoj glas. Prvo je na jedan dan bio odložen njihov nastup u 
Njujorku, a potom nastup u Atlantik Sitiju, i to samo par sati pre nego što su 
fanovi počeli da ulaze u arenu. Zbog ovoga će Stounsi morati da sviraju 17. 
novembra u Atlantik Sitiju, što opet znači da će gotovo sigurno biti odložen 
njihov nastup na Dodžer stadionu u Los Anđelesu, 18. novembra. Naime, Stounsi 
već godinama nisu svirali koncerte dan za danom, pa se ne očekuje ni da će to 
sada uraditi. Američka publika nije nešto oduševljena Stounsima - prodaja 
karata slabo ide u Čikagu, Sijetlu i Los Anđelesu, a album "A Bigger Bang" 
takođe loše prolazi, što se ocenjuje razočaravajućim.