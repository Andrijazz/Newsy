> Izvor: matf
> Datum: 
> Rubrika: kultura
> Naslov: kratkirezovi
> Članak:


Nakon niza uspešnih nastupa i nekoliko nedelja provedenih na IPS top listi 
najprodavanijih domaćih muzičkih izdanja, "Demonio" iz Niša, u saradnji sa 
kompanijom IPS najavljuje seriju promo nastupa u Beogradu, Novom Sadu i Nišu. 
Za početak je najavljen promotivni nastup u beogradskom Mamut megastoru - 3. 
februara u 16 sati. Na ovom "live act" događaju, osim članova grupe "Demonio", 
koji će tom prilikom potpisivati svoj prvi album "Demonstratura: Poglavlje 
prvo", kao specijalni gosti pojaviće se velike domaće hip-hop zvezde Šorti i 
Marčelo kao i još čitav niz gostiju. Već sledećeg dana, 4. februara u 16 sati, 
sledi gostovanje i promo nastup u Novom Sadu, u IPS prodavnici u Zmaj Jovinoj 
15, a ova mini promo turneja završava se nastupom u Nišu 10. februara u isto 
vreme, u IPS prodavnici (Nikole Pašića 36 - pored T. C. Kalča). Specijalna, 
promotivna cena CD je 399 dinara.