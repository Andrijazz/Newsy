> Izvor: matf
> Datum: 
> Rubrika: kultura
> Naslov: DOBROTVORNA IZLOŽBA U ATINI
> Članak:


"Srpsko sdikarstvo 19. i 20. veka" naziv je izložbe koja je otvorena u centru 
lepih umetnosti u Atini. Na izložbi su predstavljena dela velikana srpske 
umetnosti kao što su Paja Jovanović, Uroš Predić, Marko Čelebonović, Milan 
Konjović, Jovan Bijelić, Stojan Aralica, Nikola Graovac, Milo Milunović... 
Ukupno, oko 50 umetnika starije generacije čije se delo razvijalo u smeru 
impresionizma i beogradske kolorističke škole. Vlasnik kolekcije je Ilija 
Đorđević, tačnije "Zadužbina Đorđević" na čiju je inicijativu ova izložba i 
organizovana, sa namerom da bude dobrotvorna i da deo novca od otkupljenih dela 
bude uložen u obnovu manastira Kovilj na Fruškoj gori koji su u 17. veku 
zajedno sa srpskim osnovali i grčki monasi.
Izložbu je, kako saznajemo, organizovao Komitet za kulturu opštine Filotei uz 
pomoć Ministarstva kulture Srbije, otvorio ju je gradonačelnik Teofrastos 
Ikonomidis, a govorili su Dušan Bataković ambasador SCG u Grčkoj, Joanis 
Marnitis, predstavnik Uneska, Stanislav Živković, istoričar umetnosti i vladika 
Portfirije.