> Izvor: matf
> Datum: 
> Rubrika: kultura
> Naslov: KNjIŽEVNI IZLOG
> Članak:


U SREDIŠTU radnje romana "Magija života" Grejema Džojsa (u prevodu Gordane 
Fiket), sedam je sestara porodice Vejn. Naporedo uz priču teku dve hronike - 
emocionalno-psihološka i društveno-politička. Pisac vešto prelazi iz jedne u 
drugu, a pri svemu se najviše drži "magije života".
Ove sestre žive pod nadzorom nepopustljivog matrijarhata, zasnovanog na 
privrženosti i izdaji, ljubavi i razočaranju, strahu i nadi. Od halucinantnih 
užasa noći u kojoj je nemačka avijacija grad sravnila sa zemljom, preko 
svakodnevnih muka stanovništva, kroz sve to prolazi i sin najmlađe od sestara. 
Nikada ne upoznavši oca, detinjstvo provodi neprestano se seljakajući od tetke 
do tetke. Frenk je svedok života koji se prostire od rata do mira, od 
svetkovine do magije i vidovidosti.

(Izdavač: "Dereta", 304 str., 380 dinara)