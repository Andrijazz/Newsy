> Izvor: matf
> Datum: 
> Rubrika: kultura
> Naslov: Elita svetske i domaće kreativnosti u domenu dizajna i reklame potvrdila 
> Članak:

prisustvo na predstojećem "Beograd festivalu"

Devedeset svetski afirmisanih i najuspešnijih ljudi iz sveta dizajna i reklame 
okupiće se na ovogodišnjem "Beograd festivalu" koji će se, od 2. septembra do 
1. oktobra održati u "Nju moment galeriji ideja" koja je i organizator ove 
smotre. Pokrovitelj je njegovo kraljevsko visočanstvo prestolonaslednik 
Aleksandar II Karađorđević.
Među gostima "Beograd festivala" biće: Žak Segela (Pariz), legenda svetskog 
advertajzinga, direktor EURO RSCG Worldwide, Bob Garrfild (Vašington), urednik 
časopisa "Advertizing Age" i Fransoa Šarl Ruje, art direktor iz Pariza, kao i 
Mirko Ilić, jedan od najnagrađivanijih art direktora na svetu, iz Njujorka, 
Eduard Čehovin, poreklom Beograđanin, član Američkog instituta Grafičkih 
umetnosti i dobitnik više od 40 šggernacionalnih nagrada, Dejan Štajnberger, 
najuspešniji kreativni direktor u Pragu... Bob Garfild i Fransoa Šarl Ruje su, 
kako je napomenuto i srpski zetovi.
Gosti "Beograd festivala" biće i predstavnici "Print magazina" iz Njujorka, 
vodećeg časopisa za dizajn u svetu, koji će, u celom najnovijem broju biti 
posvećen dizajnu u Srbiji.
Na jučerašnjoj konferenciji za novinare, održanoj u "Nju moment Galeriji ideja" 
Tom Farel, pi-ar "US sttill-a" iz Picburga, agencije koja već izvesno vreme 
sarađuje sa ovom galerijom i koja će biti jedan od sponzora festivala, najavio 
je da će na jesen, u "Financial timesu" imati specijalni dodatak o dizajnu u 
Srbiji.
 Ovaj festival će biti važan za budući, bolji život u Srbiji, za njen ekonomski 
prosperitet i za izvoz srpske kreativnosti u svet, koju "US still" želi da 
afirmiše - rekao je Farel.
Otvaranju ovog festivala prethodio je i jedna značajan uspeh  nedavni prijem 
"Art Director Club" u "Art Director Club Europe".