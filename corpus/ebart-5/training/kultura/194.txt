> Izvor: matf
> Datum: 
> Rubrika: kultura
> Naslov: KRUŠEVAČKO POZORIŠTE OBELEŽILO JUBILEJ MOMIRA BRADIĆA
> Članak:


KRUŠEVAČKO pozorište priredilo je svojim poklonicima lep kulturni događaj 
povodom pola veka umetničkog rada Momira Bradića, glumca, reditelja i 
nekadašnjeg upravnika ovog pozorišta.
Momir Bradić je pozorištanac, kako je rekao književni i pozorišni kritičar 
Miloš Petrović, koji je krenuo Talijinom stazom još kao učenik Učiteljske škole 
u Kruševcu, pa onda u Pozorišnom ansamblu Kulturnog centra, sa glumcima iz 
ranijeg Narodnog pozorišta na čelu sa Borom Mihajlovićem, Lekom Bošnjancem i 
Miloradom Đorgovićem. Zahvaljujući pozorišnom entuzijazmu i kreativnosti 
Bradića, preporođeno je Kruševačko pozorište, u kojem profesionalizam dolazi do 
punog izražaja. Bradić je presudno uticao na formiranje mnogobrojnih, poznatih 
glumaca, od Andreje Zlatića, preko Tomislava Trifunovića, Milije Vukovića, 
Zorana Karajića, Olge Mustafić, Ljiljane Đoković, do Vojina Ćetkovića.
U jedinstvenom događaju za ljubitelje pozorišne umetnosti uživali su 
mnogobrojni Kruševljani zahvaljujući Branislavu Cigi Jeriniću, Ljubi 
Manasijeviću, Radošu Bajiću, Slađani Nestorović, Miletu Nedeljkoviću...