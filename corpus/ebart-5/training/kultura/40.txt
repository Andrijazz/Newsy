> Izvor: matf
> Datum: 
> Rubrika: kultura
> Naslov: 09sff03
> Članak:


CineLink produžava vreme predselekcije

Nakon što su na adresu Sarajevskog filmskog festivala stigle i sve pošiljke 
upućene poštom (zaključno sa datumom 19. april 2003), ukupan broj pristiglih 
scenarija popeo se na 87, saopštavaju organizatori SFF. Time je projekat 
CineLink već u svojoj pionirskoj fazi prevazišao sva očekivanja ali i uslovio 
potrebu da se pomeri rok za objavljivanje rezultata predselekcije, budući da će 
žiriju trebati daleko više vremena (od ranije predviđenog) da se posveti svakom 
od pristiglih radova. Usled toga, rok za predselekciju produžava se 10 dana, 
odnosno rezultati će biti objavljeni 25. maja 2003. godine. Osim toga, 
beogradska promocija ovog projekta od vitalnog značaju za regionalnu 
kinematografiju, koja je bila najavljena za nesrećni 12. mart, biće naknadno 
organizovana, najverovatnije, 4. juna ove godine.