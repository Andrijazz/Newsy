> Izvor: matf
> Datum: 
> Rubrika: kultura
> Naslov: Bodž remix goldberg variations, koreografija  Mari Šujinar, Kanada 
> Članak:


Bez obzira na svoju sintagmu nove pozorišne tendencije 40. Bitef je počeo bez 
iznenađenja. U ovom slučaju to konkretno znači da je Bitef otvoren na način 
sličan ranijim počecima našeg najznačanijeg pozorišnog fetivala: u Centru 
"Sava" i sa predstavom koja ne predstavlja naročito iznenađenje, naročite ne u 
domenu koji je uvek bio dominantan na Bitefu, na planu forme. Tema predstave 
kanadske koreografkinje Mari Šujinar je naime telesni nedostatak. Desetak 
igrača istražuje načine na koje se sve mogu upotrebiti ortopedska pomogala i 
kako se sve mogu iskoristiti za scensku gru. Mari Šujinar nesumnjivo uspeva da 
napravi snažan otklon od patetike koji je naročito bitan s obzirom na temu 
kojom se bavi, pomerajući težište svoje priče, kroz svojevrstan remiks, na 
drugu stranu, suprotno od telesne mane. Međutim, sama predstava realizovana je 
posredstvom niza sasvim slobodno poređenih scena koje naknadno, samo u svesti 
gledalaca, povezuje sama tema, tačnije svest o njoj. Jer zavedena Bahovom 
muzikom i njenim tumačenjem Glena Goulda, Šujinar povremeno kao da gubi kontakt 
sa samom temom kojoj se potom vraća u posledjni čas.
Stoga je, tokom samog izvođenje bilo moguće, bez većih problema, zamišljati 
koje od brojnih varijacija (slika) na temu telo i njegovi nedostaci, publika ne 
bi primetila kada ih ne bi ni bilo.