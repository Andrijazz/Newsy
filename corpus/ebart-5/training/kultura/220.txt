> Izvor: matf
> Datum: 
> Rubrika: kultura
> Naslov: OD 19. DO 23. JULA U RAŠĆE
> Članak:


Od 19. do 23. jula u gradskom parku u Raški, biće održana manifestacija "Vašar 
umetnosti".
INICIJATOR manifestacije je slikar iz Raške, Hadži Sreten Vujanac i grupa 
entuzijasta, čiji je cilj da se poslednji put pred rekonstrukciju starog parka, 
održi kulturno-zabavni program u okviru kog će biti predstavljeni umetnici iz 
Raške. Osim postavke slika Hadži Sretena Vujanca, koja će trajati svih pet dana 
i biti otvorena 24 sata, svake večeri će biti postavljena još jedna izložba na 
kojoj će se predstavljati po jedan umetnik iz Raške. 
U okviru manifestacije biće otvorena i izložba fotografija "Srbija - život i 
običaji", autora Dragoljuba Zamurovića, a održavaće se i književne večeri, kao 
i programi kojima će biti prezentovano narodno stvaralaštvo.