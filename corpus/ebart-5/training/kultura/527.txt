> Izvor: matf
> Datum: 
> Rubrika: kultura
> Naslov: kratkirezovi
> Članak:


Televizijske Bafta nagrade Britanske akademije dodeljene su uz veliku pompu, a 
među dobitnicima je i popularni TV kuvar Džejmi Oliver, koga je publika 
ispratila ovacijama posle uručenja nagrade za serijal "School Dinners". BBC 
serije "Doctor Who" i "Bleak House" dobile su na preksinoćnjoj ceremoniji u 
Londonu po dve nagrade, uključujući nagradu za najbolju dramsku seriju za 
"Doctor Who". "The X-Factor" (ITV) dobila je nagradu za najbolju zabavnu 
seriju, dok je "EastEnders" proglašena najboljom sapunicom, u oštroj 
konkurenciji sa "Coronation Street", "Casualty" i "Holby City". Najboljom 
komičnom serijom proglašena je "Two's Help" (BBC), a u konkurenciji su bili i 
"The Catherine tate Show", "Little Britain" i "Creature Comforts". Politička 
komedija BBC 4 - "The Thick of It" dobila je dve nagrade, a između ostalog, 
Prvi program BBC dobio je nagradu publike (Pioneer Audience Award). Adaptacija 
(BBC) "Bleak House" Čarlsa Dikinsa dobila je nagradu za najbolju žensku ulogu, 
zahvaljujući Ani Maksvel Martin, dok je u muškoj kategoriji nagrađen Mark 
Rajlens za ulogu u "The Government Inspector" (Channel 4). Reditelj Ken Louč 
dobio je počasno priznanje Bafta akademije. SEEcult.org