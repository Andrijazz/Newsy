> Izvor: matf
> Datum: 
> Rubrika: kultura
> Naslov: Šefovi delegacija za izbor "Pesme Evrovizije" zemalja bivše Jugoslavije 
> Članak:

dogovorili su se da se komšijski udružimo, i međusobno podelimo glasove 18. 
maja na "Evroviziji" u Atini, otkriva Anja Roglić, šef naše delegacije. 

- Predstavnik SCG, koji će biti izabran 11. marta, gostovaće u bivšim 
republikama, na njihovim nacionalnim televizijama u udarnim terminima, a mi 
ćemo takođe ugostiti njihove predstavnike. Ali, naš cilj je i da obiđemo i 
zemlje koje ili ne glasaju za nas ili nam daju malo poena: Španiju, Irsku, 
Monako... - kaže Anja. 
Inače, šuška se da se Saša Popović s Acom Đukanovićem navodno već dogovorio da 
četiri člana crnogorskog žirija glasaju za njegove pulene. 
- O tome ništa ne znam. Acu nisam čak ni videla na "Monteviziji", za razliku od 
prošle godine kada je bila druga, poznata priča. Ne mogu da tvrdim da neko 
nešto nije dogovorio sa crnogorskim žirijem, ali nemam ni potvrdu da jeste. 
Jedino znam da će četvoročlani žiri ispred RTS-a glasati po svojoj savesti - 
kaže Anja Rogljić.