> Izvor: matf
> Datum: 
> Rubrika: kultura
> Naslov: Ekskluzivno iz Pariza za "Glas javnosti" posle premijere predstave 
> Članak:

"Profesionalac" Dušana Kovačevića 

Ljudska drama dva uništena života zadobila je manji značaj, važnija drama 
čitavog društva koja se oslobađalo komunizma

Zaista sam iznenađen predstavom, kazao je pisac Duško Kovačević posle premijere 
njegovog pozorišnog komada "Profesionalac" održanog u Pariskom gradskom 
pozorištu Abes 14. januara. 
- Radeći "Profesionalca" za švajcarski radio, moje zanimanje za komad je 
neverovatno poraslo. Mnoge teme su me dotakle - pre svega odnos stvarnosti, 
autora i dela. Takođe, zanimao me je kontekst u kome se odvija priča, slom 
Jugoslavije početkom devedesetih i uspon Miloševića na vlast - kaže rediteljka 
Lorans Kalam. U saradnji sa DŽepnim teatrom iz Ženeve i Teatrom Vidi iz Lozane, 
ona je za Gradski teatar postavila Kovačevićevu dramu.
Upotrebljavajući univerzalnost Kovačevićevog dramaturškog pristupa, Kalam je 
sačuvala pozadinu političke farse stavljajući naglasak na ulogu intelektualca u 
modernom svetu. LJudska drama dva uništena života zadobila je manji značaj, 
bivajući zaklonjena dramom čitavog društva koja se upravo oslobađalo 
komunističkog režima. Jaz i sukob koji dele umornog Luku Labana (Žak Mišel) i 
promašenog Kraja (Kristijan Gregori) ne nosi u sebi fascinantnu mržnju i 
prisnost progonitelja i žrtve, nego osećaj da su obojica samo žrtve. 
 "Profesionalac" će se prikazivati do kraja meseca i, ako dobro prođe, postoji 
mogućnost da se potom postavi i "Balkanski špijun" - kaže Dušan Kovačević kome 
je, pored "Profesionalca", u izdavačkoj kući "L'azz d'Om", na francuskom 
objavljena i legendarna komedija "Maratonci trče počasni krug".