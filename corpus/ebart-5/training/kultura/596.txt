> Izvor: matf
> Datum: 
> Rubrika: kultura
> Naslov: Filmska revija "Sinemanija", na kojoj će premijerno biti prikazano 29 filmova, 
> Članak:

biće održana od 1. do 8. novembra u Centru "Sava" u Beogradu i od 2. do 9. 
novembra u "Areni" u Novom Sadu. "Sinsmanija" biće u znaku dva jubileja: 250. 
godišnjice rođenja Mocarta i 150. godišnjice rođenja
Nikole Tesle. "Sinemaniju" će otvoriti film Kristofera Nolana "Prestiž", s 
Dejvidom Bouvijem u ulozi Nikole Tesle, a zatvoriće je filmska verzija 
Mocartove opere "Čarobna frula" u režiji Keneta Brane. Biće prikazan i film 
"Parfem", ekranizacija istoimenog romana Patrika Ziskinda, u režiji Toma 
Tikvera, zatim film Brajana de Palme "Crna dalija", "Ukus moći" Kloda Šabrola, 
s Izabel Iper u glavnoj ulozi, novi filmovi Martina Skorsezea i Ridlija Skota, 
"Panov lavirint" Đulerma del Tora, korejski film "Duel" i mnogi drugi.
(Beta)