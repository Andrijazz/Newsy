> Izvor: matf
> Datum: 
> Rubrika: kultura
> Naslov: Da li devizu - plati i stekni diplomu - demantuje praksa u našim privatnim 
> Članak:

visokim školama: Dušan Đoković, dekan Akademije umetnosti BK

Prva generacija diplomaca sa katedre za slikarstvo Akademije umetnosti BK 
upravo predstavlja svoje radove u Umetničkom paviljonu "Cvijeta Zuzorić". Na 
stvaralački put izveo ih je profesor Zoran Pavlović koji je pre devet godina, 
na poziv dekana Dušana Đokovića, došao da formira Katedru za slikarstvo.
- Princip rada Akademije podrazumeva odgovarajuće poverenje i nemalu 
stvaralačku slobodu pedagoga: dovedem ličnost od integriteta koja će voditi 
katedru - a onda tom umetniku "dam odrešene ruke", odnosno mogućnost da sve 
svoje saradnike potom predloži, a ja to aminujem - objašnjava u razgovoru za 
"Ekspres" dekan Đoković.
- Pre dve godine otvorili smo i Katedru za kompjutersku umetnost i dizajn, a to 
praktično ne postoji ni na jednom fakultetu kod nas. Ta katedra se pokazala 
vrlo uspešnom, jer profesori su sjajni, a studenti koji su sada tek na drugoj 
godini već su dobili brojne nagrade.
Rašireno je mišljenje da svi kandidati koji mogu da plate mogu i da upišu, kako 
AU BK tako i evaku drugu privatnu akademiju. Da li je to tako ?
Prijemni ispiti na našoj akademiji su isto tako rigorozni kao i na drugim 
školama te vrste. Mi nemamo toliko kandidata kao što ima FDU , koji je do 
prošle godine imao po šest stotina prijavljeiih na katedri. Ali, ove godine je 
broj kandidata na svim akademijama praktično prepolovljen, a nama broj 
kandidata raste. Kada smo počinjali imali smo prijemne ispite u vreme kada su 
fakulteti slične vrste svoje prijemne ispite završili i to iz uverenja da uvek 
ima talentovanih koji nisu mogli da se upišu zbog ograničenog broja. Međutim, 
već tri godine unazad mi pravimo dva prijemna ispita, jedan u junu i drugi u 
septembru, potpuno nezavisno od drugih fakulteta ove vrste. Sada nam se 
prijavljuju studenti koji hoće baš kod nas da studiraju i mi to vrlo cenimo. 
Prema tome, deviza plati i stekni diplomu ne važi a to će demantovati i ovih 
deset diplomaca koji su svoje slike izložili u Paviljonu "Cvijeta Zuzorić?
Šta je to što vašu akademiju odvaja u odnosu na ostale ?
- Naša specifičnost ali u isto vreme i prednost je to što smo mi od prvog dana 
počeli da okupljamo ljude iz struke koji su aktivni i u trendu u tom trenutku, 
Davne 1995. kada smo osnovani pozvao sam pokojnog profesora Živojina Pavlovnća 
da predaje filmske režiju, jer on to, na žalost, na FDU nije mogao da radi nego 
je predavao samo
scenario. Tako da je nama troje studenata čak iz Ljubljane došlo da ba 
studirali filmsku režiju kod Živojina Pavlovića! Da je bio na nekoj drugoj 
akademiji oni bi na nju došli zbog njega, ali bio je na našoj a nama je to 
važno. Mi smo se u početku reklamirali govoreći da smo akademija uglednih imena 
i mislim da smo to i ostali. Studenti se vezuju za profesora kod koga 
studiraju, a po završetku studiranja tn profesori pomažu studentima u daljoj 
afirmaciji što se pokazalo kao dobro.
Među vašim najpopularnijim profesorima je, čivi se, glumac Ivan Bekjarev!?
Da, Bekjarev je izveo već treću generaciju studenata i on ni na jednu ponudu za 
sebe lično nije odgovorio a da nije rekao. - Da, ali ja imam i svoje studente i 
ja ću i njih dovesti itd. To se vidi i u mega-seriji "Jelena" u kojoj veliki 
broj i bivših i sadašnjih studenata AU BK koji igraju velike i zapažene uloge. 
Mislim da je to vrlo značajno. Ne znam kakva je sada situacija na FPU, ali 
sećam se ranije da profesori nisu voleli da im studenti počnu profesionalno da 
rade pre završetka studija, a mi podržavamo njihov rad čak i na prvoj godini 
studiranja.