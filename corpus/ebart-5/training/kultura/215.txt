> Izvor: matf
> Datum: 
> Rubrika: kultura
> Naslov: Gost Instituta "Servantes" u Beogradu danas će biti španski reditelj iranskog 
> Članak:

porekla Farhad Lak, koji će održati čas pozorišne režije i biće izvedeno 
nekoliko njegovih kratkih komada.
U programu (od 18 sati) biće predstavljeno i dvojezično izdanje ovih drama, u 
prevodu Maje Korolije i Željka Jovanovića.
Ovim projektom, kojim je rukovodio Jovanović, Institut "Servantes" želi da 
domaćoj publici i zaljubljenicima u pozorište, približi i predstavi dela 
najaktuelnije generacije savremenih dramskih pisaca u Španiji  autora 21. veka.
U Svečanoj sali Instituta biće izvedena četiri kraća dramska komada pod nazivom 
"Slobodno biće i druga kratki pozorišni komadi" koji se bave temom ljubavi i 
osećanja.
Ovo će biti svojevrsna premijera, jer slični projekti nisu do sada bili 
izvođeni u drugim centrima Instituta "Servantes" u svetu.             (Tanjug)