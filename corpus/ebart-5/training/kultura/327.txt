> Izvor: matf
> Datum: 
> Rubrika: kultura
> Naslov: Dobitnici kviza "SMS brzo osvoji" Ognjena Amidžića zasipaju neobičnim poklonima
> Članak:


- Mariju i mene ljudi dočekuju svadbarskim ručkovima, okreću prasiće na ražnju, 
iz šteka vade najbolju rakiju... Dobijamo i gomilu poklona, a meni najdraži su 
opanak od pola metra i dva i po litra dobre domaće rakije - kaže Ognjen 
Amidžić, voditelj i lutajući reporter kviza "SMS brzo osvoji", koji se 
prikazuje na Televiziji "Pink" u okviru emisije "Sav taj Pink".

Ognjen otkriva da se u stvari najzanimljivije stvari dešavaju pre nego što se 
kamere upale.
- Krivo mi je što gledaoci ne mogu da vide sve što se dešava iza kamere. Meni 
lično, najzanimljiviji momenat je kada smo išli u neko selo, nikako nismo mogli 
da nađemo kuću dobitnika, pa smo pitali prvog prolaznika da nam pomogne. Čovek 
je ceo kilometar trčao ispred kola da bi nas odveo do prave kuće. Kako bismo 
zabeležili takva dešavanja, nameravamo da snimimo jednu specijalnu emisiju. 
Tako bismo gledaocima približili ono što nam se dešava, a oni, nažalost, nisu u 
prilici da vide - objašnjava Amidžić.