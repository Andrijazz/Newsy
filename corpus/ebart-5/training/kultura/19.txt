> Izvor: matf
> Datum: 
> Rubrika: kultura
> Naslov: IZAŠAO PRVI DEO DVOKNJIŽJA "OKO NADREALIZMA" MARKA RISTIĆA
> Članak:


Nadrealistička je bila i sudbina zbornika "Oko nadrealizma", Marka Ristića 
(priređivač Nikola Bertolino), čiji je prvi tom, posle četrnaestogodišnjih 
"vratolomija" objavljen u kući "Klio".
- Videvši kako sam priredio "Knjigu o Mikelanđelu", Miloša Crnjanskog, Marko 
Ristiće se odlučio da mi poveri nimalo lak i jednostavan posao sastavljanja 
dvoknjižja pod naslovom "Oko nadrealizma" - kaže Bertolino. - Trebalo je 
predstaviti ne samo beogradski nadrealizam, nego i ono što ga je okruživalo. 
Velika žanrovska heterogenost materijala učinila je da zadatak bude još 
složeniji, pa nisam mogao ispuniti autorovu želju da materijal bude složen 
hronološki.
Tu su tekstovi Marka Ristića (pisani samostalno ili u saradnji sa drugim 
članovima nadrealističke grupe), zatim ostalih članova, dokumenta, pisma i 
dnevnik vođe ovog pokreta...
Zoran Hamović, direktor "Klija", ovaj zbornik je nazvao vodičem kroz srpski 
nadrealizam, koji govori da smo pre 80 godina bili deo evropske intelektualne 
avangarde.