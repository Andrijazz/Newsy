> Izvor: matf
> Datum: 
> Rubrika: kultura
> Naslov: Pesnik Dragan Jovanović Danilov o novoj knjizi "Homer iz predgrađa"
> Članak:


Kult artificijelnosti sada je daleko iza mene. Političari se služe strategijom 
"kanibalskog" poretka

Ne verujem u revolucije preko noći u umetnosti i književnosti. Promene u 
umetnosti dolaze tiho i sporo, na nožicama golubice. Tek, u poslednjim mojim 
zbirkama "Alkoholi sa juga">, "<Koncert za nikog>" i <"Homer iz predgrađa>", 
odoleo sam baroknim formama karakterističnim za, recimo,"Kuću Bahove muzike">. 
Jezička elegancija i kult artificijelnosti sada je daleko iza mene. Sada mi je 
više stalo do jednostavnosti i spontanosti govornog jezika. Do estetike bose 
noge, kaže za <"Glas"> Dragan Jovanović Danilov o svojoj novoj pesničkoj knjizi 
"<Homer iz predgrađa>".
Pesme iz zbirke <>><">Homer iz predgrađa">> imaju više rezonancu prema 
aktuelnom životnom realitetu.
- Smisao poezije za mene je i dalje religiozan i obredni. Verujem da to što 
radim u poeziji dolazi iz intuitivne spoznaje religije i muzike. Kažem, 
verujem, jer je i meni to što pišem velikim delom neosvetljeno i nepoznato. 
Nažalost, današnju poeziju, isuviše zatrovanu ironičnim otklonima, sve manje 
nadahnjuju religioznost, lepota i mistična strast. Zato je poezija danas i 
izgubila čitaoce. 
Niste zadovoljni onim što se događa u Srbiji.
- Srbija danas ostavlja turoban dojam. Rasulo i depresija sve više uzimaju 
maha. Tek što se započelo sa reformama, a ljude je ophrvalo stanje umora, 
tromosti i dodijalosti. Siromašni građani srednje klase, ošamućeni i društveno 
duboko ozlojeđeni ljudi, kao ostaci jednog raspadnutog i rastrojenog sveta, 
izgubili su svoju vitalnost. Na prste jedne ruke možemo nabrojati one čestite 
političare koji se ne služe strategijom <kanibalskog> poretka. Tek će jedan 
ciklus izbora dovesti do toga da pravi ljudi dođu na prava mesta. Nema nikakve 
sumnje da bi prava i verodostojna elita bila sposobna da da životnost jednoj 
preobraženoj i vitalnoj političkoj, ekonomskoj i kulturnoj svesti.
Posle ove pesničke knjige, šta je novo u Vašoj književnoj radionici?
- Na jednoj istoj oranici nije pametno sejati isti usev, jer se zemljište 
isposti, pa žetva bude slaba. Zato na svojoj književnoj njivi uvek sejem 
drugačije useve - jednom je to poezija, drugi put roman, esej, polemika i tako 
redom. To, naravno, ne činim sa nekakvim kombinatoričkim predumišljajem, već po 
sili unutarnjeg poriva. Ovih dana završavam moj prvi dramski tekst.