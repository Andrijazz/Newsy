> Izvor: matf
> Datum: 
> Rubrika: kultura
> Naslov: BEOGRAD: Američki animator Bil Plimpton biće gost ovogodišnjeg Beogradskog 
> Članak:

festivala dokumentarnog i kratkometražnog filma, rekla je umetnički direktor 
festivala Vera Vlajić.
"Plimpton će 29. marta od 11 do 13 sati u Rektoratu Univerziteta umetnosti 
održati predavanje o animaciji studentima beogradske Akademije primenjenih 
umetnosti", rekla je Vlajićeva na konferenciji za novinare u Beogradu.
Svetski poznati animator govoriće o svom radu na animiranim filmovima, TV 
spotovima koje je radio za MTV i slično.
U okviru pratećih programa festivala kratkog metra na Univerzitetu "Braća 
Karić" 1. aprila će biti održan susret gostiju Festivala, poznatih filmskih 
autora, sa studentima na odseku za film BK univerziteta, a tema razgovora biće 
kratka igrana forma.
Na Fakultetu dramskih umetnosti 2. aprila biće organizovan susret studenata s 
članovima međunarodnog žirija festivala kratkog metra (Tju Sten Miler iz 
Danske, predsednik Evropske dokumentarističke mreže, Dominik Ovre iz Francuske, 
reditelj dokumentarnog filma i Jadviga Glova iz Poljske, istoričar i estetičar 
filma).