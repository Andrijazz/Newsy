> Izvor: matf
> Datum: 
> Rubrika: kultura
> Naslov: kratkirezovi
> Članak:


Pop pevač Piter Gejbrijel (54) dobio je "Trust" nagradu za svoju uspešnu 
karijeru koja je započela sa grupom "Genesis", pre nego što je ovaj umetnik 
krenuo u solo vode. Ova nagrada se dodeljuje umetniku koji načini izuzetan 
doprinos britanskoj muzičkoj industriji. Među prethodnim dobitnicima "Trust" 
priznanja su i Elton Džon, kao i producent Bitlsa Džordž Martin. Nagradu je 
Gejbrijelu uručio Ričard Branson, čovek koji je sa njim potpisao ugovor za 
"Virgin Records" tokom 70-ih. Gejbrijel je bio na čelu grupe "Genesis" sve do 
1975. godine, kada ga je zamenio Fil Kolins (i on je uputio čestitke 
Gejbrijelu), da bi 1977. započeo solo karijeru koju su obeležili hitovi poput 
numera "Sledgehammer" i "Don't Give Up", ali i rad na filmskoj muzici kao što 
je bio slučaj sa Skorsezeovim -  "Poslednje Hristovo iskušenje" i "Bande 
Njujorka".