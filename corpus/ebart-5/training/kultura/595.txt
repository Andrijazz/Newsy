> Izvor: matf
> Datum: 
> Rubrika: kultura
> Naslov: Kolaži iz wiesbadena
> Članak:


Podelio EDB u Wiesbadenu neke silne papire, na kojima stručno objašnjavaju, 
zašto je bolje da tvoj strujomer, koji si kupio za svoju lovu, od sad, nadalje, 
bude - njihov. I to - bez ikakve materijalne naknade. EDB se ovom prilikom 
poziva na časnu reč, pa kaže, kako svi koji im u amanet ostave svoje brojilo, 
mogu mirne duše da spavaju, ne strahujući hoće li ta čarobna sprava za merenje 
struje, riknuti ili ne. Oni nepoverljivi i manje poslušni, imaju pravo da EDB-u 
kažu - ne. Ali, u tom slučaju, sami snose odgovornost za ovu spravu. I sad, čik 
da znaš, da možda iz inata, neki poslušni gradjanin, tvoj komšija, neće 
izvaditi žičicu iz tvog brojila, tek da ti pokaže kako nisi bio u pravu, onda 
kad si (u pravu) bio - da se testamentom ne odrekneš brojila za koje si se 
onomad, onoliko zadužio. Drže Wiesbadjani (masovno) prst na čelu, jer niko ti 
ne garantuje, da koliko sutra, kad na vlast dodju drugi, neće izaći uredba, po 
kojoj od tog istog EDB-a, moraš da otkupiš svoj strujomer, koji si prvo kupio, 
pa im ga onda poklonio. Ako nećeš, ni prst na čelu neće da ti pomogne, jer u 
tom slučaju, neće biti mesta za dilemu, baš kao kad si prvi put brojilo morao u 
radnji da kupiš, pod uslovom da hoćeš sijalicu, a ne petrolejku u kući. Ako 
odbiješ, sključiće ti struju koliko odmah. I baš zato, ovih dana, Wiesbadjani 
se po kozna koji put dele na - poslušne i neposlušne. Još samo kad bi problem 
mogao da se OSVETLI bez struje - lakše bi ga sagledali.