> Izvor: matf
> Datum: 
> Rubrika: kultura
> Naslov: Predstava "Lepa kraljica" po drami Martina Mek Donahga, u adaptaciji i režiji 
> Članak:

mlade Ane Vukotić i u izvođenju Crnogorskog narodnog pozorišta iz Podgorice, 
proglašena je za najbolju predstavu pozorišnog festivala "Slavija 2005". Kako 
piše u saopštenju žirija koji su sačinjavali Tanja Mandić-Rigonat, Veljko 
Radović i Marjan Bevk, osim nagrađene predstave na festivalu su glumačkim 
kreacijama briljirali gosti iz Ukrajine Irina Kalašnjikova i Sergej Meljnik, 
dok su kao primer modernog teatarskog izraza pomenuti hrvatski glumci Vili 
Matula i Nataša Lušetić.
Statuetu "Don Kihot", rad akademskog vajara Nikole Kolje Milunovića, Marjan 
Bevk je u ime nagrađenih uručio direktoru pozorišta "Slavija" Batriću Žarkoviću 
koji je duhovito prokomentarisao da će priznanje "proslijediti čim prije". Na 
festivalu u prethodnih sedam dana učestvovala su pozorišta iz Bugarske, 
Izraela, Mađarske, Hrvatske, Bosne i Hercegovine, Ukrajine, Mađarske, 
Makedonije i SCG.