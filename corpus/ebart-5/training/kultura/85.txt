> Izvor: matf
> Datum: 
> Rubrika: kultura
> Naslov: nove knjige
> Članak:


U biblioteci "Megahit" Narodna knjiga objavila je roman "Lubenica", iz pera 
irske spisateljice Marijane Kiz. Za prevod sa engleskog pobrinuo se Srđan 
Petković. "Lubenica" je objavljena u Irskoj 1995. i za kratko vreme postigla je 
veliki uspeh. Stil pripovedanja Marijane Kiz podseća na opušteno ćaskanje, a 
simpatičan irski smisao za humor, svideo se mnogim generacijama i brzo se 
proširio na Engleskui, gde je "Lubenica" proglašena najboljom knjigom "Mladog 
talenta". Nakon toga usledile su i mnoge druge zemlje u kojima je "Lubenica", 
takođe, rado čitana i knjige Marijane Kiz danas se štampaju u trideset devet 
zemalja i prevedene su na dvadeset tri jezika, uključujući japanski i 
hebrejski. Roman "Lubenica" trenutno se adaptira u jednoj britanskoj TV 
kompaniji, a osim romana, Marijana Kiz piše i kratke priče, članke i kolumne za 
razne časopise. Svojim pisanjem Marijana Kiz potpomogla je i nekoliko 
humanitarnih projekata, a prihod od izbora svojih novinskih članaka pod 
naslovom "Pod jorganom", poklonila je irskoj organizaciji "Sajmon", koja se u 
toj zemlji brine o beskućnicima.