> Izvor: matf
> Datum: 
> Rubrika: kultura
> Naslov: POZORIŠNA PREMIJERA U VALjEVU
> Članak:


Valjevo, 24. februara 
U Valjevu još nisu stigli da srede utiske sa prošlonedeljne premijere predstave 
"Koštana" u izvođenju KUD ,Dbrašević" u režiji Miodraga Gajića, a već u 
četvrtak, 26. februara, očekuju još jednu premijeru. Ovoga puta to je drama 
Dušana Kovačevića "Šta je to u ljudskom biću što ga vodi prema piću", u režiji 
Miroslava Trifunovića koji je sa ansamblom "Mala scena" uspeo da realizuje 
desetak pozorgapnih predstava koje su požnjele uspehe. To je srpska verzija 
Formanovog "Leta iznad kukavičjeg gnezda", naglasio je Trifunović, a na pitanje 
zašto je izabrao ovu dramu baš sada, on kaže:
- Prvenstveno što pozorište bar jednim svojim delom mora biti svedok vremena, 
onda je ovo vreme kada "kolektivno pijanstvo" u kome se beži od sagledavanja 
istine o sebi, društvu i okolini, bilo da je reč o Titovom, Miloševićevom ili 
sadašnjem vremenu, više nego ikada dolazi do izražaja. Radi se o nespremnosti 
srpskog čoveka da prihvati pravu istinu o sebi, da sagleda ne lažnu sliku o 
sebi već istanu o sebi, o čemu se u ovom delu, po kome je snimljen film 
"Poseban tretman", govori. Na okupu je proverena ekipa dokazanih glumaca koju 
čine Branko Antonić, Veroljub Andrić, Milovan Matać, Dragan Lukić, Angelina 
Tošić, inače glumica Narodnog pozorišta iz Pirota, Nenad Milosavljević, a 
veliki doprinos u ostvarenju predstave dali su i Dušan Arsenić, scenograf, i 
Aida Novosel, kao kostimograf.
Veliku pomoć u realizaciji ove predstave pozorišta Mala scena koje radi u veoma 
teškim uslovima dali su i Skupština opštine Valjevo, zatim Dom kulture kao 
producent i valjevska preduzeća. Očekuje se da će ovu predstavu, kao i ranijih 
godina, videti i Beograđani na svojim pozorišnim predstavama, kao i da će se 
predstava naći u konkurenciji predstojećeg Festivala profesionalnih pozorišta 
Srbije "Joakim Vujić" u Kragujevcu. Lane je na ovom festivalu, u konkurenciji 
12 profesionalnih pozorišta Srbije, glumac ovog pozorišta Veroljub Andrić za 
ulogu Aćima Katića u predstavi "Koreni" po motivima romana Dobrice Ćosića dobio 
priznanje za najbolju mušku ulogu na festivalu.
Svoj doprinos da se Valjevci prihvate realizacije ove predstave dao je i Dušan 
Kovačević, autor drame, odričući se bilo kakve nadoknade za izvođenje.