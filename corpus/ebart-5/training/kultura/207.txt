> Izvor: matf
> Datum: 
> Rubrika: kultura
> Naslov: Branislav Moićević iz Čačka je nova zvezda produkcije "Grand"! Tako je odlučila 
> Članak:

publika preksinoć na finalnoj večeri u hali "Pionir", ali i stotine hiljada SMS 
glasača iz celog sveta. 

Dok su se "Grandovi" finalisti kao na pravim izborima, samo ovoga puta pesmom, 
predstavljali svojoj publici i glasačima, u bekstejdžu među iskusnijim pevačima 
vladala je zanimljiva atmosfera.
Goca Božinovska, Neda Ukraden, Mitar Mirić, Šako Polumenta, Dara Bubamara, Lepa 
Brena, Stoja, Seka Aleksić, Saša Matić... došli su da podrže takmičare i da 
novoj zvezdi požele sreću u karijeri. Goca Božinovska je toliko bila 
oduševljena talentom mladih pevača da je iskreno žalila što nema mogućnosti da 
svima plati snimanje ploče. 
Dok su ostali folk pevači tipovali na Tanju Savić, Šako Polumenta je razočarano 
govorio o "Grandu":
- To je jedan kičeraj koji ima mnogo negativnog efekta na društvo u Srbiji. A 
ovi takmičari sada imitiraju nekoga, a kakvi će biti kada sebe budu 
predstavljali, bolje da ne doživim! - rekao je Polumenta. Verovatno je 
razočaran zbog toga što je na poslednjem mestu bila devojka u koju je on 
polagao najviše nade, Slavica Ćipteraš, koja "poseduje bezobrazluk Seke 
Aleksić". 
Dok su ostali pevači bodrili svoje mezimce, Seka Aleksić i Stoja su iskoristile 
veče da pokažu publici svoj novi izgled, dok je Mitar Mirić sam gustirao pivo.
Ipak, svidelo se nekome ili ne, Srbija je dobila novu zvezdu "Granda" do 
septembra kada kreću nove audicije.