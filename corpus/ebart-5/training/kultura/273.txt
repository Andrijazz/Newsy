> Izvor: matf
> Datum: 
> Rubrika: kultura
> Naslov: "BEOGRADSKE PRIČE 4" U SKC
> Članak:


PREMIJERA predstave "Beogradske priče 4" grupe autora biće izvedena večeras na 
velikoj sceni SKC-a. Predstava se sastoji iz tri priče, kao svojevrsni omnibus, 
koje opisuju savremeni i urbani život mladih u prestonici i inostranstvu: 
"Beograd-London" po tekstu Fedora Šilija, u režiji Borisa Lješevića, "Bekstvo" 
Maje Pelević i Jelene Bogavac, i "Zlatna udica" Ljubinke Stojanović i Ane 
Tomović.
Ovo je četvrti nastavak modernih beogradskih priča, koje su se tradicionalno 
igrale u Teatru SKC, a na neki način im je inspiracija bila čuvena drama 
Biljane Srbljanović "Beogradska trilogija".