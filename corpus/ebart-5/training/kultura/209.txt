> Izvor: matf
> Datum: 
> Rubrika: kultura
> Naslov: Beogradski umetnici, mecosopran Dragana del Monako i dirigent Beogradske opere 
> Članak:

Dejan Savić (koji je podneo ostavku na mesto direktora Opere), imali su veoma 
uspešno gostovanje u Skandinaviji, koje je rezultat saradnje Opere Narodnog 
pozorišta iz Beograda i Kraljevske nacionalne opere iz Osla. "Na poziv Opere 
'Norsk' naši umetnici su sredinom juna učestvovali na završnom koncertu sezone 
2003/2004. godine ove ugledne i renomirane evropske operske kuće", saopštavaju 
iz Narodnog pozorišta. Sam koncert održan je u Hamaru, mestu koje je stotinak 
kilometara udaljeno od Osla i poznato po svom festivalu, ustanovljenom u čast 
proslavljenog soprana svetskog glasa Kirsten Flagstad. "Saradnja operskih kuća 
Beograda i Osla se nastavlja i intenzivira, a kao vrhunac će uslediti 
koprodukcija jednog od aktuelnih naslova operske literature tokom sezone 
2004/2005. godine", ističe se u saopštenju. Beta