> Izvor: matf
> Datum: 
> Rubrika: kultura
> Naslov: Portugalska pevačica Maria Žoao u Centru "Sava"
> Članak:


Maria Žoao, portugalska pevačica mozambičkog porekla poznata po nesvakidašnjim 
glasovnim improvizacijama, nastupa večeras (20 sati) u beogradskom Centru 
"Sava".
Muzikom je počela da se> bavi gotovo slučajno, pevajući pesme Bili Holidej, Ele 
Ficdžerald, Beti Karter. Na jednom od prvih koncerata s pratećom grupom 
zaboravila je tekstove, bila je prinuđena da improvizuje, ali nastup prolazi 
odlično i taj detalj, na neki način, predodređuje dalji tok njene karijere. 
Relativno brzo kreće u solističke projekte, ali sve vreme sarađuje s muzičarima 
različitih usmerenja i bekgraunda.
Početkom devedesetih, s grupom Cal Viva,  posvećena je pronalaženju prave forme 
za fuziju džeza i tradicionalne portugalske muzike. Uspostavlja stalnu saradnju 
sa Mariom Laginom, a od sredine devedesetih kao solista sarađivala je sa Manu 
Kačeom, Ralfom Taunerom, Dinom Salucije, sa indijskim perkusionistom Trilokom 
Gurtuom i Hanoverskom filharmonijom. U Beograd dolazi sa kvartetom s kojim 
poslednjih godina intenzivno nastupa u različitim delovima sveta.