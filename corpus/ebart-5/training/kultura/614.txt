> Izvor: matf
> Datum: 
> Rubrika: kultura
> Naslov: U Galeriji "Energoprojekt" izložba Tatjane Pirović
> Članak:


Izložbu akvarela Tatjane Pirović-Stefanović, pod nazivom "Omaž Nikoli Tesli - 
Moć energije" svečano će otvoriti Ružica Kovačević, danas u 16 časova u 
Likovnoj galeriji "Energoprojekt" (Bulevar Mihajla Pupina 12, Novi Beograd). 
Pored zanimljivih slikarskih radova Pirovićeve, koji će moći da se pogledaju do 
17. novembra, na otvaranju će biti predstavljena i kompozicija "Magnet" Ivana 
Rankovića posvećena Nikoli Tesli, u izvođenju mecosoprana Nataše Jović-Trivić. 
Inspirisana moćnom energijom prirode, koja uz pomoć nauke služi čoveku, 
Pirovićeva nadahnuto stvara ciklus akvarela s kojim će se ovih dana Beograđani 
upoznati.