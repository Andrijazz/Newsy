> Izvor: matf
> Datum: 
> Rubrika: kultura
> Naslov: BERLIN - U nemačkom gradu Vajmaru počelo je renoviranje palate iz 16. veka u 
> Članak:

kojoj se nalazi biblioteka koja je pre gotovo godinu dana stradala u požaru, 
javlja Beta. U palati u kojoj je nekada radio najznačajniji nemački pisac Johan 
Volfgang Gete tada je uništeno oko 50.000 knjiga. Posle požara, zdanje je 
prekriveno specijalnim krovom zahvaljujući kojem je originalna drvenarija, 
pokvašena tokom gašenja vatre, mogla da se osuši. Restauracija palate je 
procenjena na 11,4 miliona evra. U februaru ove godine otvoreno je novo krilo 
muzeja, koje je bilo u izgradnji u trenutku kada je izbio požar. U njemu su 
smešteni podzemno skladište knjiga i istraživački centar. U tom krilu može biti 
smešteno milion knjiga. Biblioteka je 1998. godine upisana u listu UNESKO-a, 
kao deo "klasičnog Vajmara".