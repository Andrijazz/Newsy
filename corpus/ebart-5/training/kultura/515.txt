> Izvor: matf
> Datum: 
> Rubrika: kultura
> Naslov: Književnici Sinan Gudžević, Nenad Veličković i Fadila Nura Haver iz Sarejeva, 
> Članak:

Ljubica Arsić iz Beograda, Vule Žurić iz Pančeva i Sava Damjanov iz Novog Sada, 
od juče su gosti Užica. Oni su, u okviru projekta "Na pola puta", koji su 
organizovali užički gimnazijalci i profesori književnosti u Gimnaziji Ružica 
Marjanović, Gordana Danilović, Ljiljana Smiljanić i njihova koleginica Milena 
Mihailović iz Ekonomske škole, juče držali časove književnosti užičkim 
srednjoškolcima, a u Narodnom pozorištu od 20 sati biće organizovane književne 
večeri i javna čitanja. Pokrovitelj susreta je SO Užice, a predsednik opštine 
Miroslav Martić juče je za pisce priredio prijem. Naziv manifestacije potiče iz 
činjenice da je Užice na pola puta od Sarajeva do Beograda, a istovremeno i 
sugeriše na potrebu da se uspostavi novi način komunikacije i interesa za druge 
i njihova iskustva. Predsednik opštine u ime Užičana poklonio je piscima knjige 
Ljubomira Simovića, a oni su izrazili nadu da će ovi susreti postati 
tradicionalni.