> Izvor: matf
> Datum: 
> Rubrika: kultura
> Naslov: BEOGRAD - Završetak snimanja filma "Sutra ujutru" reditelja Olega Novkovića 
> Članak:

proslavljeno je na maloj svečanosti u restoranu Roud Star na Novom Beogradu, 
gde je film i sniman. Treći po redu ove godine snimljeni film u produkciji 
njegove kuće Zilion, Lazar Ristovski (pojavljuje se i kao glumac) najavio je 
kao snažnu ljubavnu dramu kakva odavno nije viđena u našoj kinematografiji. 
Film je sniman po pravilima manifesta Dogma 95 Larsa fon Trira a glavne uloge 
igraju Uliks Fehmiju, Nebojša Glogovac, LJubomir Bandović, Nada Šargin, Radmila 
Tomović Grinvud, Miloš Vlaukin, Danica Ristovski....
Milena Marković jedna od najboljih dramskih pisaca mlađe generacije (šine, 
paviljoni) rekla je da je tokom snimanja unapredila scenario ali da je film 
ipak delo reditelja i glumaca a ne scenariste. Kratki sinopsis filma glasi: 
posle 12 godina provedenih u inostranstvu, glavni junak se vraća u rodni grad, 
gde se ponovo susreće sa starom ljubavi, prijateljima i roditeljima. Oni 
provode četiri dana zajedno, a posle toga više ništa u njihovim životima neće 
biti isto.
Zbog glavne uloge u ovom filmu Uliks Fehmiju je doputovao iz NJujorka gde živi 
i radi već duže vreme. - Junak u filmu i ja privatno imamo mnogo toga 
zajedničkog. Mi glumci najčešće volimo da igramo likove različite od nas, kako 
bismo mogli da se transformišemo i pokažemo sve svoje umeće. Međutim ponekad je 
katarzično i zdravo doći u kontakt sa materijalom koji dobro poznajete. 
Premijera filma najavljena je za proleće 2006. godine.