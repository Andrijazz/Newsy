> Izvor: matf
> Datum: 
> Rubrika: kultura
> Naslov: WorldArt
> Članak:


ITALIJANSKI FESTIVAL - otkazuje poziv gostima iz Azije: Organizatori 
italijanskog Dalekoistočnog filmskog festivala otkazali su poziv nekolicini 
azijskih reditelja, glumaca i producentima u strahu od SARS. Pod pritiskom 
lokalnih zdravstvenih vlasti, organizatori u Udinama su otkazali dobrodošlicu 
za 22 osobe iz Hongkonga i Tajvana, regiona koji imaju najvećih problema sa 
misterioznim virusom, najavila je predstavnica za štampu festivala Sabrina 
Baraceti. "Poslali smo im pismeno izvinjenje i svakako ćemo ih pozvati sledeće 
godine, čak i ako nemaju novi film", izjavila je ona. Svi filmovi odsutnih 
zvezda biće prikazani na festivalu. Među 22 "nepoželjne osobe" su Rilej Ip 
reditelj iz Hongkonga, čiji će film "Samo jedan pogled" biti prikazan na 
festivalu, i mladi tajvanski reditel Su Čao-Pin koji je trebalo da predstavi 
svoju komediju "Bolje od seksa". Peti po redu festival u Udinama će biti održan 
od 24. aprila do 1. maja.