> Izvor: matf
> Datum: 
> Rubrika: kultura
> Naslov: Dragan Sakan, inicijator internacionalne manifestacije Festival ideja
> Članak:


U naredna tri dana Beograd će ugostiti krupna imena "kreativne industrije", kao 
što su Edvard de Bono (autor bestselera "Kreativno mišljenje" i "Šest šešira"), 
Madlena Grosman, Kevin Robins, Herman Vaske i drugi

Program 3. beogradskog festivala ideja, vrlo ambiciozno koncipirane 
manifestacije koja u Beograd dovodi vodeća imena evropskog dizajna, počinje 
danas serijom predavanja, radionicama i izložbom "Art directors club Evropa". 
Od dvanaestog do petnaestog jula Beograd će ugostiti krupna imena "kreativne 
industrije", kao što su Edvard de Bono (autor bestselera "Kreativno mišljenje" 
i "Šest šešira"), Madlena Grosman, Kevin Robins, Herman Vaske i drugi. 
Inicijator festivala ideja je Dragan Sakan, osnivač i umetnički direktor 
agencije "Nenj moment". Sakan je dobitnik više od 300 svetskih nagrada za 
dizajn i uvršten je na prestižnu listu "Art directors club Nenj York" "Pedest 
najkreativnijih umetničkih direktora sveta".
- Predsednik sam i član svih svetskih žirija na svetskoj kreativnoj sceni već 
trideset godina. Moja želja je da Festivalom ideja dam doprinos unapređenju 
nacionalnog dizajna i umetnosti. Da preko svojih kontakta omogućim šansu za 
proboj na svetsku scenu lokalnim talentima. To shvatam kao moralnu obavezu. 
Zato i radim ovaj posao.
Kažite nam nešto o izložbi "Art directors club Evropa", koja će biti večeras 
otvorena u Galeriji "Nenj moment".
- Johanes Neverkla, moj dugogodišnji prijatelj, ustupio je potpuno besplatno 
izložbu 40 vrhunskih evropskih kreativaca. On je ujedno i predsednik Art 
dajrektors kluba Evropa. Pozvao je i srpski "Art directors club" da postane 
njihov punopravni član, a 40 vodećih evropskih dizajnera napravili su svoj 
izbor najuspešnijih radova iz osamnaest zemalja. Izložbu će otvoriti Slobodan 
Mašić, predsednik "Art directors club" Srbije.
Kakve efekte na širem planu očekujete od Festivala ideja?
- Šta će dalje biti zavisi od kvaliteta manifestacije i organizacije. Kao član 
stručnog tima Saveta Evrope za kreativnu ekonomiju, koji se bavi kreiranjem 
kulture rada i državnog imidža, na Festival dovodim moje prijatelje koji važe 
za najcenjenije evropske predavače. Čak 37 predavača iz Saveta Evrope doći će 
na Festival ideja. Sve se to radi za opštu dobrobit, bez novaca i tendera. Oni 
žele da daju svoj doprinos Beogradu. Edvard de Bono, čuveni profesor s kojim 
ćemo formirati Savet za novo mišljenje, održaće svoje predavanje besplatno. 
Svuda u Evropi njegovo predavanje košta 5.000 evra.
Čime će se baviti Savet za novo mišljenje?
- Besplatnom proizvodnjom ideja za dobrobit društva. Ideja je sve! Mi ćemo biti 
profesionalni treneri za kreativno lateralno mišljenje. Časopis Nenj Moment se 
transformiše u časopis Saveta za novo mišljenje, a njegov glavni urednik biće 
Jovan Ćirilov.
Uprkos atraktivnom programu koji ste ostvarili, delujete rezignirano?
- Jesam rezigniran. Ova sredina boluje od zavisti, zavisti, zavisti... Šta god 
da uradite nije dovoljno dobro, u svemu se traži zla namera. Najviše radim zbog 
mladih ljudi jer je vrlo važno spoznati svetske tendencije u njihovom uzrastu. 
Više od 10.000 studenata je do sada ispratilo sve naše manifestacije.