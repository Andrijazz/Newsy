> Izvor: matf
> Datum: 
> Rubrika: kultura
> Naslov: VERDIJEV REKVIJEM U ČAST MLADENA JAGUŠTA I RADIO-BEOGRADA
> Članak:


Izvođenjem Verdijevog Rekvijema proslaviće se šest decenija umetničkog rada 
maestra Mladena Jagušta i osam decenija Radio Beograda. Solisti Jasmina 
Trumbetaš, Nataša Jović i Mika Jovanović srećni što su bili u prilici da uče od 
velikog muzičara kakav je maestro

SVEČANI koncert u petak na sceni Centra "Sava" ima višestruki smisao. Izvođ
enjem Verdijevog Rekvijema kada će na čelu Hora i Simfonijskog orkestra RTS i 
Umetničkog ansambla Vojske SCG "Stanislav Binički", sa solistima sopranom 
Jasminom Trumbetaš, mecosopranom Natašom Jović, bugarskim tenorom Rumenom 
Dojkovim i baritonom Mikom Jovanovićem stajati maestro Mladen Jagušt, slavi se 
šest decenija umetničkog rada našeg najvećeg živog dirigenta, kao i osam 
decenija Radio-Beograda.
Jedno veoma jasno osećanje obeležilo je jučerašnju konferenciju za novinare 
održanu tim povodom. Bila je to neskrivena radost i zahvalnost solista što su 
bili u prilici da uče od čoveka kakav je maestro. Sve troje pevača su se pred 
novinarima obratili Jaguštu sa rečima da se nadaju da neće izneveriti njegova 
očekivanja, kao i da žale što se tri meseca dragocene poduke sada završavaju.
Prilično opušteno i "nesvečano" raspoloženi slavljenik - napunio je i osamdeset 
godina života - objasnio je zašto je za ovakav trenutak izabrao baš Verdijev 
Rekvijem koji je izvodio mnogo puta u dugoj karijeri:
- Uvek kada nekom delu ponovo prilazim, uzimam potpuno novu partituru i sve 
menjam. - Jer svaki put sam stariji, sa novim pogledom na svet. Nisam više onaj 
mladić od 25 godina koji je '49 prvi put dirigovao Petu simfoniju Čajkovskog i 
zahvaljujući tome bio odmah primljen u Radio, a uskoro ću je opet dirigovati. 
Verdija sam izabrao jer su naši pevači veoma usmereni na italijanski repertoar. 
Verdi je i najveći predstavnik italijanske opere. Svi znamo da je Rekvijem 
misa, kult, obred, međutim mnogo ni ne razmišljaju šta njegove reči zaista znač
e. On nije, a mnogi ga tako postave, pevačka bravura već molitva običnog crva, 
čiji ljudski vek zaista ništa ne znači spram čitave istorije sveta. Smatram da 
jedna misao upravo tako mora i da zvuči - kao molitva, kao žrtva Bogu.
Mnogi pevači greše verujući da je krajnji cilj da ostvare visok vokalni nivo.
- Krvi sam im se napio dok nisam postigao da svojim glasovima pre svega izraze 
ono što tekst Rekvijema kaže. A to je molitva čoveka koji razmišlja o smrti i 
sudbini. Tim mislima smo zaokupljeni odvajkada.