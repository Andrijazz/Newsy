> Izvor: matf
> Datum: 
> Rubrika: kultura
> Naslov: Crnogorsko narodno pozorište na sceni BDP-a
> Članak:


Večeras na velikoj sceni Beogradskog dramskog pozorišta (19,30) gostuje 
predstava Edvarda Olbija "Nigde nikog nema" u režiji Egona Savina. Reč je 
naravno o predstavi koja je proglašena za najbolju na nedavno završenom 
Jugoslovenskom pozorišnom festivalu a koja je rađena, kao što je poznato, u 
produkciji Crnogorskog narodnog pozorišta. U ovoj drami koju je pisac smestio u 
period kasnog XXI veka, kada su vlastodršci da bi se održali na vlasti rešili 
da podanicima izbrišu sećanje igraju Varja Đukić, Boris Isaković i Nikola 
Ristanovski. Scenografiju i kostim potpisuje Mića Tabački čiji je rad na ovoj 
predstavi takođe ovenčan nagradom na pomenutom festivalu, a još jedno priznanje 
u ovoj ekipi osvojila je glumica Varja Đukić. Kako je rekao Egon Savin ideja je 
da se predstava "Nigde nikog nema" sem u Podgorici igra i na scenama u Novom 
Sadu, Skoplju i Beogradu.