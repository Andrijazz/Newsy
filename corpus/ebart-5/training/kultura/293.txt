> Izvor: matf
> Datum: 
> Rubrika: kultura
> Naslov: SEDAM KNjIGA ZA SEDAM DANA
> Članak:


"SMRT KRALjA CONGORA" LORANA GODEA

Za roman "SMRT KRALjA CONGORA" francuski pisac Loran Gode (32) dobio je pre dve 
godine priznanje "Gonkur gimnazijalaca" koje dodeljuje najmlađi žiri sačinjen 
od učenika gimnazija. Delo je dugo bilo na francuskoj listi bestselera i 
prevedeno je na veliki broj jezika.
Radnja se događa u kraljevini crnačkog plemena Ašanti, nastaloj u 18. veku na 
području današnje Gane. Stari kralj Masabe, sprema se da uda kćer jedinicu, ali 
se na dan venčanja pojavljuje drugi prosac kome se ona nekada i pismeno obeć
ala. Pošto je rat na vidiku, kralj se odlučuje na smrt, ali tako ne rešava 
spor. Svom najmlađem sinu ostavlja u amanet da proputuje zemljom i da izgradi 
sedam grobnica prema slici i prilici svog oca, poštovanog i omraženog kralja 
Congora. Izdavač je "Filip Višnjić" (prevodilac Mirjana Vukmirović), 237 str, 
210 din.