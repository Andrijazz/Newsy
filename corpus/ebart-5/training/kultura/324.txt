> Izvor: matf
> Datum: 
> Rubrika: kultura
> Naslov: U ČAST ZADUŽBINE "DOSITEJ OBRADOVIĆ"
> Članak:


VRŠAC - U čast osnivanja Zadužbine "Dositej Obradović", u vršačkom Narodnom 
pozorištu "Sterija", održana je svečana akademija koja je počela pesmom 
"Vostani Serbie", u izvođenju Ljube Manasijevića.
Akademiji je, pored ostalih uglednih zvanica, prisustvovao i vladika banatski, 
gospodin Nikanor. Miodrag Babić, predsednik Skupštine Zadužbine, govorio je o 
počecima ove insplucije koja svojom kulturnom misijom upotpunjuje humanitarno 
delovanje Fondacije "Hemofarm", povezujući na taj način čitav Banat, rodni kraj 
srpskog prosvetitelja Dositeja Obradovića.
U ime Upravnog odbora Zadužbine, zvanice je pozdravio dr Miodrag Maticki koji 
je govorio o "Dositeju u svom i u našem vremenu" i rekao da je počela priprema 
kritičkog izdanja Dositejevog celokupnog dela.
U umetničkom delu programa učestvovali su i Rada Đuričin, Ljiljana Blagojević, 
Ljubomir Ršumović, Ivan Đorđević, Ivan Andrejević, Ivan Jagodić, Lepomir 
Ivković, Merima Njegomir, Bora Dugić, Gradski hor "AS"...