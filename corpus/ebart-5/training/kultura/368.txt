> Izvor: matf
> Datum: 
> Rubrika: kultura
> Naslov: kratkiRezovi
> Članak:


Izložba slika i crteža mlade beogradske umetnice Kristine Ristić, nastalih u 
poslednje dve godine, otvorena je 3. juna u pančevačkoj Galeriji "Dvorište". 
Kristina Ristić, koja je diplomirala 1995. na Fakultetu likovnih umetnosti u 
Beogradu, u klasi Radomira Reljića, bavi se portretom, koji je vremenom 
postajao sve apstraktniji. U Galeriji "Dvorište" predstaviće velika ulja na 
platnu i crteže na papiru, rađene kombinovanom tehnikom (tuš, ulje, olovka, 
letraset). Na slikama se bavi novom temom, međusobnim odnosima glava, portreta, 
a teme crteža su razgovori, dvoje, glave i strašila. Ristićeva je postdiplomske 
studije završila 2000, takođe u klasi profesora Reljića. Član je ULUS od 1996. 
godine. Izložba u Galeriji "Dvorište" biće otvorena do 17. juna. SEEcult.org