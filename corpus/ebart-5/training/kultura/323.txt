> Izvor: matf
> Datum: 
> Rubrika: kultura
> Naslov: SEDAM KNjIGA ZA SEDAM DANA
> Članak:


"PROGONSTVO" NIKOLE DAVIDOVIĆA

PRE nego što se posvetio književnosti i u međuvremenu napisao pet romana, 
Nikola Davidović koji već niz godina živi u Parizu bavio se naukom, 
novinarstvom, izdavaštvom i profesurom. Roman "PROGONSTVO" je njegova prva 
knjiga objavljena na srpskom jeziku.
To je priča o sinu koji se pošto nije zapamtio oca, nije pronašao ni dokaze o 
njegovom fizičkom izgledu, odlučuje na neobičan čin: iz mauzoleja krade urnu sa 
očevim pepelom, s namerom da pepeo preda nekom živom obliku. Njegovo putovanje 
sa urnom pretvara se u svojevrsno progonstvo. Roman je, kako ističe autor 
zamišljen još pre 16 godina, sve dok nije pronašao metaforu "koja će 
istovremeno da ukaže na izgnanstvo i čoveka i boga". Izdavač je "Sloga press" 
iz Pariza, 410 str, 510 din.