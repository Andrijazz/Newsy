> Izvor: matf
> Datum: 
> Rubrika: kultura
> Naslov: IDUĆEG MESECA U RUMUNIJI
> Članak:


LEGENDARNI režiser Frensis Ford Kopa, tvorac trilogije "Kum", posle osam godina 
bavljenja filmskom produkcijom, ponovo se vraća svojoj prvoj ljubavi novim 
niskobudžetnim filmom u sopstvenoj režiji, koji će biti sniman u Rumuniji.
Novi Kopolin film biće adaptacija novele "Mladost bez mladosti" rumunskog  
pisca Mirčea Elijadea, a u glavnim ulogama nastupiće Britanac Tim Rot, 
Švajcarac Bruno Ganz i rumunski glumci Aleksandra Marija Lara i Marčel Jures.
Kopola se pojavljuje i kao scenarista filma, čije snimanje počinje u oktobru u 
Bukureštu. Radnja filma govori o profesoru čiji se život iz korena menja posle 
jednog kataklizmičnog događaja, u mračnim godinama pred početak Drugog svetskog 
rata. Kao begunac, sa neprijateljima za petama, on će proći kroz mnoge zemlje 
uključujući Rumuniju, Švajcarsku, Maltu i Indiju. (Tanjug)