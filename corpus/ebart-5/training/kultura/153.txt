> Izvor: matf
> Datum: 
> Rubrika: kultura
> Naslov: UPRAVNI ODBOR SNP-a ODLUČIO
> Članak:


Umesto Gordane Đurđević-Dimić, za člana UO izabran Vladislav Kaćanski

Glumac Srpskog narodnog pozorišta Radoje Čupić je i zvanično postavljen za 
direktora Drame ove kuće, odlukom Upravnog odbora SNP-a na poslednjoj sednici. 
Radoje Čupić je ovu dužnost već obavljao oko mesec dana, na predlog upravnika 
SNP-a Milivoja Mlađenovića, ali nezvanično, budući da je Mlađenović, mada nije 
imao obavezu, želeo da se o ovom predlogu izjasni i UO SNP. 
Na sednici održanoj pre dva dana, Čupić je imenovan za direktora Drame, a 
prihvaćen je i predlog da donedavni direktor Drame SNP Predrag Štrbac postane 
stalni reditelj ove kuće.
Umesto glumice Gordane Đurđević - Dimić, koja je izrazila želju da se povuče iz 
UO, za člana je, na pomenutoj sednici, izabran njen kolega Vladislav Kaćanski.