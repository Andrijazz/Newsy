> Izvor: matf
> Datum: 
> Rubrika: kultura
> Naslov: SPREČEN KULTURNI I POLITIČKI SKANDAL
> Članak:


Institut za književnost i umetnost prosledio i pesme o Karadžiću i Mladiću
Ministar spoljnih poslova SCG Vuk Drašković povukao je iz Uneska projekat 
"Usmena tradicija srpskih epskih pesama", jer je beogradski Institut za 
književnost i umetnost, kao nosilac projekta, prosledio i pesme o Radovanu 
Karadžiću i Ratku Mladiću.
Institut za književnost i umetnost u Beogradu odgovoran je za pokušaj 
promovisanja Radovana Karadžića i Ratka Mladića u junake srpskih epskih pesama, 
ocenilo je juče Ministarstvo spoljnih poslova.
Kao nosilac projekta "Usmeš tradicija srpskih epskih pesama", Institut za 
književnost i umetnost prosledio je Unesku i pesme o Karadžiću i Mladiću, 
zaobilazeći i Ministarstvo kulture Srbije i Nacionalnu komisiju za saradnju sa 
Uneskom, navedeno je u saopštenju MIP-a. "Čim je saznao za taj podatak, 
ministar spoljnih poslova SCG Vuk Drašković doneo je odluku da se projekat 
povuče i spreči politički i kulturni skandal na štetu naše kulture i države".
Projekat "Usmena tradicija srpskih epskih pesama", podsetio je MIP, finansira 
Unesko sa željom da tim pesmama, zbog kojih je svojevremeno Gete naučio srpski 
jezik, naše narodno stvaralaštvo bude upisano na listu remekdela usmene baštine 
čovečanstva.
(Tanjug)