> Izvor: matf
> Datum: 
> Rubrika: kultura
> Naslov: Dragan Kojadinović, ministar kulture u Vladi Srbije, izjavio je juče u Novom 
> Članak:

Sadu da neće potpisati ni jedan završen konkurs, koji su ostali od prethodnog 
ministra, dok ne proveri da li su prava investicija u kulturu ili nepotrebni 
trošak. "Sredstva su dosad, čini se, deljena po maglovitim kriterijumima, zato 
je neophodno sesti i dogovoriti se kako investirati novac predviđen za kulturu 
ovogodišnjim budžetom", rekao je Kojadinović i istakao da su ta sredstva, iako 
tri puta veća nego prošle godine, nedovoljna za sve projekte, zbog čega je 
neophodno napraviti prioritete.
On je, u razgovoru sa upravnikom Srpskog narodnog pozorišta u Novom Sadu, 
predložio formiranje Garancijskog fonda za kredite koji bi se koristili za 
obnovu tehnike u institucijama kulture, a koji bi se finansirao iz budžetskih 
rezervi. Kojadinović je naglasio i da neka ulaganja u kulturu i kulturne 
institucije moraju potpasti pod kapitalne investicije. "Moramo se organizovati 
kao složna porodica, ma koliko to utopistički zvučalo, jer će u suprotnom novac 
odlaziti bezveze", rekao je on. Kojadinović je potvrdio da će Ministarstvo 
kulture odobriti tražena sredstva za zatvaranje finansijske konstrukcije 
ovogodišnjeg Sterijinog pozorišta.