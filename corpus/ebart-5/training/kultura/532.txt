> Izvor: matf
> Datum: 
> Rubrika: kultura
> Naslov: Poslednji momački intervju Milana Kalinića
> Članak:


Milan Kalinić, jedan od naših najomiljenijih TV voditelja, ovog vikenda se ženi!
U najnovijem broju "Blic Pulsa", koji se od danas nalazi u prodaji, Kalinić je 
dao svoj poslednji momački intervju! Evo kako je, u skraćenoj verziji, Kalinić 
odgovorio na pitanja novinara "Blic Pulsa".
Hoćeš li igrati na svadbi kao što si igrao u emisiji "Sve za ljubav"?
- Neću ti ništa reći o svadbi osim da će to biti najveselija ikad održana 
svadba!
Kako si Sandri izjavio ljubav?
- Nije to samo jedan trenutak kad kažeš: "Slušaj, ja tebe volim"! To je niz 
reči, rečenica koje izgovoriš, događaji, situacije... Ne mogu ljubav da izjavim 
samo jednim gestom. 
Kakav ćeš muž biti?
- Ne znam kakav ću muž da budem, ali znam sigurno da ću da budem najbolji ćale 
na svetu! Želim što više dece. Obožavam decu, jedva čekam da postanem tata. 
Nema veze da li je dečak ili devojčica. Smislio sam i imena - Tea i Uroš.
Više o ovome, ali i mnogim drugim temama moći ćete da pročitate u današnjem 
"Blic Pulsu".