> Izvor: matf
> Datum: 
> Rubrika: kultura
> Naslov: Uskoro novi cd
> Članak:


Svetlana Ražnatović je svoj deo posla oko novog albuma obavila. Otpevala je sve 
pesme. Iako je imala problema sa glasom i gripom, ipak je uspela na vreme sve 
da završio. Kao i obično, sve tekstove za pesme je napisala Marina Tucaković, a 
muziku je uradio Aleksandar Milić Mili.
Budući da je Aleksandar Milić Mili producent i vlasnik projekta, ekskluzivno za 
"Blic" je prokomentarisao da je trenutno u studiju "Pink" Željka Mitrovića gde 
obavlja finalne radove oko produkcije Cecine ploče. 
- Veoma sam zadovoljan kako je Ceca otpevala sve pesme. Mislim da će ona na 
ovom albumu biti još bolja nego što to publika inače očekuje od nje. Tek posle 
finalnog remiksa, koji ćemo uraditi u Grčkoj, krećemo u pregovore sa izdavačkim 
kućama. Za sada je bilo samo nekih neformalnih razgovora, ali nikakvih 
ozbiljnih pregovora nije bilo. Ali obećavam da će "Blic" prvi znati ko će 
objaviti novi Cecin album - kaže Aleksandar Milić Mili za "Blic".