> Izvor: matf
> Datum: 
> Rubrika: kultura
> Naslov: konkursi
> Članak:


Organizacioni odbor Međunarodnog festivala poezije "Smederevska pesnička 
jesen", koji će 35. put biti održan tokom septembra ove godine, raspisao je 
konkurs za nagradu "Zlatna struna", koja se dodeljuje autoru najuspelije pesme.
Autori na konkurs mogu poslati najviše dve neobjavljene pesme napisane na 
srpskom ili na nekom stranom jeziku sa obaveznim prevodom na srpski, saopštava 
organizator. Pesme potpisane šifrom i otkucane u četiri primerka (razrešenje 
šifre zapečaćeno u posebnoj koverti dostavlja se uz pesme), treba poslati na 
adresu: Međunarodni festival poezije "Smederevska pesnička jesen" (za konkurs), 
PP 118, 11300 Smederevo.
Poslednji rok do koga pesme treba da stignu je 28. avgusta 2004. godine. 
Rezultati konkursa biće objavljeni do 15. septembra. Dobitniku nagrade, uz 
učešće na Festivalu - 22. i 23. septembra, pripada statueta "Zlatna struna" 
(rad vajara Selimira Jovanovića) i novčani iznos.