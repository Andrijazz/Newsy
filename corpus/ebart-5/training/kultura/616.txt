> Izvor: matf
> Datum: 
> Rubrika: kultura
> Naslov: Češki reditelj Miloš Forman predstavio je u Madridu svoj novi film - istorijsku 
> Članak:

dramu "Gojini duhovi", koja je bazirana na životu španskog slikara Fransiska de 
Goje. Delo sa danskim glumcem Stelanom Skarsgardom u glavnoj roli, i Natali 
Portman kao umetnikovom muzom, opisuje špansku moć kroz oči Goje, u periodu od 
1792. do 1809, između kraja inkvizicije i Napoleonove invazije. Forman, koji je 
rođen 1932, kaže da je svoje delo pravio na osnovu ličnih iskustava 
totalitarizma pod nacistima i komunistima. "Gojinu Španiju sam gledao kroz eho 
sopstvenog života i vremena pod nacistima i komunistima", kaže Forman čiji su 
roditelji ubijeni u koncentracionom logoru Aušvic, a on sam je emigrirao u SAD 
nakon što su komunisti uzeli vlast u njegovoj zemlji. U ovom filmu će glumiti i 
španski glumac Havijer Bardem, kao inkvizitor koji će stupiti u odnos sa Ines, 
Gojinom mladom i prelepom muzom, kao i Majkl Lonsdejl. Snimanje će se obaviti 
na lokacijama u Madridu i okolini. Scenario su zajednički pisali Forman i Žan-
Klod Karijer.