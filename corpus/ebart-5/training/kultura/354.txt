> Izvor: matf
> Datum: 
> Rubrika: kultura
> Naslov: Pamela otkačila Stivena Dorfa
> Članak:


Pamela Anderson je izgleda bila najsrećnija sa prvim mužem Tomijem Lijem

Američka seks bomba i pop ikona Pamela Anderson ne prestaje da iznenađuje 
javnost iako se bliži četrdesetoj godini. Prekinula je pet meseci dugu vezu sa 
zgodnim glumcem Stivenom Dorfom, izvestio je britanski list "San".

Prema rečima njenih prijatelja, Andersonova (38), zvezda serije "Čuvari plaže", 
rastala se sa Dorfom (31) krajem prošlog meseca jer je osećala da njihova veza 
nema budućnost. Oni, međutim, ističu da je glumački par ostao u prijateljskim 
odnosima, tako da  nije isključeno da će do pomirenja ipak doći, naveo je 
britanski list. "Pem i Stiven su se divno zabavljali, ali tu kao da nije bilo  
budućnosti. Između njih dvoje nije bilo teških reči, ta veza se  jednostavno 
prirodno ugasila", izjavio je blizak glumičin prijatelj. "Njih dvoje su još 
uvek u dobrim odnosima. Ipak, Pem je uvek na prvo mesto stavljala svoje sinove 
Brendona i Dilana i briga o njima joj ne ostavlja mnogo slobodnog vremena", 
dodao je on.