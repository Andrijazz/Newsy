> Izvor: matf
> Datum: 
> Rubrika: kultura
> Naslov: OBNAVLjA SE SKULPTURA U ĐERDAPSKOJ KLISURI
> Članak:


KLADOVO - Skulptura "Jaje" slikara Radislava Trkulje u Đerdapskoj klisuri, 
dužine 7,5 i visine četiri metra, u koju je ugrađeno 75 kubika materijala, biće 
spašena od daljeg propadanja. U rekonstrukciju i zaštitu, koje bi trebalo da se 
završe do kraja avgusta ove godine, biće uloženo 550.000 dinara, a ugovor o 
zajedničkom ulaganju potpisali su Ministarstvo kulture Srbije i Skupština 
opštine Kladovo. 
Monumentalna bela skulptura simboliše začetak ljudske civilizacije na ovom 
području i obližnjem Lepenskom viru i privlači pažnju putnika namernika koji 
plove Dunavom ili putuju Đerdapskom magistralom. 
Do njenog oštećenja je došlo prošle zime usled velike hladnoće, jakih vetrova 
sa Karpata i Miroča i loše obavljenih građevinskih radova.