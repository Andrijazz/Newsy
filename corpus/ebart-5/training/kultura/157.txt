> Izvor: matf
> Datum: 
> Rubrika: kultura
> Naslov: STIHOVI KOJI SE PAMTE
> Članak:


Ima li nekoga ko nije čuo za pesme "Pismo majci", "Pesma o keruši", "Breza", 
"Kačalovljevom psu", "Ispovest mangupa", "Pismo od majke", "Crni čovek", "Ana 
Snjegina"? Teško je poverovati da takav neko postoji, a još teže da ne zna da 
su te pesme nastale iz duboke lirske osećajnosti jednog od najvećih pesnika u 
svetu, Sergeja Jesenjina.
Koliko li se samo prevodilaca okušavalo da svu toplinu koju je Jesenjin 
pretočio u svoje stihove, sačuvaju u prevodima na svoje jezike! Srpska 
književna zadruga oddučila se da ovih dana, u Maloj biblioteci pravoj za 
Jesenjina, jer se poezija ovog pesnika nosi u džepu, i čita svuda, u sebi ali i 
glasno, u društvu  objavi knjigu stihova Sregeja Jesenjina "Ispovest mangupa", 
čiji je prevodilac M. M. Pešić.
Na predstavljanju ovog dela, u Srpskoj književnoj zadruzi, pesnik Petar Pajić 
je rekao da je Jesenjin svojom najtananijom lirskom žicom zapravo bio neko ko 
je bio opasan za Revoluciju. Njegov kraj, navodno samoubistvo krajem decembra 
1925. godine, i danas nije razjašnjeno, a u Rusiji danas vlada uverenje da je 
ipak ubijen. "Zbog čega bi ubili jednog lirskog pesnika?", zapitao je Pajić, 
dajući odmah i odgovor zato Jogto je pisao o svemu što je Revolucija zbrisala, 
o selu, o tradiciji, o ždrepcu koji je izgubio trku sa lokomotivom...
Jučerašnje druženje sa Jesenjinom ulepšao je dramski umetnik Srba Milin, 
čitajući nadahnuto poznate stihove, ali i pesnik Bratislav Milanović, koji je 
pročitao svoju omiljenu pesmu "Crni čovek". Na predstavljanju "Ispovesti 
mangupa", knjige za koju je pogovor napisao Dragan Lakićević, zaista nije bilo 
nikog ko stihove tog divnog poete nije znao...