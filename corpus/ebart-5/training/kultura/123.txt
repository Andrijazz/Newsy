> Izvor: matf
> Datum: 
> Rubrika: kultura
> Naslov: Drugu godinu zaredom kalendar za koji je pozirala pevačica Kajli Minog izborio 
> Članak:

je naslov najbolje prodavanog kalendara u Velikoj Britaniji. Kalendari s likom 
australijske pevačice poslednjih godina su, zahvaljujući ogromnoj popularnosti, 
postali svojevrsni izdavački fenomen u Velikoj Britaniji. Sićušna Kajli 
nametnula se kao najpopularniji "kalendarski motiv", a poslednje dve godine 
njeni kalendari ne silaze s prvog mesta liste najpopularnijih britanskih 
kalendara.
Isti uspeh postigla je i ove godine izdanjem "2004 LoveKylie" koje je u 
pretprazničnom razdoblje izborilo naslov najbolje prodavanog kalendara na 
Ostrvu. Na stranicama tog kalendara popularna Australijanka predstavila se u 
svom najboljem izdanju - u vlastitoj liniji veša, a naslovnu stranu je 
rezervisala za svoju polunagu fotografiju s koje, samo u gaćicama, iz profila 
gleda u objektiv kamere. Prodavci kažu da su kalendare uglavnom kupovali mladi 
muškarci, za sebe ili za poklon sa čestom rečenicom: "Mislim da 2004. godinu 
želim da provedem baš sa Kajli Minog!"
Kajli je ove godine iza sebe ostavila i kalendar boj benda "Busted" dok je na 
trećem mestu najpopularnijih izdanja službeni kalendar pevača Robija Vilijamsa. 
Robi Vilijams je kao i Kajli uspeo da zaradi na svojim fanovima - ženama 
uglavnom. Robijeve kalendare su kupovale devojčice od 12 godina do sredovečnih 
Britanki.
Kalendar fudbalera Mančester junajteda ove godine je tek na četvrtom mestu, a 
na petom mestu je engleski sportski heroj, ragbi igrač Džon Vilkinson. Fudbaler 
Dejvid Bekam, koji je prošle godine bio tik iza prvoplasirane Kajli, ove godine 
je tek na sedmom mestu. Njegovom velikom padu je verovatno doprinela činjenica 
da momak poslednjih godinu dana ne živi na Ostrvu. Za Viktoriju Bekam i njen 
kaledar Britanci nisu posebno zainteresovani, pa se ova bivša "Spajsica" našla 
na utešnom 38. mestu.