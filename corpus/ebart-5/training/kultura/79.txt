> Izvor: matf
> Datum: 
> Rubrika: kultura
> Naslov: MAJKL NJUEL REŽIRAĆE ČETVRTI DEO "HARIJA POTERA"
> Članak:


BRITANSKI režiser Majkl NJuel režiraće 4. deo sage o mladom čarobnjaku Hariju 
Poteru, pod nazivom "Hari Poter i vatreni pehar", a svetska premijera 
predviđena je za kraj 2005. godine. 
Snimanje ovog ostvarenja, zasnovanog na istoimenom romanu britanske književnice 
DŽoane K. Rouling, trebalo bi da počne sledećeg aprila. U toku je rad na trećem 
delu serijala, filmu "Hari Poter i zatočenik Askabana", koji režira Meksikanac 
Alfonso Kuaron. NJuel, inače poznat po radu na komediji "Četiri venčanja i 
sahrana", imaće honorar od milion dolara, a za predstojeći projekat biće mu 
odobren budžet od 130 miliona. Snimanje će se obaviti u filmskom studiju 
severno od Londona. 
Prva dva filma o Hariju Poteru ostvarila su ukupnu zaradu od 1,9 milijardi 
dolara.