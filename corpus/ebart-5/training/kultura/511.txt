> Izvor: matf
> Datum: 
> Rubrika: kultura
> Naslov: kratkirezovi
> Članak:


Poznati australijski arhitekta Glen Markut (Murcutt), dobitnik Priker 
(Pritziker) nagrade za arhitekturu, gostovaće 4. aprila u Zagrebu, gde će 
otvoriti izložbu "Walsh House" i održati predavanje. Markut će održati 
predavanje u bioskopu "Europa" i otvoriti izložbu "Walsh House" u Domu 
hrvatskih likovnih umetnika u Zagrebu, u organizaciji kompanije Arhitekst, 
izdavača časopisa Oris, i firme Velux Hrvatska. Poznat kao arhitekta koji je 
svestan prirodne sredine, Markut nije graditelj nebodera. On ne projektuje 
velike, blještave strukture, niti se koristi sjajnim, raskošnim materijalima, 
već posvećuje svoju kreativnost manjim projektima na kojima može samostalno 
raditi, nastojeći da štedi energiju i uklopi se u okolinu. Sve njegove 
građevine, uglavnom ruralne, nalaze se u Australiji. Markut je 2004. 
predsedavao žiriju studentskog takmičenja International VELUX Award, na kojem 
su drugu nagradu osvojili studenti zagrebačkog fakulteta arhitekture. Njegova 
izložba biće u Zagrebu otvorena do 12. aprila. SEEcult.org