> Izvor: matf
> Datum: 
> Rubrika: kultura
> Naslov: VeČeras, nova premijera u Bitef teatru
> Članak:


"CRVENA: seks i posledice".
Najzabavnija trač partija kojoj ste ikad prisustvovali.
Za muškarce - odgovor na sva pitanja koja su hteli, a nisu smeli da postave.
Za žene - ženska žurka...
Ako nasednete ovoj najavi, apsolutno ste viđeni za večerašnju premijeru u Bitef 
teatru, iz "laboratorije" čuvenog tandema, sestara Bogavac: Milena napisala, 
Jelena režirala. Izvodi Dramski mentalni studio (DMS), poznat po "North Force", 
"Tišini", "Yes to Art", "Toržestvu Šaljapinu", "442"... A u trupi, devojke koje 
analiziraju principe ženskog, muškog, lepote, hrabrosti, komične situacije 
dvopolnih veza: Vladislava Đorđević, Hristina Popović, Jelena Ilić i Danijela 
Vranješ. Scenografkinja je Zagrepčanka Ljerka Hribar, kostimografkinja Ana 
Zarubica, koreografkinja Dafina Perović. Video art je uradila Milica 
Mitrović... Ukupno 11 cura potpisuje ovu produkciju.