> Izvor: matf
> Datum: 
> Rubrika: kultura
> Naslov: Dodeljene britanske muzičke nagrade
> Članak:


LONDON (Beta-Rojters/AP) - Pevač Robi Vilijams, ritam i bluz umetnica Miz 
Dajnamajt i alternativni bend "Koldplej" su među dobitnicima britanskih 
muzičkih nagrada Brit. Dvoje Amerikanaca, reper Eminem i pevačica Pink, 
proglašeni su za najbolje međunarodne solo umetnike.
Miz Dajnamajt je dobila nagradu za najbolji britanski urbani nastup, a grupa 
"Koldplej" je za album "A Rush Of Blood To The Head" dobila nagradu za najbolji 
britanski album. Eminemov album "The Eminem Shonj" proglašen je za najbolji 
internacionalni album.
Miz Dajnamajt je na dodeli nagrada u Londonu izvela prerađenu verziju hita 
DŽordža Majkla "Faith" kojom je izrazila protivljenje eventualnom ratu u Iraku. 
Među dobitnicima Brit nagrada su i grupa "Red Hot Čili Pepers" kao najbolji 
internacionalni bend i Nora DŽons kao najbolji novi umetnik na međunarodnoj 
sceni.
