> Izvor: matf
> Datum: 
> Rubrika: kultura
> Naslov: INTERNACIONALNI ORKESTAR - mladih filharmoničara, koji čine učenici srednjih 
> Članak:

muzičkih škola iz zemalja jugoistočne Evrope, održaće večeras u Narodnom 
pozorištu u Sarajevu dobrotvorni koncert za borbu protiv side. Osim Orkestra 
mladih filharmoničara, nastupiće i studenti muzičkih akademija iz Austrije i 
Norveške. Na programu su dela Mocarta, Betovena, Hajdna i drugih poznatih 
kompozitora, a dirigent je Siniša Marković. Orkestar mladih filharmoničara 
deluje od 1999. godine, pod pokroviteljstvom Centralnoevropske inicijative. 
Osim učenika srednjih muzičkih škola iz BiH, Srbije, Crne Gore, Slovenije, 
Makedonije i Hrvatske, u tom orkestru angažovani su i mladi muzičari iz 
Austrije, Mađarske, Češke, Slovačke, Rumunije i Italije. Orkestar je do sada 
nastupao u Mađarskoj, Sloveniji i Makedoniji, a koncert u Narodnom pozorištu u 
Sarajevu biće njihov prvi javni nastup u BiH.
