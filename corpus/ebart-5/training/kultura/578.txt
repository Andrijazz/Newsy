> Izvor: matf
> Datum: 
> Rubrika: kultura
> Naslov: Tokom Svetske konvencije ljubitelja naučne fantastike, koja je 64. put održana 
> Članak:

u Anahajmu, dodeljena je jedna od najprestižnijih SF nagrada. Popularnog Hjuga 
ove godine dobili su Robert Čarls Vilson za roman "Spin", Koni Vilis za novelu 
"Inside Job", Piter S. Bigl za noveletu "Two Hearts" i Dejvid D. Luin za "Tk'tk'
tk" u kategoriji kratke priče. 
U ostalim kategorijama pobedili su - najbolja duga dramska prezentacija - 
"Serenity", kratka forma - Doctor Who, epizode "The Empty Child" i "The Doctor 
Dances", semiprozin - Locus, fanzin - Plokta. Ovogodišnji dobitnik nagrade Koni 
Vilis, koji ima ukupno devet Hjuga, bio je ujedno i počasni gost konvencije, uz 
pomoć četvorostrukog dobitnika Roberta Silverberga. Hjugo nagrada dodeljuje se 
svake godine, na osnovu glasova fanova koji se okupe na Svetskoj SF konvenciji, 
a ovo priznanje je dobilo ime po Hjugu Gernzbeku, osnivaču prvog SF magazina - 
Amazin Stories.