> Izvor: matf
> Datum: 
> Rubrika: kultura
> Naslov: MILICA ČUBRILO, DIREKTOR TURISTIČKE ORGANIZACIJE
> Članak:


POVODOM intervjua sa slikarom Ljubom Popovićem, objavljenog prekjuče u našem 
listu, pismom nam se javila Milica Čubrilo, direktor Turističke organizacije 
Srbije.
U intervjuu, gospodin Popović je izjavio da je u parteru Kulturnog centra SCG u 
Parizu, turistička agencija.
Radi se o nesporazumu, pa bi želeli da damo objašnjenje - navodi se u pismu.
Turistička organizacija Srbije je uradila projekat adaptacije prizemlja 
Kulturnog centra u Parizu uz saglasnost i podršku Ministarstva trgovine, 
turizma i usluga i Ministarstva kulture Vlade Republike Srbije,  Ministarstva 
turizma Vlade Republike Crne Gore, Ministarstva inostranih poslova SCG, 
ambasade SCG u Parizu i Kulturnog centra SCG u Parizu. Projekat adaptacije 
prizemlja ima za cilj da se unaprede postojeći sadržaji Kulturnog centra i da 
se na nov način predstave turizam i kultura Srbije, i namena prostora se ne 
menja ni u kom slučaju.
Znači ne radi se o turističkoj agenciji, kao privrednom subjektu, već o 
promociji turističkih i kulturnih potencijala Srbije, što je osnovni zadatak 
Turističke organizacije Srbije, kao Republičke institucije, zadužene za 
promociju turizma na inostranom tržištu.