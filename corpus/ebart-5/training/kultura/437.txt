> Izvor: matf
> Datum: 
> Rubrika: kultura
> Naslov: LAV TOLSTOJ: ANA KARENJINA naziv je predavanja dr Dragana Nedeljkovića koje će 
> Članak:

biti održano u Maloj sali Zadužbine Ilije M. Kolarca u 18 časova u okviru 
ciklusa "Veliki ruski romani".
PREDAVANJE dr Nenada Makuljevića na temu "Privatni identitet i poklonička 
putovanja kod Srba u devetnaestom veku" biće održano u Maloj sali Zadužbine 
Ilije M. Kolarca u 19.30 časova u okviru ciklusa "Privatni život u srpskim 
zemljama 19. veka"
BOLONJA DAN u Beogradu, sa temom "Bolonjski proces i umetničko obrazovanje" 
biće održan u prostorijama Rektorata Univerziteta umetnosti u 11 časova u 
okviru manifestacije "Bolonja dani na univerzitetima u Srbiji".
PROMOCIJA novog video-spota Momčila Bajagića Bajage "Kap po kap", sa albuma 
"Šou počinje u ponoć" biće održana u 13 časova u galeriji "O3one". Promocija je 
organizovana u saradnji sa Omladinom JAZAS-a koja sa Crvenim krstom Srbije i 
Crne Gore ove godine pokreće 11. kampanju posvećenu borbi protiv side.
FILMOVI "Ucena", prvi Hičkokov zvučni film (u 17 časova), "Psiho" (u 19) i 
"Ptice" (u 21) biće prikazani u Dvorani Kulturnog centra Beograda u okviru 
projekta "Hičkokove vrtoglavice danas".
MULTIMEDIJALNA PROMOCIJA nove autobiografske knjige Dragana Sakana "Nenj 
communications" biće održana na Velikoj sceni Atelje-a 212 u 20 časova. U 
okviru prezentacije Dragan Sakan će predstaviti neke svoje ideje koje su već 
zaživele, ali i neke nove ideje za budućnost. NJegovi gosti na promociji će 
biti Bogdan Tirnanić-Tirke, Dušan Prelević-Prele, Dragana Del Monako, Ansambl 
Renesans i drugi.
PROMOCIJA knjige "Metodika verske nastave" Zorice Kuburić i Snežane Dačić biće 
održana u 19 časova u Domu omladine Beograda u okviru ciklusa "Cirkulus 
knjiga". Na promociji će govoriti Đuro Šušnjić, Ksenija Končarević i autorke 
knjige.