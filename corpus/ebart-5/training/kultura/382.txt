> Izvor: matf
> Datum: 
> Rubrika: kultura
> Naslov: Baletska škola "Lujo Davičo" nagrađena u Italiji
> Članak:


Na nedavno održanom međunarodnom takmičenju baletskih škola "Dance Grand Prix 
Italia 2005", 22. do 27. jun 2005. u Ćezeni, Baletska škola "Lujo Davičo" 
osvojila ja prvu nagradu za repertoar, dok je najmlađa učesnica Irena Ostojić 
dobila specijalnu nagradu "Memorial Sisi" koja se dodeljuje najtalentovanijim 
mladim igračima. Pored 15 italijanskih baletskih škola, u Ćezeni je bilo 
najviše učesnika iz SAD - "Dance West", "American Dance Company", "Ballet San 
Jose", "Sentimento Peruano", "Đanbazian", "Halai Na Wai Ola", "Wtamu"; te iz 
Brazila - "Dance Company Janne Ruth" i "Teresina Dance Company"; Meksika - 
"Balanz Ballet Clasico"; Nemač-  "New York City Dance School" i Srbije i Crne 
Gore - Baletska škola "Lujo Davičo". Takmičenje se odvijalo u Bonci teatru, 
koji se smatra jednim od najlepših starih pozorišta Evrope i na Trgu Aguseli u 
Ćezeni. Učesnici su se takmičili u različitim kategorijama - klasičan balet, 
moderna igra, savremena igra, džez, hip hop, fanki i folklor. 
Učenici Baletske škole "Lujo Davičo" koji su na školskom takmičenju osvojili 
prve nagrade sa najvećim brojem bodova izabrani su da predstavljaju školu u 
Italiji. To su Anja Ahčin, Aleksandra Bibić, Miloš Isailović i Irena Ostojić. 
Odlazak na ovaj put pomogli su Sekratarijat za kulturu grada Beograda, 
republičko Ministarstvo kulture, Fudeks d.o.o, SO Pančevo. Pored osvojene prve 
nagrade za narodnu igru i treće nagrade za savremenu igru u Berlinu u januaru 
2005, ovo je drugo međunarodno takmičenje na kome BŠ "Lujo Davičo" postiže 
vrhunske rezultate.