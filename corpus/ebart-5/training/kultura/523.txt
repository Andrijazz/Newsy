> Izvor: matf
> Datum: 
> Rubrika: kultura
> Naslov: SVETISLAV BASARA NA PROMOCIJI SVOG ČASOPISA "ZEMLjA" U BAJINOJ BAŠTI
> Članak:


U ZavijaČnom klubu "Baština" u Bajinoj Bašti održana je promocija beogradskog 
časopisa za politiku i kulturu "Zemlja", osnivača i urednika Svetislava Basare 
koji je naglasio da mu je namera da časopis, koji se štampa u tiražu od 15.000 
primeraka, postane mesto okupljanja onoga što je najbolje u Srbiji u politici, 
političkoj misli, književnoj teoriji, književnosti. Sadašnja a i prethodna 
vlada ne brinu o kulturi niti imaju kulturnu politiku. A kultura je važnija i 
od ekonomije, rekao je Basara, i dodao:
- Socijalistički režim ulagao je više u kulturu i to se bogami i videlo. Sada 
se pare podele pozorištima, muzejima, bibliotekama, što je u redu, ali ne treba 
bacati po nekoliko miliona evra za filmove koje pogleda 5000 ljudi. - Ne bi im 
ja dao ni banke! Druga je stvar odvojiti i 20 miliona evra za vredno umetničko 
filmsko delo koje će promovisati našu kulturu i promeniti medijsku sliku o nama 
u svetu.