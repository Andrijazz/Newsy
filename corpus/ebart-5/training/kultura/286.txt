> Izvor: matf
> Datum: 
> Rubrika: kultura
> Naslov: u bioskopima
> Članak:


Tri godine posle filma "Igraj svoju igru - Ocean's 11" stiže nastavak "Ocean's 
12 - Ponovo u igri", čija će SCG premijera biti održana 15. decembra u Velikoj 
dvorani Sava centra. Pored glumaca iz prvog dela filma - Bred Pit, Džulija 
Roberts, Džordž Kluni, Met Dejmon, Endi Garsija... - ekipa je znatno pojačana 
zahvaljujući Ketrin Ziti Džons, Vinsentu Kaselu, Albertu Finiju i Brusu Vilisu. 
Drama ovog puta počinje kada milijarder Teri Benedikt, opljačkan u prvom filmu, 
odluči da se osveti ekipi Denija Oušna, koja je odgovorna za tu pljačku. 
Ponovno okupljanje vrhunskih pljačkaša uvešće ih u novu igru, a na meti su ovog 
puta neki od najlepših evropskih gradova, poput Amsterdama, Pariza i Rima. 
Reditelj je i ovog puta Stiven Soderberg, a domaći distributer filma je Tuck.