> Izvor: matf
> Datum: 
> Rubrika: kultura
> Naslov: BEČKA LIKOVNA SCENA
> Članak:


U Muzeju "Albertina" na hiljade posetilaca iz sveta, ali i iz naše zemlje, u 
pohodu najvećoj retrospektivnoj izložbi holandskog slikara
Od našeg! specijalnog izveštača

Beč, maja
Na granici Mađarske i Austrije dugački su redovi, što automo bila što autobusa. 
U tom nizu onih koji su u liniji "No EU", nalaze se i naši autobusi zajedno sa 
rumunskim, ukrajinskim... Čeka se satima. Ipak, u toj koloni naši nisu među 
onima koji su tu zbog šverca pa i krađa, zbog kojih je u Beču gotovo u svakoj 
radnja upozorenje da pazite na tašne i novac. Ima mnogo studenata, ljubitelja 
umetnosti, zbog kojih se najzad i kod nas organizuje vikend u Beču, pre svega 
zbog velike Rembrantove retrospektivne izložbe slika.
Izložba traje do 27. juna i jedna naša turistička agencija već je rasprodala 
sve vikend aranžmane koji uključuju razgledanje izložbe.
Obasjano suncem, zdanje "Albertina" je odmah nadomak Bečke opere. Svuda reklame 
za izložbu, plakati sa likom mladog Rembranta kao i plakati sa slikom Endija 
Vorhola. Izložba Rembranta, najznačajnijeg i najuticajnijeg slikara holandskog 
slikarstva 17. veka, prva je retrospektiva tog značajav i broja umetnikovih 
radova: od crteža, bakroreza i ulja na platnu. Teme od pejzaža, portreta, 
figura, biblijskih tema, crteži životinja ... tehnička virtuoznost, tematska 
raznovrsnost prikazani su kroz trideset slika, ulja na platnu, osamdeset crteža 
olovkom, kredom, tušem i 70 grafika. Inače, sama "Albertina" u svojoj kolekciji 
čuva značajna Rembran
tova dela. Izložba je upotpunjena radovima koji se nalaze u njujorškom 
Metropoliten muzeju, iz Luvra, Ermitaža, madridekog Prada, i Nacionalne 
galerije u Vašingtonu.
Zabranjeno snimanje
Uz ulaznice od devet evra, dobijete i ključ za kasetu u koju morate da ostavite 
svaku veću torbu, kamere, kišobrane, garderobu. Snimanje je zabranjeno. 
Pokretnim stepenicama stiže se na gornji sprat. Svet se tiska u mračnim 
prostorijama sa čijih zidova isijavaju posebnim svetlom osvetljeni radovi.
Teško je u jednom tekstu sažeti ono što su stručnjaci stavili u tomove knjiga. 
Ipak, recimo da posetilac može videti radove iz ranog perioda nastalih u 
Rembrantovom rodnom mestu Lajdenu. Prvi rad na koji nailazimo jeste crtež 
"Apostol Petar u zatvoru". Lik sveca s bradom bila je i nadalje umetnikova 
inspiracija. Slede studije figura kada se iz rodnog mesta preselio u Amsterdam. 
Registrovao je on što je video u okolini. Tu su i rani portreti.
Slede grupe figura majki s decom, crteži rađeni crvenom i crnom kredom kao i 
olovkom. To su zaista prava mala remekdela prepuna psihološke opservacije od 
koje vam etaje dah. Ne znate šta vas više fascinira: svetlo ili psihologija 
likova. Podsećamo se filmova Živka Nikolića koje je, jednom je rekao, radio pod 
dubokim uticajem Rembranta. Otuda ona njegova čudesna atmosfera, , nikad 
ponovljena.
Rembrant nije odoleo, kao i većina slikara, da radi autoportrete: od kraja 
1630. do početka 1640. bakrorezom "Autoportret sa rukom koja se odmara", 
inspirisan Ticijanom i Rafaelom, Rembrant postaje vodeći portretista. Tada 
nastaju i njegovi čuveni aktovi žena koji su šokirali tadašnju publiku, 
pogotovo realistički naslikani pojedini delovi ženskog tela.
Za Rembranta su karakteristični i pejzaži "iz života" ali i "iz duha". 
Realistički naslikane seljačke kuće, usamljene ili grupisane. Pejzaži sa jakim 
kontrastima svetlosti i senki. Izuzetno je lep i crtež "Seljačka kuća ispred 
tamnog neba" iz 1634. godine, kao i slika "Pejzaž sa kamenim mostom". Svetlo 
izbija iz slike, uznemirava, prestaje odnos sa stvarnošću.
falsifikati originala
I dok smo tako gotovo u transu u mukloj tišini, iako je oko nas bilo posetilaca 
u grozdovima, razgledali slike, začuo se zvuk civilizacije: mobilni! O zar i 
ovde!? Iza leđa, čujemo našeg čoveka: "Alo, 'ođe sam ti ja kod Rembranta!". 
Nije to bio naš čuveni Vladan Gajović sa predstavom "Alo ođe mobilni". Bio je 
to jedan sredovečni posetilac sa naših prostora, valjda čovek došao biznisa 
radi, pa usput i Rembranta da vidi! Prođosmo svim prostorijama. Nema "Časa 
anatomije". Ni jedne, ni druge slike.
Ipak, srećni smo što smo videli i ovoliko. Jer, kažu kada je 1995. godine u 
Metropoliten muzeju u Njujorku održana poznata izložba "Rembrant nije Rembrant" 
utvrdili su da od četrdeset i jedne slike u vlasništvu muzeja samoje 18 
autentičnih radova. Kasnijim istraživanjem stručnjaka, koji rade samo na 
utvrđivanju autentičnosti Rembrantovih dela, knjiga se svela na tri slova: samo 
su tri od svih dela zaista radovi genija renesanse. Jedan od ta tri dela 
"Portret Žerarda de Lairese" izložen je ovde u "Albertini", u Beču. Videli smo 
najkompletniju retrospektivu majstora svetla i tehnike, jer, prva velika 
njegova izložba bila je 1956. sa 150 crteža i 140 gravira.
I pre nego što smo uzeli stvari i kamere iz kasete, sišli smo sprat niže da 
pogledamo izložbu fotografija japanskog umetnika Seiki Furuje (rođen 1950) koji 
živi i radi u Austriji, i pokretnim stepenicama na najniži nivo ovog zdanja na 
drugu veliku izložbu umetaika poparta i minimalista.