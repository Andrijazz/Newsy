> Izvor: matf
> Datum: 
> Rubrika: kultura
> Naslov: "Mulen Ruža", istorijski roman sa savremenom tematikom, delo je našeg 
> Članak:

istaknutog satiričara Radivoja Laleta Bojičića, koje je objavio Grafički atelje 
"Dereta".
U romanu se pojavljuju kralj Milan Obrenović i Milan, knez od Takova, Anri de 
Tuluz Lotrek, invalid, plemić, slikar impresionista, zatim kraljica Natalija, 
Šarl Zidler, vlasnik "Mulen Ruža", La Guli, glavna kankan igračica u lokalu, 
Karaoglanović, student prava na Sorboni, Mari, devojka sa Pigala i poprečnih 
ulica Pariza, Nikola Hristić, predsednik srpske vlade...
Radnja romana je smeštena u 19. vek: Beograd, dvor, Pariz, Pigal, Šumadija, 
"Mulen Ruž"... Drama se nastavlja u 21. veku, u jednom beogradskom pozorištu, 
koje čeka adaptaciju...
"Mulen Ruža" je, pre svega, knjiga koja govori o prijateljstvu kralja Milana 
Obrenovića i slikara Anri de Tuluz Lotreka i njihovoj ljubavi prema Evropi, 
Parizu, slikarstvu, "Mulen Ružu" i najlepšim nogama na svetu.

Knjige Pavla Popovića
Pavle Popović (1868-1939), profesor i rektor Univerziteta u Beogradu, središnja 
je ličnost srpske književne istoriografije prvih decenija XX veka. Zauzima 
časno mesto među istaknutim predstavnicima nauke i književnosti koji su, u 
svome vremenu, usmeravali tokove srpske istorije i kulture.
Izdavačka kuća "Svet knjige" iz Beograda obnovila je izdanje Popovićevih knjiga 
"Sveti Sava" i "Ćirilo i Metodije".
Dosledno primenjujući biografski metod u obradi teme, Popović je, uz detaljnu 
analizu književnog dela, prikazao ličnost Svetog Save u svetlu istorijskih 
zbivanja i dao prostrani sintetički pregled njegove ukupne delatnosti.
U drugoj knjizi Popović izlaže bogatu građu o Ćirilu i Metodiju čiji je 
monumentalni kulturni poduhvat omogućio Slovenima da ostvare svoje moćno učešće 
u svetskoj kulturi. U Popovićevoj književno-naučnoj analizi celovito je 
osvetljena ćirilometodijevska epoha i pregledno opisani životd delo slovenskih 
prosvetitelja.
Knjige je za štampu priredio Stevo Ćosović.

Od A do Š
Grafički atelje , Dereta" je u ediciji "Savremena srpska književnost" objavio 
novu knjigu Jasmine Bukve "Kako su od mene praviž ženskog pisca". Prolazeći 
kroz Scile i Haribde pretvaranja sebe u "ženskog pisca", autor je pokazao da se 
od A uvek može napraviti Š, samo ako postoji jaka, dobra i čelična volja. Time 
je ovo veličanstveno delo, koje će obeležiti ne samo kraj prošlog nego i 
početak svakog novog milenijuma, kako tvrdi izdavač, upšo u red knjiga kao što 
su one koje su mogž da napišu samo pisci poput Homera, Ovidija, Servantesa, 
Šekspira, Dostojevskog i Ženskog Pisca.