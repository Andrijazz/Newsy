> Izvor: matf
> Datum: 
> Rubrika: kultura
> Naslov: BEOGRAD - Poznati pozorišni komad Iva Brešana "Hamlet u Mrduši Donjoj" 
> Članak:

beogradska publika videće večeras u izvođenju "HKD Teatra" iz Rijeke, na 
velikoj sceni Ateljea 212. Crnohumornu i satiričnu komediju, po motivima 
Šekspirovog "Hamleta", režirao je Lari Zapija, a premijera na matičnoj sceni 
bila je u oktobru prošle godine. Gostovanje u Beogradu deo je proslave jubileja 
Ateljea 212, koji svojih 50 godina rada obeležava tokom jeseni serijom 
predstava iz regiona i evropskih pozorišta s kojima inače ima dobru saradnju. U 
predstavi iz Hrvatske igraju Davor Jureško, Nenad Šegvić, Andreja Blagojević, 
Zrinka Kolak-Fabijan, Denis Brišić, Damir Orlić i Edita Karađole. Prema izjavi 
reditelja, ovaj komad iz 1965. godine na mudar i duhovit način ulazi u dijalog 
s kanonom zapadnog teatra i najznačajnijom tragedijom osvete - "Hamletom".