> Izvor: matf
> Datum: 
> Rubrika: kultura
> Naslov: NIŠ - Na otvorenom prostoru u parku na Nišavskom keju u Nišu, članovi "Kontra 
> Članak:

grupe" preksinoć su kroz dizajnersko-arhitektonski performans otvorili izložbu 
pod nazivom "(Ne)postojeće", koja će trajati do 24. maja. Predstavljeni su 
nerealizovani logotipovi i znaci niških autora, s ciljem da se pokaže i dokaže 
da je "nivo vizuelne kulture katastrofalan" i da mnoge kvalitetne ideje iz 
oblasti dizajna ostaju nerealizovane i nepoznate javnosti.
"Ovo nije samo znak pored puta, već i pokušaj da se pomogne društvu zalutalom u 
lavirintu sumnjivih vrednosti i sugeriše mogući pravac na putu koji je pred 
nama", piše, pored ostalog, u katalogu izložbe u kojem je "svoje viđenje 
stvari" izneo Radomir Vuković, urednik časopisa "KvadArt". "Kontra grupa" je 
neformalna umetnička grupa za vizuelne komunikacije, koju su 1998. osnovali 
studenti arhitekture Miroljub Stanković i Zoran Nikolić. Učestvovali su na više 
izložbi u zemlji i inostranstvu i osvojili značajne nagrade.