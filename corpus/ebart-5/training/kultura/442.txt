> Izvor: matf
> Datum: 
> Rubrika: kultura
> Naslov: DANAS U GRADSKOJ KUĆI U NOVOM SADU
> Članak:


NOVI SAD - U Svečanoj sali Gradske kuće večeras u 20 časova svečanim koncertom 
prve dame naše pijanističke umetnosti Rite Kinke biće predstavljen kompakt-disk 
"Muzika noći" snimljen u izdanju PGP RTS.
Večerašnji koncert Rite Kinke organizovala je Muzička omladina Novog Sada, a 
materijal za kompaktdisk snimljen je na koncertu koji je u februaru ove godine 
poznata umetnica održala u okviru ciklusa "Muzika na dirkama" u Svečanoj sali 
Skupštine grada Beograda. Muzika iz klavirskih ciklusa Šumana, Debisija, Bramsa 
i Ravela tematski je objedinjena u zajednički luk pod nazivom "Muzika noći".