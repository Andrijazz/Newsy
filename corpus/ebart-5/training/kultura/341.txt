> Izvor: matf
> Datum: 
> Rubrika: kultura
> Naslov: AUSTRALIJSKA PREMIJERA NOVOG FILMA SIDNIJA POLAKA
> Članak:


AUSTRALIJSKA filmska zvezda Nikol Kidman, posetila je nedavno svoju rodnu 
zemlju i iskoristila priliku da proćaska sa obožavaocima pred premijeru svog 
najnovijeg filma "Prevodilac" u čuvenoj sidnejskoj Operi. Lepuškasta glumica u 
ovom ostvarenju poznatog reditelja Sidnija Polaka, igra prevodioca, koja igrom 
slučaja prevodeći za UN čuje zaveru o ubistvu. Priča dobija neverovatan obrt. 
Naravno, u priču ulazi FBI agent, koga igra Šon Pen, koji dobija zadatak da je 
zaštiti. Intrige, jurnjava, izdaja, glavni su motivi ovog trilera, koji bi 
uskoro trebalo da se pojavi i u našim bioskopima.