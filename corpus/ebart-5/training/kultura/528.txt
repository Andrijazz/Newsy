> Izvor: matf
> Datum: 
> Rubrika: kultura
> Naslov: ex-yuART
> Članak:


DRAMA "SKAKAVCI" - beogradske autorke Biljane Srbljanović u režiji Dejana 
Mijača, biće izvedena večeras u takmičarskopm programu 13. međunarodnog 
festivala malih scena (MFMS) u Rijeci, a dva dana kasnije gostovaće u 
Slovenskom narodnom gledališču u Ljubljani. Ta predstava u konkurenciji je 
riječkog festivala sa još desetak produkcija sa prostora bivše Jugoslavije, kao 
i iz Nemačke, Češke, Rusije i Bugarske. Predstava "Skakavci" gostovaće 19. maja 
i u Pančevu, a 26. maja učestvovaće na 51. Sterijinom pozorju u Novom Sadu. 
"Skakavci" su drugo dramsko delo Srbljanovićeve koje režira Mijač, posle 
predstave "Amerika II deo" na sceni Ateljea 212. U "Skakavcima" igraju Voja 
Brajović, Svetozar Cvetković, Rade Marković, Nikola Simić, Jasmina Avramović, 
Isidora Minić, Boris Isaković, Aleksandra Janković, Miodrag Radovanović i 
Renata Ulmanski. Kostimografkinja je Lana Cvijanović, a scenograf Juraj Fabri. 
Kompozitor je Isidora Žebeljan, a koreograf Miloš Paunović, dok je video rad 
delo Borisa Miljkovića. Predstava je premijerno izvedena u JDP 26. aprila 2005. 
godine. SEEcult.org