> Izvor: matf
> Datum: 
> Rubrika: kultura
> Naslov: Žirijem predsedavao reditelj Klod Leluš
> Članak:


Montreal. - Film "Babuške" francuskog reditelja Sedrika Kapiša, otvorio je u 
nedelju uveče prvi Međunarodni filmski festival u Montrealu, najnoviju smotru 
ostvarenja sedme umetnosti u svetu.
Uobičajeni filmski glamur pratio je otvaranje ovog novog festivala na kome će, 
u okviru zvanične konkurencije, u trci za "Zlatni iris" biti prikazano 14 
dugometražnih i sedam kratkometražnih filmova.
Žirijem predsedava francuski reditelj Klod Leluš koji će na ovoj manifestaciji, 
ali van konkurencije, prikazati svoje najnovije ostvarenje "Hrabrost da se 
voli" (Le courage d'aimer), prenela je agencija AFP.