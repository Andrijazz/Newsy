> Izvor: matf
> Datum: 
> Rubrika: kultura
> Naslov: in memoriam
> Članak:


Pisac kriminalističkih romana Edvard Banker, koji je dobio inspiraciju za 
pisanje tokom izdržavanja zatvorske kazne, a igrao je i u Tarantinovom filmu 
"Ulični psi" iz 1992, preminuo je u Kaliforniji. Taj sedamdesetjednogodišnji 
pisac proveo je ukupno 18 godina u zatvoru u SAD zbog pljačke, falsifikovanja i 
drugih krivičnih dela, što ga je i inspirisalo da 1973. napiše prvi roman "No 
Beast So Fierce". Banker je imao dijabetes, a preminuo je posle operacije koja 
je trebalo da mu poboljša cirkulaciju. Još kao sedamnaestogodišnjak, postao je 
najmlađi zatvorenik u San Kventinu u San Francisku, nakon što je napao stražara 
u KPD za mlade. Kasnije je pobegao iz zatvora u Los Anđelesu, gde je izdržavao 
kaznu za neki drugi zločin. Prema njegovom debi romanu snimljen je film 
"Straight Time" sa Dastinom Hofmanom. Banker je bio koscenarista tog filma, a 
tumačio je i lik jednog kriminalca. SEEcult.org