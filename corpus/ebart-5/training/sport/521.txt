> Izvor: matf
> Datum: 
> Rubrika: sport
> Naslov: JELENA JANKOVIĆ UBEDLjIVA NA STARTU TURNIRA U AMELIJA AJLENDU
> Članak:


Naš prvi reket lako savladao Francuza Olivijera Matisa - 7:5, 6:3

POBEDA za napredak ka vrhu ATP liste... Janko Tipsarević je uradio ono što se 
od njega i očekivalo u prvom kolu turnira u Kazablanki (nagradni fond 325.000 
dolara), savladao je Francuza Olivijera Matisa sa 7:5, 6:3 i tako najavio da bi 
već sledeće nedelje mogao da napreduje sa 94. pozicije na ATP listi. Njegova 
sledeća prepreka u borbi za poene biće Luksemburžanin Miler, koji je u prvom 
kolu bio bolji od Francuza Lisnarda - 7:5, 6:2.
Jelena Janković nije dozvolila iznenađenje na startu VTA turnira u Amelija 
Ajlendu (nagradni fond 585.000 dolara). Za razliku od Majamija, kada je neoč
ekivano ispala još u drugom kolu (u prvom je kao nosilac bila slobodna), naša 
najbolje rangirana teniserka je bila ubedljiva na terenu i lako stigla do 
pobede. 
Jankovićeva je eliminisala 42. igračicu sveta Ruskinju Veru Duševinu sa 6:2, 
6:2 i najavila dobru formu za naredne izazove u Amelija Ajlendu. Ono što je još 
interesantnije, Jelena je ostvarila prvu pobedu od kada sarađuje sa novim 
trenerom Francuzem Gvardiolom. Sledeća protivnica našoj teniserki biće 
Špankinja Končita Martinez, koja je u prvoj rundi bila bolja od Amerikanke 
Irvin - 7:6, 6:4.
Novak Đoković je uspešno prebrodio tri kola kvalifikacija za ATP turnir u 
Valensiji (nagradni fond 340.000 dolara), ali je poklekao već u prvoj rundi 
glavnog žreba. Trenutno 160. teniser sveta izgubio je od Francuza Antoana Dipua 
(114. na ATP listi), rezultatom 6:5, 7:5. Đoković je izgubio meč, i pored toga 
što je u prvom setu vodio sa 3:0, a u drugom sa 5:4.