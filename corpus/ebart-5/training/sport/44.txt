> Izvor: matf
> Datum: 
> Rubrika: sport
> Naslov: U derbi utakmici 15. kola košarkaši Crvene zvezde pobedili su u "Morači" 
> Članak:

Budućnost rezultatom 95:92 (19:29,29:17,17:27,27:22) i tako se izdvojili na 
trećem mestu na tabeli Frikom JUBA lige. Pred oko 3.500 gledalaca crvenobeli su 
trijumfovali u neizvesnoj penal završnici, najviše zahvaljujući odličnom šutu 
za dva poena (71 odsto).
U prve dve četvrtine obe ekipe su igrale promenljivo, pa je posle visokog 
vođstva Zvezde u prvoj, Budućnost preokrenula rezultat u drugoj četvrtini i na 
poluvreme otišla sa dva poena prednosti (48:46). U tom periodu odličnu partiju 
pružio je Ekezie, koji je ubacio 14 poena (8-7 za dva).
U nastavku gosti su zaigrali mnogo bolje i serijom 10-0 (Jeretin 5 poena) došli 
do vođstva 55:51. Sve do finiša poslednjeg perioda košarkaši Zvezde su imali 
pet do osam poena viška. U tim trenucima domaći su održavali rezultat-ski 
priključak zahvaljujući šutu za tri poena Bakica (4-4 za tri) i Koljevića.
Četiri minuta pre kraja igrači Budućnosti su uspeli
da izjednače na 81:81, ali je posle dobre igre u odbrani i zakucavanja u kontri 
Koprivice Zvezda ponovo stekla prednost. U penal završnici sigurni su bili 
Skuni Pen i Zlatko Bolić, a priliku za izjednačenje propustio je Koljević koji 
nije pogodio trojku u poslednjem napadu.
Trener Crvene zvezde Aleksandar Trifunović izjavio
je posle utakmice daje meč u "Morači" imao veliku važnost za obe ekipe:
- Dobro smo se pripremili za ovu utakmicu. Pobeda je veoma važna, ali ovim 
trijumfom nismo ništa resili, ima još mnogo da se igra do kraja prvenstva. 
Propustili smo priliku da u trećoj četvrtini napravimo veću razliku i 
obezbedimo pobedu, pa smo ušli u penal završnicu. Ovaj uspeh će nam puno 
značiti u nastavku prvenstva i Gudjer lige.                            
