> Izvor: matf
> Datum: 
> Rubrika: sport
> Naslov: NA "MARAKANI" NE PRIHVATAJU SADAŠNjU VLADU FSS...
> Članak:


CRVENA zvezda traži da posle razdruživanja sa Crnom Gorom budu održani 
prevremeni izbori za predsednika Fudbalskog saveza Srbije!
- Naš stav je da su na čelu "nove fudbalske države" potrebni novi ljudi. 
Tražićemo izbore bez obzira što neki nisu spremni za ovakvu opciju - ističe 
generalni sekretar Nebojša Leković.
U javnosti se pojavila priča, da bi zajednički kandidat Zvezde i Partizana 
mogao da bude Dragan Džajić.
- To nema veze sa istinom i prava je glupost. Zvezda još nema svog kandidata, 
niti smo razgovarali još na tu temu, ali ima dovoljno ljudi koji bi mogli da 
pomognu i krajnje je vreme da naš klub kao najtrofejniji na ovim prostorima 
bude dovoljno zastupljenjen u rukovodećoj strukturi novog saveza - zaključio je 
Leković.