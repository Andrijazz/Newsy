> Izvor: matf
> Datum: 
> Rubrika: sport
> Naslov: GOLMAN PARTIZANA IPAK SPREMAN 
> Članak:


BEOGRAD - Prvi golman Partizana, Ivica Kralj, ipak, će biti na golu crno-belih 
u 123. večitom derbiju sa Crvenom zvezdom. Stasiti čuvar mreže "parnog valjka", 
koji je ove sezone na ukupno 13 utakmica samo pet puta vadio loptu iz gola (a 
Partizan sedam puta), vratio se sa pregleda iz Holandije sa ohrabrujućim 
vestima. Kralj je osetio bolove u zoni prošlogodišnje povrede, ali srećom nije 
ništa ozbiljno.
- Lekari su mi preporučili da bi bilo najbolje rešenje da mirujem, ali pošto 
znam kakav nam je raspored mečeva u narednom periodu, ne želim da propustim 
bilo koju od tih utakmica - kategoričan je Ivica Kralj.