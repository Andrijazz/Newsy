> Izvor: matf
> Datum: 
> Rubrika: sport
> Naslov: Dvoransko prvenstvo sveta u atletici obeležila sjajna Ruskinja 
> Članak:


Iako je još pre tri dana u engleskom Birmingemu spuštena zavesa na Svetski 
dvoranski šampionat, atletski svet s velikim poštovanjem prepričava uspeh 
Ruskinje Svetlane Feofanove koja je osvajajući zlatnu medalju  svetskim 
rekordom kompletirala trijumf (4,80 m.). Dolazeći u Birmingem, Ruskinja nije 
skrivala nameru da bude bolja u duelu s najvećom rivalkom, Amerikankom Stejsi  
Dragilom koja je, pored Feofanove, svrstavana u izrazite favorite. Međutim, još 
u kvalifikacijama, indisponirana Dragila nije uspela da preskoči normu (4,35 
m), ostavljajući Feofanovoj otvoren put do trona - oborila je Dragilin rekord 
postignut na šampionatu SAD (4,78). Uz ovacije publike, novoj rekorderki je 
sledilo i 50.000 dolara nagrade koju je primila iz ruku legendarnog Sergeja 
Bubke. 
Pored skoka s motkom, vanredno je bilo i na muškom troskoku, u kome je posle 
tri serije primat držao legendarni Jonatan Edvards (17,01). Holivudski preokret 
nastao je u četvrtoj seriji kada je aktuelni evropski šampion Šveđanin 
Kristijan Olson preskočio 17,28 m. Takođe, u četvrtoj seriji Kubanac Žoelbi 
skače 17,27 m i pomera Edvardsa na treću poziciju, ali ni to nije bilo sve, jer 
je ubrzo Amerikanac Volter Dejvis preskočio celih 17,35 m. Na kraju skokom od 
17,70 Olson je pokazao da mu trenutno u troskoku nema ravna, dok je DŽonatan 
Edvards završio tek na četvrtom mestu.