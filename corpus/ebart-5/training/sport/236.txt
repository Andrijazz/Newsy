> Izvor: matf
> Datum: 
> Rubrika: sport
> Naslov: DANIJEL LJUBOJA, PRELASKOM IZ STRAZBURA U PARI SEN ŽERMEN, ZAKORAČIO NA GLAVNU 
> Članak:

POZORNICU KARIJERE

Debi narednog vikenda protiv Meca. Tandem sa Boškovićem u dva dresa...

DANIJEL LJuboja nije sinoć debitovao za Pari sen Žermen, dres "svetaca", ipak, 
će poneti protiv Meca, narednog vikenda. Ovu, prvu parisku priču, počeli smo u 
vreme kada je dojučerašnji golgeter Strazbura razgledao novi stan...
- Evo me u gužvi, upravo razmatram jednu od ponuda. Moram i taj posao da 
završim pod hitno da bih mogao mirno da se posvetim samo fudbalu. Nismo 
prekinuli razgovor, a LJuboja se dobro snalazio, baš kao i u protivničkim 
šesnaestercima.
- Pariz za mene nije novi grad, često sam dolazio i dobro ga poznajem.
Biće lakše u tandemu sa Brankom Boškovićem, i na terenu i van njega.
- Svakako, družićemo se, verujem, i u reprezentativnom dresu.
 Šta i koliko može PSŽ?
- Videćemo, čujem, treba da angažuju još neke igrače. Ipak, PSŽ je za mene 
svakako jedan od najboljih timova u Francuskoj, pa otuda verujem da ćemo imati 
i dobre rezultate.
  Monako je odmakao, Liga šampiona je svakako prioritet?
- Teško je stići "kneževe", a Liga šampiona: daj Bože! 
  Vahid Halilhodžić je insistirao na Vašem angažovanju, da li ga znate od 
ranije?
- Ne, samo onako iz viđenja.
  U Strazburu ste bili i strelac i asistent, kakvu ulogu očekujete u PSŽ?
- Ja sam, pre svega, centarfor, pa verujem da se od mene očekuju golovi. Ali, 
umem i insistiram na igri. Videćemo kako ću se snaći.
  Golovi i levom i desnom?
- Levak sam, slobodne udarce izvodim "levicom", ali u modernom fudbalu moraš da 
znaš s obe noge, jer čekanja i nameštanja nema. Šutiram dobro i desnom.
  Glava služi za razmišljanje?
- Moglo bi se reći - dečački se smeje LJuboja. - Nije baš da ne znam da igram 
glavom, u prošlom prvenstvu sam tri puta bio strelac, da kažem, iz vazduha.
I onda upozorenje: "Izvinite, ali čekaju me ovde, ovo oko stana"...
Vreme je "iscurelo", zakazali smo novi razgovor odmah posle debija, možda 
LJuboja baš protiv Meca postigne i prvi gol u dresu Pari sen Žermena. 