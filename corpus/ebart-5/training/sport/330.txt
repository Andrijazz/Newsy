> Izvor: matf
> Datum: 
> Rubrika: sport
> Naslov: komentar
> Članak:


Dragoslav Šekularac  fudbalski stručnjak

Prijatno sam iznenađen što se u poslednje vreme postizao veliki broj golova, 
kako u finišu klupskih šampionata širom Evrope tako i na EP za mlade i 
pripremnim utakmicama A reprezentacija pred Portugaliju. Međutim, očekujem da 
na predstojećem EP bude dosta tvrdo, većina mečeva će se završavati sa najviše 
dva gola. 
Najveće šanse da se domognu titule imaju Francuska, Portugalija, Češka i 
Holandija. "Trikolori" poseduju najviše individualaca, na domaćina turnira uvek 
treba računati, Česi su uigrani, sa nekoliko zvezda u ekipi, i na kraju računam 
na strašan i iskusan tim Holanđana, koji ipak nisu blistali u pripremnom 
periodu. Iznenađenja neće biti, mogli bi možda Englezi da doguraju daleko, ali 
oni imaju strašan klupski fudbal, dok im nacionalni tim već dugo kaska. 
Španci su kukavice, slični su našem mentalitetu, odigraju dobro jedan meč, 
pobede, a onda ih nema na sledeće dva. Šveđani, Italijani i Nemci će teško do 
dobrog rezultata, a senzaciju nikako neće napraviti Grci ili Letonci.