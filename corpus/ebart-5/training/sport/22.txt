> Izvor: matf
> Datum: 
> Rubrika: sport
> Naslov: Pobeda odbojkaškog osvajača kupa (3:1) nad crno-belima
> Članak:


BEOGRAD - Odbojkaši Budvanske rivijere slavili su sinoć u SC "Šumice", protiv 
ekipe Partizana sa 3:1 u setovima (25:21, 25:22, 18:25, 25:22), u zaostalom 
meču 11. kola Prve A lige. Crno-beli su dobro započeli utakmicu i na prvi 
tehnički tajm-aut otišlo se sa prednošću domaćih od 8:5, ali onda su se Budvani 
na servise svoga primača Dragana Ristića, vratili u meč i sa serijom od šest 
uzastopnih poena u potpunosti preokrenuli rezultat u svoju korist. Do kraja 
prvog seta gosti su održavali konstatnu prednost od tri poena, da bi ga rešili 
u svoju korist, rezultatom 25:21. 
Silovito su Budvani krenuli i u drugom setu i pre svega zahvaljujući poenima iz 
blokova, uspeli su da na drugi tehnički tajm-aut odu sa minimalnom prednošću od 
jednog poena. Odbojkaši Partizana u tim trenucima uspevaju da stisnu redove i 
povedu sa 18:16, ali kao i tokom celog meča Mladen Majdak, korektor gostiju 
uspeo je da svojim poenima preokrene rezultat, pa i drugi set Budvani rešavaju 
u svoju korist, rezultatom 25:22. Treći set nije nagoveštavao ništa novo u igri 
obe ekipe, ali su se tada razigrali Aleksandar Mitrović i Bojan Gluvajić, koji 
su sinoć bili najzapaženiji u redovima crno-belih. Ovaj deo igre ugosti su 
bedljivo rešili u svoju korist sa 25:18. U četvrtom i poslednjem setu viđena je 
velika borba, ali je posle izjednačenja na 9:9, ekipa aktuelnog osvajača 
jugoslovenskog kupa konstantno bila u vođstu, a za konačnih 25:22 i 3:1 u 
setovima pobrinuo se Dragan Ristić, snažnim smečom kroz trojni blok crno-belih.
Milan Žarković, trener Partizana:
- Pokazalo se da ova ekipa ne može da igra protiv protivnika koji u svojim 
redovima ima više od jednog reprezentativca. 
Mladen Majdak, korektor Budvana, bio je potpuno nezaustavljiv za protivničku 
odbranu.
- Dosta smo strepeli od ove utakmice i ova pobeda nam mnogo znači. Tri boda nam 
daju daju priključak za drugo, treće ili četvrto mesto, pošto smo ispali iz 
konkurncije za prvu poziciju porazom u prošlom kolu od Crvene zvezde. Uspeli 
smo da nadigramo ekipu Partizana. Mislim da je odlučila naša smirena igra dobar 
servis i realizacija kontranapada - izjavio je Majdak.   
Partizan - Budvanska rivijera 1:3 
Po setovima: 21:25, 22:25, 25:18, 22:25
SC Šumice. Gledalaca: 450. Sudije: Bjelić i Ćuk (obojica Beograd).
PARTIZAN: Bojović 4, Memić, Novoselac, Gluvajić 18, Rosić, bakalov 5, Mitrović 
16, Đorđević 8, Opačić, Vujović 3, Žezelj, Prtenjača, Spirovski 7.
BUDVANSKA RIVIJERA: Perošević 12, Lazić 7, Gavrančić 4, Jovićevič, Ristić 12, 
Majdak 28, Nikić, Janović 1, Ćulafić, Matković, Mijić.