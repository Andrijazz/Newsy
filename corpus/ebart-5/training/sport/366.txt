> Izvor: matf
> Datum: 
> Rubrika: sport
> Naslov: Bojan Miladinović postigao prvi gol u  dresu Crvene zvezde, ali je okrenut 
> Članak:

Ajndhovenu

Fudbaleri Crvene zvezde dan posle pobede nad Jang bojsom sabiru utiske i sa 
oprezom gledaju ka stazi Lige šampiona. Cilj je blizu, ali isto toliko daleko, 
protivnik je holandski PSV, ne naročito atraktivan klub. Ali najbolji igrač 
Zvezde u revanšu sa Švajcarcima i strelac prvog gola, štoper Bojan Miladinović, 
sada ne leti u oblacima i mirno sagledava situaciju kojoj se njegov tim 
nalazi.  

- U sredu veče na "Marakani" je viđena istinska fudbalska predstava, opravdali 
smo očekivanja trenera, rukovodstva kluba i svih navijača, pogotovo "delija", 
jer uspeli smo u nameri i borimo se sa PSV- om za mesto u Ligi šampiona. Oni 
nama dolaze u goste, ne mi njima, i nadam se da će posle toliko vremena jedna 
Zvezdina generacija uspeti da se plasira u elitno takmičenje, a to je moguće 
samo ako stisnemo zube i  skoncentrišemo se na ono što nas čeka.        
- Atmosfera na "Marakani" je bila izuzetna, kako je to uticalo na vas na terenu?
- Treme zbog utakmice je bilo malo, one pozitivne, ali čim sam došao do prvog 
kontakta sa loptom, sve je nestalo. Ambijent sa tribina je bio podsticaj za 
moje bolje izdanje, znao sam da tako mora biti. Navijači su bili fenomenalni, a 
posebno me raduje što nije bilo nikakvog incidenta jer znamo kako je UEFA 
rigorizna prema nama. Hvala im što su nas nosili svih 90 minuta.  
nImali ste podršku i kad nije išlo, prvih pola sata igre je već prelazilo u 
dosadu? 
- Na neki način jeste tako, krenuli smo oprezno, ali Švajcarci su išli na to da 
jure rezultat jer smo mi imali prednost iz prvog meča. Šapuiza se nije video 
jer smo ga dobro čuvali, u Cirihu smo videli kakav je i sada sa iskustvom iz 
Švajcarske bilo je mnogo lakše. Neri se povredio na početku, De Napoli se 
ubacivao iz veze, ali nije mnogo mogao da uradi jer im nismo dali da se 
razigraju. A onda je došlo naše vođstvo i sve je bilo drugačije. 
- U odbrani ste uradili ogroman posao, a onda ste prešli i u napad?
- Kako sam se osećao? Ma, u tim momentima od mene nije bilo srećnijeg čoveka na 
svetu! Stvarno nam je pao kamen sa srca. Kasnije je i Dudić postigao gol i već 
tada je bilo jasno da će PSV gostovati sledeće srede u Beogradu, a ne u Cirihu. 
Ne znam da li je iznenađenje što su dva štopera bili strelci, ali Žigić se 
podrazumevao. Verovatno niko osim nas nije verovao da ćemo trijumovati sa 
visokom prednošću, ali mi smo znali da i to možemo.     
- Ajndhoven stiže u sredu?
- Najpre treba da odradimo, odnosno pobedimo Borac sutra veče u prvom kolu 
prvenstva. Sada smo usredsređeni samo na njih jer nećemo da dozvolimo da nam se 
desi što i Partizanu prošle godine, kada nisu mogli da izađu na kraj sa Komom 
ili Banatskim Dvorom. Sada mislimo o Čačanima, ali zna se ko je gazda na 
"Marakani".     
nMora da bar malo razmišljate o PSV?
- Gledao sam jedno poluvreme kada su izgubili od Mančestera i nisu ostavili 
neki utisak. Ne znam da li su bili loši ili im Englezi jednostavno nisu 
dozvolili da pokažu šta znaju. Znatno su slabiji u odnosu na raniji tim, sezona 
im počinje sedam dana kasnije nego nama. Gus Hidink nas je pohvalio, kaže da 
smo opasni, zašto mu ne bih verovao.