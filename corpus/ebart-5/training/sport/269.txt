> Izvor: matf
> Datum: 
> Rubrika: sport
> Naslov: LIVERPUL - Škotlanđanin Keni Dalgliš ostaće kandidat za trenera Liverpula čak i 
> Članak:

ako taj klub produži  ugovor s francuskim stručnjakom Žerarom Ulijeom, tvrde 
britanski  mediji. Predsednik slavnog engleskog kluba Dejvid Mors smatra da bi 
Dalgliš bio odlično rešenje za  Liverpul i spreman je da mu pruži šansu. 
Predsednik FIFA Sep Blater rekao je da svečana proslava svetske kuće fudbale, 
zbog koje će 20. maja u Parizu biti uprličena i prijateljska utakmica između 
Francuske i Brazila, neće ugroziti pripreme engleskih klubova za finale FA 
kupa, koje je na programu samo dva dana ranije. Ekipe Arsenala i Mančester 
junajteda u svojim redovima imaju veliki broj reprezentativaca "trikolora" i 
"karioka", tako da su čelnici ova dva kluba izrazili zabrinutost povodom 
odigravanja ovog prijateljskog susreta. 
- FIFA neće primeniti nikakve sankcije prema klubovima, ukoliko oni ne puste 
svoje igrače za ovaj susret. U svakom slučaju smatram da engleska liga u svom 
kalendaru ima previše utakmica i da bi u narednih nekoliko godina trebali da 
smanje broj mečeva - rekao je Blater.  
Fudbaleri Midlsbroa pobedili su Bolton sa 2:1 u finali Liga kupa, odigranog na 
prepunom stadionu "Milenijum" u Kardifu. Midlsbrou je ovo prvi trofej u 128 
godina postojanja kluba, a golove su postigli Žob u 2. i Zenden u 7. minutu iz 
penala, dok je za Bolton jedini strelac bio Kevin Dejvis (21).