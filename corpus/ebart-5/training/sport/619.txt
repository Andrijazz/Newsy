> Izvor: matf
> Datum: 
> Rubrika: sport
> Naslov: komentar
> Članak:


Zoran Filipović, direktor svih reprezentacija SCG

Partizan i Crvena zvezda su nastavili tradiciju. Crno-beli su ponovo dobro 
počeli prvenstvo, dok su crveno-beli opet kiksnuli na startu šampionata. 
Međutim, pohvale najviše zaslužuju OFK Beograd, Zemun i Zeta koji uz Partizan 
imaju maksimalan broj bodova. 
Gledao sam Zvezdin meč protiv Voždovca koji je bio sjajan, čak i na evropskom 
nivou. Treneri su taktički dobro odradili posao, gosti su dugo vodili, a 
domaćin je na kraju pobedio. Za publiku bi bilo dobro da imamo što više takvih 
utakmica, jer pored kvalitetne igre potrebne su nam neizvesne i dramatične 
utakmice. 
Naš narod je željan dobrog fudbala koji će, nadamo se svi, biti sve prisutniji 
na prostorima Srbije i Crne Gore. Pred nama je meč sa Litvanijom u 
kvalifikacijama za Svetsko prvenstvo, koji nam je možda i važniji od utakmice 
sa Španijom. Ukoliko se tu ne obrukamo, a verujemo da nećemo, bićemo znatno 
bliži Mondijalu.