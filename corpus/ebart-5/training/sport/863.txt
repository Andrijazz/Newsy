> Izvor: matf
> Datum: 
> Rubrika: sport
> Naslov: MLADI VATERPOLISTI NA EP U ORADEI SAVLADALI SLOVENIJU SA 19:3
> Članak:


PLIVALIŠTE u Oradei. Gledalaca: 100. Sudije: Paoleti (Italija) i Voevodin 
(Rusija). Igrač više: SCG 8 (2), Slovenija 5 (1). Peterci: SCG 1 (1).
SCG: Draksimović, Šaponjić 2, Ivošević, Lakić 3, Bašić 4, Marković, Tomašević, 
Filipović, Mitrović 2, Petković 2, Vejzagić 3 91), Vukčević 2, Marinković.
SLOVENIJA: Brzentil, Kavčić 2, Basiako, Sener, Tošič, Grašič 1, Pucer, Resnik, 
Vecar, Pus, Kalan, Komatar, Smolič.
Posle mučenja sa Slovačkom, igrarija sa Slovenijom. Mladi vaterpolisti SCG nisu 
potcenili zmajčeke, igrali su punom snagom, pobedili sa 19:3 (3:1, 6:0, 6:1, 
4:1) i osvojili prvo mesto u A grupi EP do 19 godina u Rumuniji. Danas je 
slobodan dan, a sutra (14.00) u prvom meču četvrtfinalne E grupe sastaće se sa 
Francuskom ili Rumunijom. Prvi veliki duel očekuje ih u četvrtak, kada će 
odmeriti snage sa Mađarskom. Polufinale je u petak, finale u subotu.
Naše nade od danas će biti jače za seniorske reprezentativce Filipa Filipovića 
i Andriju Prlainovića.