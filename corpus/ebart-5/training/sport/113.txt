> Izvor: matf
> Datum: 
> Rubrika: sport
> Naslov: SVETSKI ŠAMPIONAT UMALO BEZ REKORDERA
> Članak:


PALO ALTO - Svetski rekorder (9,78) na 100 metara, Tim Montgomeri umalo je 
ostao bez plasmana na Svetski šampionat, koji se u avgustu održava u Parizu. 
Mongtomeri je na prvenstvu Amerike, prema kojem se određuje sastav SAD za 
šampionat, osvojio drugo mesto, ali posle drame koju je preživeo na početku 
trke, jer je kod prvog starta krenuo pre pucnja i dobio opomenu.
- Gotovo je, pomislio sam. Već sam video sebe na tribinama u Parizu. Morao sam 
da čekam pucanj kod drugog starta i kada je krenula trka bio sam poslednji. 
Zažmurio sam i trčao - prepričavao je trku Montgomeri.