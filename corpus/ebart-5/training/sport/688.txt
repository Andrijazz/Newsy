> Izvor: matf
> Datum: 
> Rubrika: sport
> Naslov: DANAS ĆE U DETROITU BITI OBAVLjEN DRUGI HIRURŠKI ZAHVAT NA SRCU NAŠEG CENTRA
> Članak:


Očekujemo da će Željko biti u timu Klipersa već za dve nedelje, kaže agent Bin 
Dafi

PONOVLjENE smetnje u radu srca Željka Rebrače biće otklonjene hirurškim 
zahvatom, koji je zakazan za danas u Detroitu. Kao i avgusta 2003. godine, 
našeg centra operisaće doktor Fred Moradi, profesor na Univerzitetu Mičigen i 
specijalista za srčane aritmije.
Los Anđeles Klipersi saopštili su da će Rebrača pauzirati mesec dana, ali 
njegov agent Bil Dafi smatra da će se naš 33-godišnji košarkaš vratiti na teren 
ranije.
- Već imamo iskustva iz te oblasti i uvereni smo da će Željko biti u timu 
Klipersa za dve nedelje - rekao je Dafi.
Rebrača je prošao medicinske preglede u avgustu 2004, kada je kao slobodan 
agent potpisao ugovor s Klipersima, za koje je prošle sezone odigrao 58 
utakmica i ostvario prosečan učinak od 5.8 poena i 3.2 skoka. U 11. meču ove 
sezone, 23. novembra protiv Toronta u Los Anđelesu, ponovo je osetio simptome 
srčane aritmije.