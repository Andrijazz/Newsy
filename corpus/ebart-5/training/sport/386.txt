> Izvor: matf
> Datum: 
> Rubrika: sport
> Naslov: Da je kod velikih asova sujeta izuzetno česta osobina posvedočiće i incident sa 
> Članak:

treninga Minesota Timbervulvsa, kada je slavni, basnoslovno plaćeni Kevin 
Garnet udario u lice debitanta Rika Rikerta, momka koji još uvek nema potpisan 
ugovor sa "vukovima". Prema nezvaničnim informacijama, Garnet je na partiji 
basketa čuvao 21-godišnjeg Rikerta, prošle sezone ne baš istaknutog člana 
slovenačke Krke. Mladi igrač nekoliko puta zaredom je poentirao, na šta su neki 
od učesnika počeli da zadirkuju najveću zvezdu Minesote. 
Šta su time hteli da postignu nije poznato, tek, Garnet je nakon još jednog 
Rikertovog koša bez najave pogodio rivala pesnicom u lice. Iako je Rikertu 
stavljeno sedam kopči i raskliman jedan zub, on se sutradan pojavio na treningu 
želeći da igra basket sa istim košarkašima, kao da se ništa nije dogodilo (hteo 
je da nastavi partiju i neposredno posle udarca, ali je bio sprečen 
krvarenjem). Zbog načina na koji je "iskulirao" incident dobio je veliki 
respekt u ekipi, dok je Garnet navodno shvatio da je načinio ogromnu grešku. 
Podsetimo, Kevin Garnet je proletos, u završnici pete utakmice polufinala 
plej-ofa između Sakramenta i Minesote, namerno zakačio ramenom tadašnjeg 
plejmejkera Kingsa Entonija Pilera. Svi koji prate zbivanja u NBA ligi sećaju 
se kako je potom prošao...