> Izvor: matf
> Datum: 
> Rubrika: sport
> Naslov: Italijanska poreska policija oduzela je juče Dijegu Maradoni dva zlatna 
> Članak:

časovnika marke "roleks" i na taj način naplatila mali deo od 30 miliona evra, 
koliko slavni fudbaler duguje na ime neplaćenih poreza na prihode koje je imao 
dok je još pre 20 godina igrao za Napoli. Poreski policajci priveli su Maradonu 
po završetku konferencije za medije, koju je u Napoliju održao povodom jednog 
humanitarnog turnira. U policijskoj stanici utvrđeno je da Maradona na obe ruke 
ima po jedan "roleks" sat vrednosti od oko 10.000 evra.
- Bio je veoma ljubazan i sam je odmah skinuo satove sa ruku i dao nam ih. Čak 
je svima koji su bili u stanici podelio autograme - izjavio je portparol 
policije.
Poreska policija je Argentincu oduzela i honorar od 20.000 evra, koliko je 
dobio za učestvovanje u jednoj emisiji italijanske državne televizije.