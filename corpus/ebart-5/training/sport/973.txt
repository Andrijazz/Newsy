> Izvor: matf
> Datum: 
> Rubrika: sport
> Naslov: BANAT - VOŽDOVAC 2:0 (1:0)
> Članak:


ZRENjANIN - Uspeli su napokon fudbaleri Banata da zabeleže pobedu na svom 
terenu. Ovoga puta protiv izuzetno jakog Voždovca Banaćani su zaigarali znatno 
bolje nego u prethodnim "domaćim" mečevima i uspeli da razbiju maler domaćeg 
terena. Postigli su po prvi put i dva pogotka i tako najavili da će se u daljem 
toku prvenstva boriti za prvih šest.
A posle ispitivanja snaga u prvih desetak minuta do prve ozbiljnije prilike 
došli su gosti. Naime, posle jednog kornera na drugoj stativi bio je igrač 
gostiju Igor Popović i sa samo dva tri metra šutirao u donji desni ugao, ali se 
na gol niji isprečio Igor Stojaković izbacujući daleko od svog gola. Potom su 
opet gosti u 18. minutu preko kapitena Kolakovića imali priliku, koji je sa 
osam metara oštro tukao, a golman domaćih Pustinjaković jedva uspeo nogom da 
spase svoju mrežu.
Kada su videli da je vrag odneo šalu domaći su krenuli agresivnije, pa im se to 
isplatilo u 32. minutu. Sa desne strane lep centaršut uputio je Stojaković, a 
iskusni Dejan Rađenović efektno glavom smestio u desne rašlje za vođstvo od 
1:0. Do kraja prvog poluvremena domaći su diktirali tempo, a gosti uspevali da 
odole povećanju vođstva domaćina. 
U 48. minutu iz slobodnog udarca Dejan Rađenović sa 25 metara šalje pravu 
bombu, ali pogađa prečku na, svoju i, žalost gledalaca.
Potom se gosti oslobađaju pritiska i najpre u prilici je bio Đurđić, a onda i 
Jeđić, ali sve je došlo na svoje mesto u 68. minutu po domaće kada je prvi 
strelac Banata Srđan Baljak pogodio mrežu gostiju za 2:0. Najpre je posle lepe 
kombinacije Stojakovića i Mikića u odličnoj prilici bio Zafirović, međutim, 
uspeo je samo da je vafrati unazad, ali je posle intervencije odbrane gostiju 
lopta došla na levicu Baljka i gol je bio neminovan. Potom je Stojaković iz 
slobodnog udarca šutirao tik iznad oprečke, a gosti imali priliku u 90. minutu 
da smanje vođstvo domaćina kada je Drinić sa samo tri metra glavom šutirao 
pored gola.
Stadion: u Karađorđevom parku. Gledalaca: 300. Sudija: Jovanović (Smederevo). 
Strelci: 1:0 Rađenović u 32, 2:0 Baljak u 68. Žuti kartoni: Markoski i 
Stojaković (Banat), a Đurđić i Ješić (Voždovac).
BANAT: Pustinjaković 7, Markoski 7, (od 86. Vukojević)-, Tošić 7, Babić 7, 
Savić 7, Rađenović 8, (od 90. Pavlović) -, Mitrović 7, Zafirović 6,5 (od 68. 
Zavišić) 6,5, Stojaković 7,5, Mikić 7 i Baljak 7,5.
VOŽDOVAC: Čanović 6,5, Popović 6,5, Bojović 6 (od 81. Drinić)-, Kašćelan 6, 
Dragović 7, Lovrić 6,5, Kalajdžić 6,5, Janković 6 (od 75. Lazić) -, Ješić 7, 
Kolaković 6,5, Đurđić 6 (od 89. Savić) -.
Igrač utakmice: Dejan Rađenović (Banat).