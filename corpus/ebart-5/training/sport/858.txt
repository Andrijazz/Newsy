> Izvor: matf
> Datum: 
> Rubrika: sport
> Naslov: POSLE KAMPA AC MILAN
> Članak:


U Beogradu je okončan Banca Intesa AC Milan Junior kamp za fudbalere od 6 do 16 
godina, čiji je jedan od pokrovitelja bio IMLEK. Izabrana su tri najbolja mlada 
fudbalera, od ukupno 385 polaznika, koji će u septembru imati prilike da 
prisustvuju spektakularnom događaju na stadionu San Siro - utakmici kluba AC 
Milan protiv jednog od nacionalnih ili internacionalnih timova iz A lige.
Ovaj kamp, organizovan u dve smene (svaka po pet dana), vodili su vrhunski 
italijanski treneri koji treniraju podmladak kluba AC Milan - Davide Korti, 
Tosi Fabio, Alfonso Greco i drugi. I sama činjenica da je ceo kamp organizovan 
u saradnji sa ovim renomiranim italijanskim fudbalskim klubom govori dovoljno o 
kvalitetu, pogotovo kada se uzme u obzir činjenica da je italijanska škola 
fudbala i ove godine doživsla svoju potvrdu osvajanjem Svstskog fudbalskog 
prvenstva.
Treninzi visokog nivoa bili su kombinovani sa kulturnim programom, a mladi 
fudbalski talenti savetovani su kako da se izbore sa sopstvenim uspesima i 
porazima. Utisak trenera je da su prijavljeni mališani pokazali veliki 
potencijal, ali da postoji prostor za napredak kada su u pitanju taktika i 
kretanje po terenu, što predstavljaju veštine koje treba da savladaju da bi 
postali budući reprezentativci. Tokom boravka u Milanu, naše mlade fudbalske 
nade će imati priliku da se sretnu sa ostalim talentima iz Evrope koji su 
odabrani na ovakvim kampovima u svojim zemljama.