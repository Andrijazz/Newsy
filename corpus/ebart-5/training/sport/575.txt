> Izvor: matf
> Datum: 
> Rubrika: sport
> Naslov: PRED ŠAHOVSKO PRVENSTVO EVROPE
> Članak:


SELEKTOR šahovske reprezentacije SCG velemajstor Božidar Ivanović na velikim je 
mukama. Dan posle otkaza Ivana Ivaniševića učešće u selekciji koje bi trebalo 
da nastupi na EP u Švedskoj (29. jul - 9. avgust) otkazao je i aktuelni prvak 
SCG Miloš Perunović. Razlog je identičan: solidarnost sa našim najboljim 
šahistom Brankom Damljanovićem za koga Ivanišević i Perunović smatraju da je 
nepravedno izostavljen iz plavog tima. Konačan sastav reprezentacije mora biti 
prijavljen za takmičenje do kraja tekućeg meseca, a kako će se plavi bez 
najboljih igrača predstaviti u Evropi ostaje veliko pitanje.