> Izvor: matf
> Datum: 
> Rubrika: sport
> Naslov: Trener "kraljevskog kluba" dobro zna šta hoće
> Članak:


Posle mnogobrojnih spekulacija o pojačanjima koja će na leto stići u Real 
Madrid, ovih dana se u španskoj "Marki" prvi put zvanično obratio trener Karlos 
Keiroš.
- Kada bih mogao da izberem, uzeo bih Van Nistelroja i Anrija. Obojica su zreli 
igrači, a Anri je dosegao maksimum snage i moći. Za sada ne mislim da je Toti 
ono što Realu treba- rekao je Kueiroz.
Samo dan nakon ove izjave oglasili su se Anri i njegov trener iz Arsenala Arsen 
Venger.
- Izgleda da ljudi ne mogu da shvate da sam srećan u Arsenalu. Ovo sam ponovio 
već hiljadu puta i dosadilo mi je. Ne mogu da zaustavim ljude da pričaju. 
Imponuje mi što je Real zainteresovan za mene, ali tu sam gde sam, radim svoj 
posao i baš me briga za tračeve- rekao je Anri, a Venger je bio nešto oštriji:
- Kada bih hteo da kupim nekog igrača iz Reala, prvo bih kontaktirao njihovu 
upravu, a ne bih takvu vest plasirao medijima. Keiroš je ispao nefer prema 
Arsenalu, ali i prema svojim igračima. Od njega sam očekivao malo veći nivo- 
zaključio je Venger.