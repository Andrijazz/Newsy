> Izvor: matf
> Datum: 
> Rubrika: sport
> Naslov: Iako su njegovi izabranici zabeležili ubedljivu pobedu u duelu sa 
> Članak:

Azerbejdžanom, selektor mlade reprezentacije Vladimir Petrović istakao je juče 
kako nije zadovoljan atmosferom koja je vladala u ekipi pre meča u Nikšiću. Kao 
krivca za loš ambijent u timu, "kormilar" plavih nada imenovao je napadača OFK 
Beograda Miljana Mrdakovića koji je pre susreta komentarisao stručnost trenera 
i zbog toga završio na tribinama.
- Nisam mogao da istrpim da me neki klinac uči poslu i zbog toga Mrdakovića 
nije bilo ni na klupi. U reprezentaciji mora da se zna šta je čiji posao i da 
se na osnovu toga ponaša što Mrdaković nije ispoštovao. Ne znam da li je njegov 
postupak pokvario atmosferu u celoj ekipi jer su svi igrači posle meča otišli u 
svoje klubove - objasnio je Petrović.
Hoćete li pozvati Mrdakovića za meč sa Velsom?
- Nisam zlopamtilo pa neću o statusu Mrdakovića u reprezentaciji odlučivati na 
osnovu jednog nedisciplinovanog postupka. Pratiću njegovu formu u klubu i ako 
zasluži poziv, dobiće ga - zaključio  je selektor mlade reprezentacije.