> Izvor: matf
> Datum: 
> Rubrika: sport
> Naslov: Uoči starta Vimbldona objavljena nova WTA lista
> Članak:


Najnovija WTA lista objavljena uoči starta turnira u Vimbldonu donela je mladoj 
teniserki Srbije i Crne Gore Jeleni Janković skok za šest mesta u odnosu na 
prethodni rejting. Jankovićeva sada zauzima 46. mesto sa ukupno osvojenih 
717.25 poena što je njen najbolji plasman u karijeri. Za razliku od nje 
najbolja teniserka naše zemlje Jelena Dokić sa 1.017 bodova ostaće i naredne 
dve nedelje na 25. poziciji. Kao i tokom prethodnog rejtinga poredak među 10 
najboljih na svetu nije se promenio, tako da čelna mesta zauzimaju Belgijanke 
Žastin Enan Arden i Kim Klajsters, koje neće učestvovati na trećem Gren slemu 
sezone, ispred Ruskinje Anastazije Miškine, koja zaostaje nešto više od 1.000 
bodova za vodećim dvojcem.