> Izvor: matf
> Datum: 
> Rubrika: sport
> Naslov: Đankarlo Fizikela trijumfovao na prvoj trci Formule 1  - VN Australije
> Članak:


Vozač Renoa Italijan Đankarlo Fizikela sjajno je počeo novu sezonu u Formuli 1, 
pobedivši u Melburnu u trci za Veliku nagradu Australije. To je bila njegova 
prva trka u ekipi Renoa. Drugo mesto pripalo je vozaču Ferarija, Brazilcu 
Rubensu Barikelu, dok je treći bio još jedan vozač francuskog tima Španac 
Fernando Alonso. Odličan debi u Formuli 1 imala je i ekipa Red Bula, koja je 
osvojila sedam bodova, zahvaljujući četvrtom mestu Dejvida Kultarda (pet 
bodova) i sedmom mestu Kristijana Kliena (dva boda).
 Sedmostruki prvak sveta u Formuli 1, Nemac Mihael Šumaher nije završio trku u 
Melburnu, jer se 15 krugova pre kraja sudario sa Nikom Hajdfeldom. Iako je to 
bio jedan od njegovih najlošijih početaka sezone u dosadašnjoj karijeri, 
tridesetšestogodišnji Nemac poručio je rivalima da ga "ne otpisuju olako".