> Izvor: matf
> Datum: 
> Rubrika: sport
> Naslov: PARTIZAN ŽELI DA DOVEDE GAJA FOČINA IZ GRČKOG PAOK 
> Članak:


NOVO pojačanje Partizana moglo bi da stigne iz - Kameruna. Reprezentativac 
"lavova" i član grčkog PAOK, Gaj Armand Fočin (29) spreman je da dođe u Humsku 
1. Iskusni vezista, koji će biti u najjačoj selekciji Kameruna na Kupu Afrike, 
baš kao i Pjer Boja, prema preporukama menadžera, raspoložen je da dođe u 
Partizan, a na potezu je rukovodstvo crno-belih, da izvaga kvalitete Fočina.
Gaj Armand Fočin je u karijeri igrao za poljsku Vislu, a potom je prešao u 
Grčku, u kojoj je nosio dres Janjine i u poslednjih šest sezona PAOK. Ove 
sezone odigrao je 11 prvenstvenih mečeva za solunske crno-bele i pet u Kupu 
UEFA i postigao dva pogotka.