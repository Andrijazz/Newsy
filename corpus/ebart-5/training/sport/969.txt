> Izvor: matf
> Datum: 
> Rubrika: sport
> Naslov: FMP DOČEKUJE STRAZBUR U DERBIJU B GRUPE ULEB 
> Članak:

KUPA                                                                            
                                                                                
                                              
KOŠARKAŠI FMP večeras polažu najteži ispit u grupi B ULEB kupa. U goste im 
dolazi Strazbur (18.00), lider na tabeli, uz Crvenu zvezdu jedina neporažena 
ekipa u ovom evropskom takmičenju (3-0). Iako "panteri" imaju jednu pobedu u 
gostima protiv Venspilsa, pozitivnu ocenu dobiće samo ako dobiju 
prošlogodišnjeg učesnika Evrolige, jer glavni cilj u predgrađu je odbrana 
domaćeg terena.  
Susret sa niskom, brzom ekipom koja se dobro snalazi u kombinovanovanoj odbrani 
i ima izraženu skok igru, prema mišljenju uzdanice FMP Miloša Teodosića (19), 
nikako nije nerešiv problem. 
- Biće teško, jer i oni i mi imamo velike ambicije. Optimisti smo i idemo na 
pobedu. Strazbur podseća na Hemofarm, i ako večeras budemo odigrali kao prvo 
poluvreme protiv Vrščana, utakmicu ćemo rešiti u našu korist - rekao je plej 
"pantera". 
Teo, kaka ga drugari iz milošte zovu, od početka hladnokrvno ulazi u borbu sa 
bilo kojim protivnikom na terenu, ali na klupi teško sakriva emocije kada 
njegova ekipa gubi. 
- Sve se češće nerviram kada se lomi rezultat, jer mi je stalo do svake pobede 
- kroz osmeh priznaje Miloš. - Na terenu razmišljam samo o onome što mi je 
činiti u datom trenutku. Nemam mnogo prostora za druge stvari.