> Izvor: matf
> Datum: 
> Rubrika: sport
> Naslov: ISPRED "ARENE" OTKRIVENA "SKULPTURA U SLOBODNOM PROSTORU"
> Članak:


"ARENA" je dobila svoje obeležje  "Skulpturu u slobodnom prostoru'. Autor 
umetničkog dela je profesor Miodrag Živković, izvođač, donator i izvođač radova 
firma "Ratko Mitrović", a pokrovitelj KSSCG i Košarkaška fondacija. Skulpturu 
su otkrili predsednik KSSCG Miodrag Babić i legenda naše košarke Bora Stanković.
 Ovo delo simbolizuje globalni karakter i univerzalnost košarkaške igre, jer 
svet je lopta. Isto tako, pred prelepom "Arenom", delo simboliše i druge 
sportove, visoke rezultate, moć i veličinu košarke u našoj zemlji i očekivanja 
da će posle trenutne krize mlade generacije opet dostići najviše domete 
starijih prethodnika - istakao je Babić.