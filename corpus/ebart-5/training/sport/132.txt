> Izvor: matf
> Datum: 
> Rubrika: sport
> Naslov: BEOGRAD - Bojan Brnović, doskorašnji napadač Zete iz Golubovaca i bivši 
> Članak:

reprezentativac Srbije i Crne Gore, od juče je zvanično član Partizana. 
Dvadesettrogodišnji Podgoričanin je sa crno-belima potpisao ugovor na četiri 
godine.
- Došao sam u, po meni, naš najveći klub, tako da sam ostvario svoj san - 
izjavio je Brnović posle potpisivanja.
Novo pojačanje tima iz Humske 1 propustio je pripeme sa crno-belima u 
Švajcarskoj.
- Iako nisam bio na pripremama sa Partizanom, potpuno sam spreman jer sam 
vratio sa pripremama sa Zlatibora, sa mojim bivšim klubom.
Posle odlaska Danka Lazovića u holandski Fejenord, šampion SCG najavljivao je 
pojačavanje konkurencije u napadu, tako da pored Ivice Ilieva, Andrije 
Delibašića i Dženana Radončića, koji je ovog leta došao iz Rudara iz Pljevalja, 
sada je tu i Bojan Brnović, koji je u prošloj sezoni za ekipu iz Golubovaca dao 
20 golova u prvenstvu.
- Danko Lazović je sjajan igrač, ali ja nisam došao da ga zamenim. Moj posao i 
mojih kolega u špicu je da dajemo golove. Meni ostaje da se nametnem treneru 
Mateusu i da se izborim za mesto u prvom timu - rekao je Brnović, koji će se 
priklučiti ekipi u nedelju, kada se crno-beli vraaju sa bazičnih priprema.