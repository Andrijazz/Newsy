> Izvor: matf
> Datum: 
> Rubrika: sport
> Naslov: I drugi finalista (prvi su Pistonsi) prošlogodišnjeg plej-ofa i aktuelni 
> Članak:

šampion NBA San Antonio Sparsi osigurali su svoje učešće u završnici, 
obezbedivši prvo mesto u Jugozapadnoj diviziji (50-14). Prethodne noći Sparsi 
su savladali Nju Orlians 96:81, a mesto u plej-ofu iz ove najjače divizije na 
Zapadu obezbedili su i košarkaši Dalasa koji su bili bolji od Klivlenda 91:87. 
Hornetsi su izgubili i sedmi put zaredom (31-32), a neslavni niz morali bi 
hitno da prekinu ukoliko žele da se približe i prestignu Lejkerse i Kingse koji 
im beže za po dve pobede. Sakramento igra dobro kad je najpotrebnije, prethodne 
noći na svom terenu bili su ubedljivi u direktnom okršaju za sedmo mesto 
Konferencije protiv Lejkersa 114:98. Brajant je bio najefikasniji sa 30 poena, 
ali je Majk Bibi bio igrač utakmice sa 29 poena i sedam asistencija. 
Na Istoku, Detroit čeka novog sigurnog učesnika plej-ofa. Najbliži tome su 
košarkaši Majamija koji su 42. pobedu u sezoni slavili prethodne noći protiv 
Jute 121:83.
NBA U BROJKAMA: Filadelfija - Toronto 97:111 (Veber 23p, 11sk, Salmons 23p - 
Boš 31p), Šarlot - Vašington 114:119 (Džons 18p - Džejmison 36p, 15sk), Majami 
- Juta 121:83 (Vejd 25p - Harpring 20p), Memfis - Boston 93:76 (Cakilidis 19p, 
16sk - Zerbijak 18p), Dalas - Klivlend 91:87 (Novicki 30p, 13sk - Džejms 36p, 
12sk), Čikago - Portland 95:66 (Gordon 23p - Rendolf 25p), San Antonio - Nju 
Orlians 96:81 (Parker 20p, 11as - Džekson 16p, Pol 16p), Sijetl - Finiks 
120:129 (Alen 33p - Bel 25p, Merion 24p, 11sk), Sakramento - LA Lejkers 114:98 
(Bibi 29p - Brajant 30p).