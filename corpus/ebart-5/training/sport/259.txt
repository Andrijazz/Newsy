> Izvor: matf
> Datum: 
> Rubrika: sport
> Naslov: PODGORICA - Miodrag Baletić podneo je juče ostavku na mesto trenera košarkaša 
> Članak:

podgoričke Budućnosti, preuzimajući na sebe odgovornost za ovosezonske neuspehe 
tima.
Ostavka Baletića došla je dan nakon poraza od Splita u Jadranskoj ligi, posle 
kojeg je Budućnost izgubila svaku šansu da se plasira u završni turnir tog 
takmičenja.
 - Pošto je Budućnost sportski kolektiv koji je, pored ostalih aktivnosti, 
reputaciju sticao i rezultatskim uspesima, smatram da smo u dosadašnjem toku 
takmičenja u Jadranskoj ligi, ULEB kupu i Kupu SCG, propustili izgledne prilike 
da ostvarimo zapažene takmičarske domete - saopštio je u pisanoj izjavi Baletić.
On je naveo da je u 14 meseci, koliko je bio trener Budućnosti, imao izuzetne 
uslove za rad i najkorekniju saradnju sa rukovodstvom kluba.
 - Pored objektivnih okolnosti koje su bile nepovoljne a koje su pratile naš 
rad i takmičenje, moja obaveza je prihvatanje odgovornosti za takva dešavanja - 
istakao je dosadašnji trener Podgoričana.