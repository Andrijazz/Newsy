> Izvor: matf
> Datum: 
> Rubrika: sport
> Naslov: Večeras se igraju revanš mečevi prvog kola Kupa UEFA
> Članak:


Nakon večerašnjih duela u okviru najmasovnijeg evropskog klupskog takmičenja, 
Kupa UEFA, biće poznato koje ekipe će biti učesnice ovogodišnjeg izdanja Lige 
UEFA. Najviše šansi, nakon ubedljivih pobeda u prvom meču, imaju Ajntraht, 
Grashopres, Ajaks, Bazel i Herenven, dok se u ostalim susretima očekuje više 
neizvesnosti. Svakako najveća iznenađenja predstavljaju remi Herte na domaćem 
terenu i Espanjola u Slovačkoj, pa ova dva tima večeras imaju priliku za 
popravni i obezbeđivanje mesta u grupnoj fazi takmičenja. Žreb za Ligu UEFA, 
koja startuje 19. oktobra, obaviće se u Nionu 3. oktobra.