> Izvor: matf
> Datum: 
> Rubrika: sport
> Naslov: Rođendanska želja
> Članak:


Napadač madridskog Reala Ronaldo obećao je na proslavi 30. rođendana da će u 
ovoj sezoni postići po jedan gol za svaku svoju godinu. To znači da bi u 
Primeri ove sezone trebalo da postigne 30 golova, a ako se setimo da je prošle 
postigao tek 14, ovaj poduhvat izgleda kao nemoguća misija. Ipak, brazilski 
fudbaler je izgleda istrajan u svom obećanju, pa je još naveo i da će trenirati 
kao nikada do sada.
Trener Fabio Kapelo mu je pre početka sezone naredio da mora da smrša barem 
šest kilograma, a do tog broja nedostaju mu još samo dva. S obzirom na to da je 
Zuba nedavno imao operaciju kolena, ne može još da se vrati na teren. Međutim, 
njegov stav prema treninzima promenio se za sto odsto i možda ćemo ove godine 
opet gledati "starog" nezaustavljivog strelca.