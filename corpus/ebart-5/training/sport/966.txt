> Izvor: matf
> Datum: 
> Rubrika: sport
> Naslov: komentar
> Članak:


Nikola Grbić         kapiten odbojkaška SCG

Odbojkaška reprezentacija Srbije svakako ulazi u grupu favorita za osvajanje 
medalje na Svetskom prvenstvu koje danas počinje u Japanu. Nekoliko poslednjih 
godina su stalno iste reprezentacije u vrhu, a pored nas, tu su Italija, 
Brazil, Rusija...
Ništa slabije međutim nisu ni ekipe Bugarske, Poljske, SAD ili Francuske. I 
reprezentacije iz drugog plana mogu da budu opasne. One žele da pobede bar 
jednog favorita i time spasu čast, zato nam je bitno da u utakmicama protiv 
objektivno slabijih protivnika ne pravimo kikseve. 
Imali smo malih problema sa aklimatizacijom u Japanu, ali pregrmeli smo ta tri 
najnezgodnija dana. Sada smo se privikli na vremensku razliku. 
Nismo bacili sve karte na utakmicu sa Rusijom. Prvenstvo je veoma dugačko i 
zato nam je bitno da na prvim utakmicama odigramo rasterećeno. Sada nam je 
najmanje potrebno da sebi namećemo imperativ pobede.