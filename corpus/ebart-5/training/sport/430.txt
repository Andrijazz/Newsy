> Izvor: matf
> Datum: 
> Rubrika: sport
> Naslov: Najveća žrtva sukoba fudbalera dva rumunska amaterska tima ispao je sudija 
> Članak:

Florin Slabu, koji je zbog toga što je pokušao da razdvaja igrače dva tabora 
završio u bolnici sa teškim povredama glave.
Utakmica četvrte rumunske lige između domaćeg Vitorula i gostujućeg Sportinga 
prekinuta je kada je Slabu dosudio penal za Sporting. Domaći igrači žestoko su 
reagovali na tu presudu i počeli su da se svađaju sa protivničkim fudbalerima, 
a siroti Slabu je pokušao da smiri strasti tako što je stao između njih. 
Fudbaler Vitorula Julian Grasu iskoristio je gužvu i glavom udario "plavog 
šlema" Slabua, koji je zbog otvorene rane morao da bude i hospitalizovan. A 
kada je nešto kasnije prebrojao zube, shvatio je da ima četiri manje nego pre 
utakmice...
Florin Slabu nije prva žrtva slabih živaca rumunskih amaterskih fudbalera u 
ovoj sezoni. Prošlog meseca, slično se provela i Petronela Gore, žena koja je 
sudila takođe nižerazrednu fudbalsku utakmicu na kojoj su je igrači brutalno 
pretukli (izudarali su je po licu).