> Izvor: matf
> Datum: 
> Rubrika: sport
> Naslov: REVIJA BORILAČKIH VEŠTINA VEČERAS U PIONIRU (17.00)
> Članak:


DESETAK najatraktivnijih istočnjačkih borilačkih veština predstaviće se na 4. 
tradicionalnom "Trofeju Beograda" u hali "Pionir" (17.00), čiji je organizator 
Kjokošinkaji karate savez SCG. 
Prvi čovek i pionir kjokošinkaji karatea na ovim prostorima Žarko Petković, 
najavljuje vrhunski spektakl...
- Pored demonstracije desetak veština kao što su srpski realni aikido, džudo 
ili kapoera, ljubitelji borilačkih sportova imaće priliku da vide i danskog 
majstora eskrime (borba sa palicama) Nika Oseia, koji je u svetu poznat kao 
naslednik legendarnog Brus Lija.
Na ovom festivalu biće održan i međunarodni turnir u kjokošinakiju pod nazivom 
"Trofej Beograda".
- Dolaze nam gosti iz Češke, Irana, Bugarske. NJima će se na drugoj strani 
tatamija suprotstaviti naš nacionalni tim, koji se za ovu priliku posebno 
pripremao. Želim da se posebno zahvalim Gradskom sekretarijatu za sport, kao i 
republičkoj Upravi za sport na podršci - zaključuje Petković.