> Izvor: matf
> Datum: 
> Rubrika: sport
> Naslov: Belgijski mediji objavili su da je bivši fudbaler Partizana i Zemuna Ilija 
> Članak:

Stolica lišen slobode zbog nameštanja prvenstvene utakmice protiv La Luvijea, 
ali je srpski napadač to demantovao.
- Kada sam došao na popodnevni trening, trener mi je rekao da je na stadionu 
policija i da žele da razgovaraju sa Markom Nisom, Sirilom Ramonom i sa mnom. 
Dobrovoljno, svojim kolima otišao sam u policiju na razgovor, ali su se u tom 
trenutku ispred stanice našle novinarske ekipe i loše plasirana informacija 
uticala je da danas budem traženiji nego obično - objasnio je za Glas Ilija 
Stolica, napadač Sent Trudena.
Nezvanično, glavni osumnjičeni za nameštanje utakmice je bivši golman Sent 
Trudena Dušan Belić, koji je veče pred spornu utakmicu pozvao Stolicu telefonom.
- Tačno je da je policija zbog tog razgovora posumnjala u nas. Ali bili smo 
saigrači, čuli smo se svaki čas. Uostalom, na utakmici protiv La Luvijea izašao 
sam iz igre u prvom poluvremenu, jer mi je pukao mišić. Pa zar sam ja mogao da 
namestim tu utakmicu? 
Najbolji strelac Sent Trudena i njegov menadžer već su spremili krivičnu 
prijavu protiv novinske agencije koja je obavestila javnost o "hapšenju" Ilije 
Stolice.