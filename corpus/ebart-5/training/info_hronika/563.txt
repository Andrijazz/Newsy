> Izvor: matf
> Datum: 
> Rubrika: info_hronika
> Naslov: PODGORICA - Jedna osoba je poginula, a četiri povređene u saobraćajnoj nesreći 
> Članak:

koja se pretprošle noći dogodila na putu Petrovac-Bar, u mestu Buljarica. U 
direktnom sudaru kamiona "volvo" i putničkog automobila "opel-omega" smrtno je 
stradao Nikšićanin Branislav Milić (23), dok su njegovi saputnici iz "omege" 
Nebojša Acković i Vlado Vuksanović teže, a Nikola Vujačić i Andrija Kilibarda 
lakše povređeni. Prvi nalazi istrage govore da je do nesreće došlo kada je 
kamion užičkih registarskih oznaka, koji se kretao prema Baru, na punoj liniji 
počeo preticanje jednog putničkog automobila i direktno se sudario sa "omegom", 
koja je dolazila iz suprotnog pravca. Istražni sudija Špiro Pavićević naložio 
je analizu krvi vozača "volvoa" Erhata Tahtovića (27) iz Prijepolja i otvorio 
detaljnu istragu o uzrocima ove nesreće.