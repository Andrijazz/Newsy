> Izvor: matf
> Datum: 
> Rubrika: info_hronika
> Naslov: Okružni sud odbacio žalbe odbrane
> Članak:


BEOGRAD - Okružni sud u Beogradu produžio je za još dva meseca pritvor 
Dobrosavu Gavriću (27) i Milanu Đuričiću (32), optuženim za ubistvo Željka 
Ražnatovića Arkana (48), Milenka Mandića Mande (43) i Dragana Garića (47), 15. 
januara u hotelu "Interkontinental". Sud nije prihvatio predlog odbrane da 
okrivljeni budu pušteni na slobodu jer je od ukidanja prvostepene odluke prošlo 
više od godinu dana, a time i maksimalan rok za trajanje pritvora. U 
obrazloženju odluke Okružnog suda naglašava se da tužilac nije saglasan sa 
ukidanjem pritvora, kao i da je njegovo produženje obavezno zbog težine 
krivičnog dela. Gavrićev advokat, Veljko Delibašić, izjavio je da je na ovo 
rešenje uložio žalbu Vrhovnom sudu Srbije zbog toga što pritvor nije obavezan 
tokom celog krivičnog postupka.