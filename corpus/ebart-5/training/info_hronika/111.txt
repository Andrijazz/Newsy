> Izvor: matf
> Datum: 
> Rubrika: info_hronika
> Naslov: Beograd - Socijaldemokratija (SD) je saopštila juče da još jednom poziva vladu 
> Članak:

Srbije da obustavi proces privatizacije po sadašnjem "etatističko-mafijaškom 
modelu i tako spreči rasprodaju još malo preostalih najvrednijih privrednih 
subjekata i potencijala zemlje". U saopštenju se ističe da "vlada ne sme ostati 
nema pred obiljem dokaza da je privatizacija prerasla u najgrublju otimačinu 
društvenog bogatstva, koju prate ne samo korupcija, privredni i finansijski 
kriminal, već i sve prisutnije pretnje radnicima i menadžmentu pojedinih 
preduzeća". SD poziva zaposlene da se odupru nasilnim pokušajima oduzimanja 
imovine koju su stvarali, da traže poništavanje nezakonitih tenderskih, 
aukcijskih i berzanskih prodaja njihovih preduzeća, da se ni na koji način ne 
odriču svojih upravljačkih akcija i da ne podležu bilo kakvim i bilo čijim 
pritiscima. Tanjug