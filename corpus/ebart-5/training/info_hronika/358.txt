> Izvor: matf
> Datum: 
> Rubrika: info_hronika
> Naslov: Reakcije Užičana na povećanje plata narodnim poslanicima
> Članak:


Užice - Bilo je krajnje vreme da se obezbedi gola egzistencija ugroženim č
lanovima Vlade i narodnim poslanicima. Lično, već odavno sebi postavljam 
pitanje od čega žive naši političari, jer nijednog od njih nisam video pored 
kontejnera? U vezi sa novim platama poslanika i članova Vlade, hit nedelje među 
njihovim biračima je pesmica "Gleda platu plata sa desetog sprata". Ovako za 
Danas komentariše najnoviju srpsku vruću temu Rade Jovanović, profesor 
književnosti iz Užica i jedan od najznačajnijih domaćih  aforističara i satirič
ara. I ostali užički "podanici", taj normalni erski svet, koji za višestruko 
manje plate od poslaničkih, "dirinči" u ordinacijama, učionicama, pozorištu i 
preduzećima, ili "uživa" u penzijama od nekoliko hiljada dinara, a čiji se rad 
i te kako može vrednovati veoma uspešnim po svim evropskim principima, sa gađ
enjem gleda na poduhvat poslaničkih "grotica".          
Ružica Marjanović, profesor u užičkoj Gimnaziji, ironično kaže da ovih dana 
razmišlja da se kandiduje za narodnog poslanika.
- To je optimalan način da čovek zaradi četiri moje plate, a da radi manje nego 
što sada radi. S druge strane, postoji i druga mogućnost, a to je da za 
poslaničku platu od 75.000 dinara prijavim 150 komšija koji kupcima nisu izdali 
fiskalne račune. Izluđuje me što uopšte govorimo o njihovim bezobrazno velikim 
platama za uslove u kojima živimo, jer šta god pričali ništa nećemo promeniti. 
Ta vrsta ignoracije prema nama, prostom puku, zaista je očajna - kaže Ružica 
Marjanović.
- To nije fer, da ne kažem nešto grublje, prema narodu koji je te ljude birao. 
Oni sebi toliko podigli plate, a mi treba da budemo tu gde jesmo, pa čak 
najavljuju mogućnost da će plate nas običnih smrtnika biti zamrzute. To jeste 
nepovoljno po nas, ali i za takve političare, jer nakon nekih drugih izbora neć
e biti tu gde jesu. Oni nam i kade i sude i presuđuju - smatra Slobodan Ljubiči
ć, prvak drame užičkog Narodnog pozorišta, dodajući da ne veruje da će 
poslanici svoje plate smanjiti.
Dr Jovanka Čubrilo, šef dečje pulmologije užičke bolnice, ocenjuje da bi 
"poslanici u normalnoj državi trebalo da imaju plate dostojne čoveka". - Zanima 
me da li je sramota lekare, koji su narodni poslanici, da sebi podignu toliko 
lični dohodak, koji iznosi četiri lekarske plate? Kada će lekari u ovoj zemlji 
dobiti plate svojih evropskih kolega? Blago rečeno - sramota. Ne želim da ih 
sustigne komentar moje komšinice, inače penzionerke, a koja je rekla: "Da bog 
da im ne pristalo, jer sam hrišćanka".
- U sistemu samodovoljnosti ličnog ega, u kome nas vlastodršci uče da težimo da 
budemo izjednačeni u neodgovornosti, takozvani narodni poslanici simuliranog 
parlamentarizma i svesno lažiranog društvenog sistema, zasnovanog osim na 
lažima i na takvom frivolnom egalitarizmu, rešili su da budu orvelovski malo 
"jednakiji" od drugih. Kao papci kod Orvela i oni su najhrabriji članovi naše 
životinjske  farme. Ne zato što se ničega ne boje, nego zato što se ničega ne 
stide - kaže Aleksandar Đerić, izvršni direktor užičke nevladine organizacije 
Akademika. 
Radojko Veselinović, slikar i pisac, podseća na svoju priču pod naslovom 
"Besprizorni ispad", a koji na najbolji način ilustruje i njegov komentar na 
poslaničku "povišicu".
- To je van pameti. Država grca u dugovima, narod nema šta da jede, a oni sebi 
podigli plate. Stiče se utisak da se samovolji srpskog političkog vrha ne može 
stati na put - dodao je Veselinović.
Privatni preduzetnik Goran Milojević, smatra da su poslanici pre povećanja 
plate, trebalo da zarade taj novac.
- Pre povećanja zarada, poslanici su morali da urade ono zbog čega dolaze u 
parlament, kako bi na osnovu toga dobili adekvatne plate. Ovo povećanje liči na 
klasični lopovluk, jer novac koji su uzeli nisu zaradili. Pored toga imam 
utisak da bi takvi političari davno propali da se bave privredom i 
preduzetništvom, jer svoj posao ne rade kako treba - zaključuje Goran Milojević
, užički preduzetnik.