> Izvor: matf
> Datum: 
> Rubrika: info_hronika
> Naslov: Beograd - Na sastanku Poslaničkog kluba Srpski pokret obnove - Nova Srbija juče 
> Članak:

nije došlo do "pomirenja" dve struje poslanika SPO, ali je dogovoreno da bez 
obzira na to i u buduće svi podržavaju Vladu i njene zakonske predloge u 
republičkom parlamentu. Kako agencija Beta saznaje od poslanika koji ostaju u 
poslaničkom klubu SPO-NS, četiri poslanika koji podržavaju predsednika SPO Vuka 
Draškovića najverovatnije će u parlamentu Srbije nastupati kao samostalni 
poslanici, ali ne mogu formirati svoj poslanički klub, jer je za to neophodno 
najmanje pet poslanika. Poslanici SPO koji podržavaju potpredsednike te stranke 
Veroljuba Stevanovića i Vojislava Mihailovića predložili su da Poslanički klub 
SPO-NS ostane jedinstven do Sabora SPO koji bi trebalo da bude održan za 
nekoliko meseci i do eventualne odluke o razdvajanju poslaničkog kluba SPO i NS 
ali to nije prihvaćeno. Beta