> Izvor: matf
> Datum: 
> Rubrika: info_hronika
> Naslov: Beograd - Dragan Domazet, ministar za nauku i tehnologiju u Vladi Srbije 
> Članak:

podržao je zahtev da direktor i Upravni odbor Rudarskog instituta - Beograd 
budu smenjeni,  obećao da će dug ove ustanove biti reprogramiran, a pet 
zaostalih plata biti isplaćeno radnicima - rekao je Pavle Stjepanović, 
predsednik Sindikata zaposlenih Rudarskog instituta, čiji je račun blokirala 
Republička uprava javnih prihoda zbog neizmirenog poreza za 2001. i 2002. 
godinu. Od ministra Domazeta zatraženo je i da račun Rudarskog instituta bude 
deblokiran i da počne  programom sanacije ove ustanove. Sindikalci Rudarskog 
instituta su na nedavno održanom zboru izglasali nepoverenje direktoru 
Dragoljubu Uroševiću i predsedniku UO Nebojši Radoševiću, nakon čega je 
ministru Domazetu upućen dopis u kojem se kaže da će u slučaju da se ne otpočne 
sa rešavanjem problema, "radnici rudarskog instituta stupiti u štrajk i 
organizovati odlazak zaposlenih pred resorno ministarstvo".