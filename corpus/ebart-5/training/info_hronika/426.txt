> Izvor: matf
> Datum: 
> Rubrika: info_hronika
> Naslov: Posle pucnjave u Budvi u kojoj je ranjen Uroš Avramović
> Članak:


VLADIMIR Vanja Martinović(20) iz Podgorice, posle pritvora biće predat 
istražnom sudiji Višeg suda u Podgorici zbog osnovane sumnje da je pokušao da 
ubije Beograđanina Uroša Avramovića(21), posle  svađe i  tuče između dve grupe 
momaka,koja se dogodila na gradskom šetalištu u Budvi.
Zlatko Šunjević takođe iz Podgorice i dva momka iz Beograda odgovaraće za 
nasilničko ponašanje.
Avramović je sa grupom mladića iz Beograda došao pred kiosk za brzu hranu 
"Školijera" koji se nalazi nedaleko od hotela "Budva. Bila je sreda,  5.20  
kada su se tu našli  Martinović i Šunjević. Nastala je svađa oko toga ko će 
prvi da dobije hamburgere jer su, momci iz Beograda tražili da budu usluženi 
preko reda.Posle psovki koje su izmenjali,usledila je tuča.
Videvši da je grupa Beograđana povelika, Martinović I Šunjević su počeli da 
beže. Za njima su krenuli momci iz Beograda , tada je odjeknuo pucanj koji je 
pogodio Avramovića u stomak.Opet je krenula tuča . Kada su policajci uhapsili 
dvojicu Podgoričana na njih su se okomili momci iz Beograda, nanevši im telesne 
povrede. Avramović, kojemu  se metak zaustavio u predelu kuka, odmah je 
prebačen u kotorsku,potom u risansku bolnicu, odakle je na sopstveni zahtev 
prenet u Beograd, iako mu život nije bio u opasnosti.
U Budvi se uveliko priča da su se Podgoričani i grupa Beograđana viđali i 
prethodnih dana, da je situacija bila napeta zbog jedne devojke i da je u sredu 
izjutra došlo do "kratkog spoja" na gradskom šetalištu u Budvi.