> Izvor: matf
> Datum: 
> Rubrika: info_hronika
> Naslov: BEOGRAD - Jedan od ubica tročlane porodice Zec u Zagrebu Igor Mikola je u 
> Članak:

zatvoru, ali ne zbog ovog zločina, već zbog ucene vlasnika jedne benzinske 
pumpe u Grudama, kao i svedočenja o zločinima Tomislava Merčepa nad Srbima u 
Lici i Slavoniji 1991. godine.
- Mikola u zeničkom zatvoru izdržava kaznu od dve godine, uz posebne mere 
zaštite. Kako piše zagrebački "Globus", njega su u zatvoru više puta posećivali 
haški istražitelji zbog istrage o zločinima njegovog šefa Tomislava Merčepa.
Posle ubistva porodice Mihajla Zeca, pod vođstvom zloglasnog Merčepa, Mikola, 
Munib Suljić i Siniša Rimac su nastavili sa zločinima nad više od 400 Srba u 
Pakračkoj Poljani, Vukovaru i Gospiću.
U Hrvatskoj se očekuje, dugo najavljivana, optužnica iz Haga protiv Merčepa, a 
njegova desna ruka Igor Mikola, prema navodima "Globusa", biće najbolji svedok 
počinjenih zločina.