> Izvor: matf
> Datum: 
> Rubrika: info_hronika
> Naslov: u dve reči
> Članak:


Sarajevo - Stručnjaci za sudsku medicinu saopštili su juče da su u jugoistočnoj 
Bosni pronašli novu masovnu grobnicu, u kojoj se nalazi oko 160 tela ubijenih 
Muslimana. Tela su 1992. godine bačena u reku u blizini Foče, posle čega su ih 
snage bosanskih Srba zatrpale materijalom iz obližnjeg kamenoloma i velikim 
stenama, tvrde stručnjaci za sudsku medicinu iz BiH. Prema rečima člana 
Komisije za nestale osobe BiH Sejida Kose, već je ekshumirano 16 tela. Koso je 
izjavio da je većina žrtava, verovatno, iz Gackog i sela Miljevina i Kalinovik. 
Masovna grobnica je otkrivena pošto je osoba koja je preživela masakr 
obavestila vlasti o lokaciji, rekao je Koso. Očekuje se da će ekshumacija 
trajati oko dve sedmice, javlja AP. FoNet