> Izvor: matf
> Datum: 
> Rubrika: info_hronika
> Naslov: NIŠ - Makedonski državljanin Alim Jusufovski (25), koji je uhapšen na niškoj 
> Članak:

autobuskoj stanici zbog sumnje da se bavio trgovinom ljudima, negirao je 
prilikom saslušanja pred istražnim sudijom, da je imao nameru da u Preševu 
proda četiri indijska državljanina. Prema navodima krivične prijave, Jusufovski 
je u autobusu na relaciji Beograd - Preševo, pratio Multani Taranjit Singa 
(22), Badeša Jasninder Singa (29), Johala Gurmakh Singa (27) i Man Rafbira koje 
je u Preševu trebalo da proda Albancima za nadoknadu od 150 evra. Jusufovski je 
u svoju odbranu naveo da je u Beograd stigao sa grupom Albanaca da bi tamo 
navodno radio, ali su mu oni saopštili da treba odmah da se vrati u Preševo i 
sa sobom povede četvoricu Indijaca. Istakao je da nije znao da je reč o 
emigrantima, te da sa njima tokom puta nije komunicirao. 