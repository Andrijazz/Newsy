> Izvor: matf
> Datum: 
> Rubrika: info_hronika
> Naslov: NOVI SAD - Istražni sudija Predrag Ćetković odredio je pritvor od 30 dana 
> Članak:

Živoradu Ć. (38) iz okoline Osečine, zbog sumnje da je pokušao da siluje 
devetogodišnjeg dečaka. Živorad je 31. decembra prošle godine pozvao predveče 
dvojicu dečaka u kućicu na gradilištu, gde je radio kao čuvar, uz obećanje da 
im dati petarde i vatromet. Nakon što je jedan dečak otišao kući, Živorad je 
drugog dečaka, koji ima osam i po godina, naterao da legne na krevet i pokušao 
protivprirodni blud nad njim. U tome nije uspeo jer je naišla majka dečaka koja 
je, zabrinuta što joj sin kasni na pripremu dočeka Nove godine, tražila svog 
sina po gradilištu. Dečak je priznao roditeljima šta se događalo, a razbesneli 
roditelji su s prijateljima odmah otišli na gradilište i pretukli čuvara.
Živorad Ć. je istražnom sudiji priznao delo, rekavši da je bio pijan i da ne 
zna zašto je to uradio. 
