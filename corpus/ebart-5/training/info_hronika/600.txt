> Izvor: matf
> Datum: 
> Rubrika: info_hronika
> Naslov: Beograd - Kongres SPS na kome bi ova stranka trebalo da izabere lidera nakon 
> Članak:

smrti Slobodana Miloševića, zakazan za 5. decembar neće biti odložen zbog 
eventualnog raspisivanja izbora - kaže za Danas Zoran Anđelković, generalni 
sekretar SPS.
On navodi da je u toku procedura kandidovanja za predsednika SPS. Po njegovim 
rečima, dosad je uslov da ima podršku matičnog i još dvadeset odbora partije 
ispunilo četiri kandidata, ali da je moguće da će ih biti još, pošto je rok za 
kandidovanje do kraja oktobra.
- Koristimo izborne konferencije da na njima promovišemo i novi ustav Srbije i 
pridobijemo građane za njega, a ukoliko izbori budu zakazani i najranije 
moguće, za 17. decembar, uklopićemo se i u taj termin. Kongres ćemo u tom 
slučaju iskoristiti i za izbornu konvenciju i javnosti predstaviti i kandidate 
za poslanike - navodi Anđelković.