> Izvor: matf
> Datum: 
> Rubrika: info_hronika
> Naslov: PREMINUO NEBOJŠA VASIĆ RANJEN U CENTRU NIŠA
> Članak:


NIŠ - Radnik BIA, Odeljenja za Kosovo i Metohiju, Nebojša Vasić (38) preminuo 
je pretprošle noći od povreda zadobijenih 30. septembra "heklerom", u masakru 
koji je načinio operativni radnik Vladan Rovčanin (33).
Vasić je bio teško ranjen i nad njim je obavljeno nekoliko komplikovanih 
operativnih zahvata, ali su pre dva dana nastupile teške komplikacije.
- Više od tri sedmice bio je u teškom stanju, a prekjuče je došlo do 
komplikacija i jake infekcije trbušne duplje. Podvrgnut je hitno novom 
operativnom zahvatu - kaže prof. dr Dragojlo Gmijović, direktor Hirurške 
klinike u Nišu. - Nažalost, i pored napora lekara najgore se nije moglo 
sprečiti.
Nebojša Vasić je peta žrtva zločina koji se odigrao na Trgu radničkih saveta u 
Nišu kada su ubijeni načelnik Odeljenja BIA za Kosovo u Nišu Radoje Novićević 
(49), pomoćnik načelnika Momčilo Momčilović (41), sekretarica Ana Radulović 
(26) i operativni radnik Tomislav Dragović (41).