> Izvor: matf
> Datum: 
> Rubrika: info_hronika
> Naslov: Beograd - Ministar zdravlja Srbije Tomica Milosavljević pustio je juče u 
> Članak:

Institutu za neurohirurgiju Kliničkog centra Srbije u rad najsavremeniji 
mikroskopski aparat vredan 200.000 evra. Milosavljević je, obraćajući se 
zaposlenima u Institutu za neurohirurgiju KCS, rekao da će tokom 2007. godine 
taj institut biti potpuno renoviran. On je najavio da će do 2. novembra 2009. 
godine biti potpuno završena rekonstrukcija kliničkih centara u Beogradu, 
Kragujevcu, Nišu i Novom Sadu. Prema Milosavljevićevim rečima pregovori sa 
Evropskom investicionom bankom o tom projektu su u toku, a polovina potrebnih 
sredstava biće obezbeđena od kredita. "Srbija mora da ima projekat za svoj 
zdravstveni sistem, ali da taj sistem realizuje", rekao je Milosavljević i 
dodao da to podrazumeva unapređenje primarne zdravstvene zaštite i uvođenje 
centralizovane dijagnostike. Direktor Instituta za neurohirurgiju KCS Milorad 
Rakić ukazao je da se na tom institutu dnevno obavi oko 2.500 složenih 
hirurških intervencija. Prema njegovim rečima puštanje u rad mikroskopa 
"Pentero", koji podržava neuronavigaciju, što je najsavremenija tehnologija u 
neurohirurgiji, od ogromnog je značaja za Institut.