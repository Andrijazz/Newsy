> Izvor: matf
> Datum: 
> Rubrika: info_hronika
> Naslov: ZAGREB - Mandatno-imunitetna komisija Sabora juče posle podne je prihvatila 
> Članak:

ponovljeni zahtev Županijskog suda u Zagrebu o ukidanju zastupničkog imuniteta 
kako bi Glavaš mogao konačno da bude pritvoren.

Sednica saborske komisije iznenada je održana iza zatvorenih vrata, a novinari 
su dobili samo informaciju, ali ne i obrazloženje odluke.  Glavaš u to vreme 
nije bio u Saboru, a njegovi advokati su izjavili da nije u Zagrebu, ali da je 
spreman da ode u pritvor u zagrebačkom Remetincu čim dobije zvanični poziv ili 
ako se pojavi policija da ga hapsi. 
U hrvatskim medijima se spekuliše da Glavašu više odgovara da ga uhapse u 
Zagrebu nego u Osijeku. Navodno, za postupak koji se vodi pred zagrebačkim 
pravosuđem Glavaš bi u pritvoru mogao da ostane samo mesec dana, a za onaj u 
Osijeku i do godinu dana. 
Nezvanično se saznaje da će zagrebačka optužnica biti proširena sa posebno 
teškim kvalifikacijama za ratni zločin u akciji "Selotejp", te da je to i 
glavni razlog što je saborska komisija juče ipak otvorila mogućnost njegovog 
hapšenja. 