> Izvor: matf
> Datum: 
> Rubrika: info_hronika
> Naslov: Južnoafrikanka Sofi Matlala (60), koja je 1999. godine pronašla  penis u gulašu 
> Članak:

u kantini bolnice u kojoj radi kao čistačica, ne može da tuži svog poslodavca 
zbog tog incidenta pošto je sud odbacio njenu tužbu zato što nije blagovremeno 
podneta.
Matlala je u sudnici detaljno opisala kako je pojela nekoliko kašika gulaša pre 
nego što je "naletela na meso", koje je bilo klizavo i nije moglo da se preseče 
nožem. Zato ga je uzela u ruku i stavila u usta, ali je ono bilo toliko "tvrdo" 
da nije uspela da ga pregrize. Kada je izvadila neobičan komad iz usta i 
analizirala ga sa koleginicama, sve zajedno su zaključile da se radi o penisu. 
Gospođa Matalala kaže da je posle ovog incidenta čitavo popodne povraćala, 
preko noći je postala vegetarijanac i morala je da se podvrgne psihijatrijskom 
lečenju. Uprava bolnice je potvrdila da se incident dogodio, uz napomenu da je 
penis bio skuvan i da nije moglo da se utvrdi da li je ljudskog ili 
životinjskog porekla.