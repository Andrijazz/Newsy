> Izvor: matf
> Datum: 
> Rubrika: info_hronika
> Naslov: VOZAČ "SITROENA" KRIV ZA SUDAR KOD VLADIČINOG HANA
> Članak:


SUP Vranje saopštio je juče da je tešku saobraćajnu nesreću kod Vladičinog 
Hana, izazvao vozač "sitroena" koji je, prešavši na drugu stranu puta, naleteo 
na "ladu samaru" i tada usmrtio dvojicu od četvorice mladića koji su se 
nalazili u tom automobilu.
U nesreći koja se dogodila u četvrtak u ranim jutarnjim satima, poginuli su 
vozač i suvozač "lade", Ivan Mitrović (19) iz sela Suvojnica kod Surdulice i 
Milan Stanojev (19) iz Surdulice, dok su dve osobe teže povređene.
Vozač "sitroena" Miodrag C. (22) iz Surdulice i putnik iz "lade" Dušan C. (19) 
iz sela Boljare kod Vlasotinca zadobili su teške telesne povrede, ali njihovi 
životi nisu u opasnosti.
Četvrti putnik iz "lade" Nikola M. pušten je kući nakon ukazane lekarske pomoći.
Mladići su se tog jutra vraćali iz Vranja kući u Surdulicu, dok je Dušan C,, 
putovao iz Surdulice ka Vladičinom Hanu.