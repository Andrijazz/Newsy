> Izvor: matf
> Datum: 
> Rubrika: info_hronika
> Naslov: Predstavljeno istraživanje Helsinškog odbora
> Članak:


Beograd - Helsinški odbor za ljudska prava u Srbiji zaključio je nakon 
istraživanja pisanja medija da se matrica pisanja štampe nije ništa promenila 
iz perioda Slobodana Miloševića i da mediji predstavljaju deo antievropskog 
fronta. Ovakav zaključak je donešen nakon analiziranja pisanja nedeljnih i 
dnevnih novina. Konstatovano je da Danas i Vreme ne potpadaju pod ovu matricu 
ali da nemaju snage da iznesu drugi koncept. Prema izveštaju više ne postoji 
nekadašnja podela na režimske i nezavisne novine a u pokušaju komercijalizacije 
gubi se prosvetiteljska uloga novina.
Sonja Biserko, predsednik Helsinškog odbora, istakla je da je primetno da je da 
mediji rehabilituj u zločine i da se nije se odustalo od ideje ujedinjenja 
srpskih zemalja,a da poslednji događaji u Republici Srpskoj to i potvrđuju. 
Prema njenim rečima suočavanje sa ratnom prošlošću nije ozbiljna tema ni u 
jednom mediju, stvari se relativizuju, a kada se govori o ovoj temi onda se 
koristi za rehabilitaciju članova bivšeg režima. Biserko je ukazala da je 
antihaški lobi i dalje jak i da veliki problem predstavlja netransparentna 
vlasnička struktura medija. 
Nemanja Stjepanović, koautor projekta, ukazao je da novinari o Kosovo pišu 
jednastrano, a kao najbolji primer naveo je martovska događanja kada su mediji 
sprovodili ratno huškačku politiku. Prema njegovim rečima tada je u svim 
naslovima stajala reč rat i da se nigde nije isticala prava uloga KFOR. 
Stjepanović je ukazao da na Kosovu postoje mnoga pozitivna dešavanja ali da 
novinari o Kosovu pišu a da tamo i ne odlaze.
Velimir Ćurguz Kazimir iz istakao je da je najčešće pominjana reč u novinama 
Legija i da se on sada doživljava kao mudrac. Ocenio je da je takvo pisanje 
proizvod političkog uverenja i da se ništa neće promeniti sve dok novinare ne 
bude sramota da pišu za takve novine, a građane sramota što ih kupuju.