> Izvor: matf
> Datum: 
> Rubrika: info_hronika
> Naslov: VLASNIK "USLUGE" OSUMNjIČEN ZA PRONEVERU
> Članak:


ALEKSANDROVAC - Zbog sumnje da je zloupotrebom službenog položaja i 
falsifikovanjem isprava oštetio manjinske akcionare, radnici kriminalističke 
policije podneli su Okružnom javnom tužiocu krivičnu prijavu protiv Miloja 
Nedovića, većinskog vlasnika preduzeća "Usluga" u Aleksandrovcu. Nedović se 
tereti da je u februaru ove godine, mimo odluke Skupštine akcionara i 
Upravnogodbora preduzeća, Predragu Stevanoviću iz Vrnjačke banje prodao plac u 
vlasništvu "Usluge", iako je Opštinski sud u Aleksandrovcu doneo privremenu 
zabranu otuđivanja imovine ovog preduzeća. Za pomenuti plac Stevanović je, 
umesto tržišne vrednosti od 7,3 , platio samo 1,6 miliona dinara i time 
protivpravno pribavio korist od blizu 5,8 miliona dinara, a na štetu manjinskih 
akcionara AD "Usluga".