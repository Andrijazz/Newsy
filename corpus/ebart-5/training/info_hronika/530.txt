> Izvor: matf
> Datum: 
> Rubrika: info_hronika
> Naslov: PRESUDA U KORIST ŽIVOTE ĐOINČEVIĆA
> Članak:


Javno preduzeće Radiotelevizija Srbije (RTS) i novinar Petar Lazović dužni su 
da sudiji Životi Đoinčeviću solidarno plate odštetu od pet miliona dinara zbog 
kleveta iznetih na njegov račun.
Kako je juče saopšteno iz Prvog opštinskog suda, presuda je doneta 3. februara 
ove godine po privatnoj tužbi Živote Đoinčevića.
Tužba je podneta zbog informacije objavljene 26. aprila 2001. godine u Drugom 
dnevniku RTS-a, u kojoj je ta televizija objavila da je Đoinčević primio mito 
kako bi ukinuo pritvor nekadašnjem direktoru državne televizije Dragoljubu 
Milanoviću.
Tužbom je bio obuhvaćen i Nenad Ristić, direktor RTS-a u vremenu posle 
petooktobarskih promena, ali je taj tužbeni zahtev odbijen kao neosnovan.
(Beta)