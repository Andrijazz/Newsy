> Izvor: matf
> Datum: 
> Rubrika: info_hronika
> Naslov: Beograd - Socijaldemokratska unija oštro je osudila nedavne pretnje 
> Članak:

Radio-televiziji B92 i zatražila od vladajuće koalicije da odgovori da li tako 
zamišlja medijske slobode u Srbiji, kada govori o evropskim integracijama. SDU 
je ocenila u saopštenju da lažna dojava o podmetnutoj bombi u zgradi B92 i 
druge pretnje toj kući predstavljaju pokušaj da se ta medijska kuća zastraši i 
primora da prestane da emituje priloge koji nisu po volji takozvanim srpskim 
patriotama. 
"Ne može biti slučajno da je do ovoga došlo neposredno pošto je debata u 
Skupštini Srbije zloupotrebljena od pojedinih poslanika Srpske radikalne 
stranke da se upute otvorene pretnje RTV B92", naveo je lider SDU i bivši 
potpredsednik Vlade Srbije Žarko Korać. Korać je izrazio uverenje da će B92 
dobiti podršku demokratske Srbije da nastavi sopstvenu uređivačku politiku i 
ocenio da bi, u suprotnom, Srbija "ponovo počela da liči na orvelovsku državu". 
Beta