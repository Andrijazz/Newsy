> Izvor: matf
> Datum: 
> Rubrika: info_hronika
> Naslov: ZBOG IZNUDE ISKAZA OD RADOMIRA MARKOVIĆA
> Članak:


Na zahtev Radomira Markovića, nekadašnjeg načelnika Resora državne bezbednosti 
(RDB), njegovi advokati Dušan Mašić i Goran Petronijević podneli su pre dva 
dana Okružnom javnom tužilaštvu u Beogradu krivičnu prijavu protiv zamenika 
specijalnog tužioca za organizovani kriminal Jovana Prijića i advokata Vesne 
Radomirović. Kako je advokat Mašić rekao za "Politiku", krivične prijave su 
podnete zbog sumnje da su Prijić i Radomirovićeva izvršili krivično delo 
iznuđivanja iskaza od Markovića, koje je on dao u vezi sa ubistvom Ivana 
Stambolića i pokušajem atentata na Vuka Draškovića.
U podnetoj krivičnoj prijavi navodi se da je Jovan Prijić, 10. i 11. aprila 
2003. godine, u prostorijama Uprave za borbu protiv organizovanog kriminala 
(UBPOK) u Beogradu, u svojstvu službenog lica, tada specijalnog tužioca za 
organizovani kriminal, prevarom iznudio iskaz od Markovića. - Prijić je 
Markoviću obećao da će dobita status svedoka saradnika ukoliko prihvati da 
potpiše iskaze sa neistinitom sadržinom. Suprotno Zakonu o krivičnom postupku i 
bez prisustva branilaca, Prijić je 11. aprila 2003. godine, sačinio dva
zapisnika. Nezakonito je bilo i to što Markovićevom ispitivanju nisu 
prisustvovala ni službena lica čija su imena navedena u zaglavlju zapisnika. 
Iako nezakoniti, ovi zapisnici su upotrebljeni pred Posebnim odeljenjem 
Okružnog suda u Beogradu i na osnovu njih je Marković proglašen krivim i osuđen 
na kaznu zatvora u trajanju od 15 godina. tvrdi Mašić. Podnetom krivičnom 
prijavom Markovićevi branioci sumnjiče advokata Vesnu Radomirović da je sa 
umišljajem pomagala Prijiću da iznudi iskaz od Markovića. Ona je, kako su 
advokati naveli, 11. aprila 2003. godine, posle poziva Prijića, došla u 
prostorije UBPOKa i unapred sačinjene zapisnike overila i potpisala.
- Prijić je obećao Markoviću da će ukoliko prihvati da u svojim "iskazima" 
tereti Slobodana Miloševića, Milorada Ulemeka i druge odgovorne za ubistvo 
Ivana Stambolića i pokušaj ubistva Vuka Draškovića dobiti status svedoka 
saradnika. U zapisnik o saslušanju Markovića Prijić je u prvom pasusu na drugoj 
strani uneo i konstataciju da je bivšem načelniku RDBa obećan ovaj status. 
Imajući u vidu odredbe člana 504 ZKPa, posebno odredbe 504 d, Marković nije 
mogao da dobije obećani status, s obzirom na to da
nigde šje označen kao deo organizovane kriminalne grupe, niti je protiv njega 
podneta krivična prijava u tom smislu - objasnio je advokat Mašić. U 
obrazloženju krivične prijave navodi se da je advokat Vesna Radomirović došla u 
prostorije UBPOKa u svojstvu branioca Radomira Markovića po službenoj dužnosti, 
iako nije bila na spisku advokata službene odbrane Advokatske komore Beograda.
- Radomirovićeva je znala da Marković ima tri branioca i da sam ja, kao jedan 
od njih, pre nje bio u UBPOKu i da sam odbio da potpišem te zapisnike. Ona je 
potpisala zapisnže iako nije prisustvovala Markovićevom saslušanju, nije sa 
njim obavila poverljiv razgovor, niti je prisustvovala sačinjavanju zapisnika. 
Korišćenje ovih zapisnika pred Posebnim odeljenjem imalo je za tešku posledicu 
osudu Markovića na 15 godina zatvora - rekao je na kraju advokat Mašić. Vesna 
Radomirović nije želela da komentariše podnošenje krivične prijave protiv nje. 
Ona je za "Poligiku" rekla da nije ni znala da su advokata Mašić i Petronijević 
podneli prijavu kojom je terete da je pomagala Jovanu Prijiću u iznuđivanju 
iskaza Radetu Markoviću.