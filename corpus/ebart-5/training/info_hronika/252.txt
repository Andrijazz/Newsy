> Izvor: matf
> Datum: 
> Rubrika: info_hronika
> Naslov: BEOGRAD - Prvo opštinsko tužilaštvo podnelo je zahtev za pokretanje istrage 
> Članak:

protiv bivšeg poslanika DS, zbog sumnje da je prilikom glasanja za izbor 
guvernera NBS Kore Udovički, 22. jula prošle godine, glasao umesto odsutne 
glumice Nede Arnerić, tadašnjeg poslanika DS, potvrđeno je "Glasu" u Palati 
pravde. U tužilaštvu i sudu nisu želeli da otkriju ime osumnjičenog, koji je 
ranije saslušan kao svedok, ali se spekuliše da je reč o Vojislavu Jankoviću, 
bivšem poslaniku DS i direktoru preduzeća "Srbijašume". Ranije su u opticaju 
bila i imena Bojana Pajtića iz DS-a, ali i portparola te stranke, Aleksandra 
Radosavljevića. Međutim, G17 plus tvrdi da se na TV snimku RTS "jasno vidi", da 
je Janković prilikom glasanja seo na mesto Arnerićke, koja je tada bila na 
letovanju u Bodrumu. Istražni sudija Prvog opštinskog suda ispitaće 
osumnjičenog 13. avgusta.