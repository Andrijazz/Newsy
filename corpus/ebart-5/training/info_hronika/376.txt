> Izvor: matf
> Datum: 
> Rubrika: info_hronika
> Naslov: UŽICE - Užička policija traga za ženom starom oko trideset godina koja je u 
> Članak:

sredu, u naselju Krčagovo, uz pretnju pištoljem opljačkala prodavnicu "Kaktus" 
iz koje je odnela 12.000 dinara.

Nakon što je primorala prodavačicu Ljubicu Totić da joj preda novac iz kase, 
pare je stavila u ranac i pobegla niz ulicu. Prodavačica je ženu pljačkaša 
opisala kao mršavu i visoku, sa kačketom na glavi, odevenu u farmerke i crnu 
jaknu.
- Sve se desilo za samo par minuta. Ušla je u prodavnicu, izvadila pištolj i 
uperila ga u mene. Rekla je: "Ovo je ozbiljno i zato vadi novac iz kase ili ću 
pucati u tebe". Otvorila sam kasu i počela da vadim novac, da bi se u jednom 
trenutku ona proderala i rekla mi da joj dajem i sitnije papirne novčanice. 
Uzela je sve osim metalnog novca i pobegla niz ulicu prema gradu - rekla je 
Totićeva.