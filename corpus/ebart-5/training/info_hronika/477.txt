> Izvor: matf
> Datum: 
> Rubrika: info_hronika
> Naslov: JAGODINA - Okružno javno tužilaštvo u Jagodini podiglo je optužnicu protiv 
> Članak:

Gorana Kostića (43), sudije Opštinskog suda u Paraćinu, i njegove supruge 
Slavice Kostić (37) zbog sumnje da su tražili i primili mito. Kostić je od 
Mirjane Tomić zahtevao da 23. novembra u večernjim satima dođe u njegovu kuću u 
selu Mirilovcu kod Paraćina i donese mu 1.000 evra kako bi se odložila predaja 
vikendice poveriocu Miroslavi Stanisavljević iz Ćuprije, čiji je vlasnik bila 
Mirjana Tomić. Suđenje po ovom predmetu bilo je zakazano za 24. novembar u 11 
časova. Susret između Kostića i Mirjane Tomiš organizovala je sudijina supruga. 
Ona je sa mužem došla u Paraćin, mobilnim telefonom pozvala Tomićevu da dođe u 
njenu agenciju "Garant" u Ulici Nikole Pašića 15. Iste večeri, Kostić je primio 
dve novčanice od po 500 evra i stavio ih u tašnu svoje supruge. Novčanice su 
prilikom pretresa pronašli pripadnici UBPOK-a.