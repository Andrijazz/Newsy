> Izvor: matf
> Datum: 
> Rubrika: info_hronika
> Naslov: NASTAVLjENO SUĐENjE BIVŠIM POLICAJCIMA
> Članak:


Na suđenju grupi policajaca, koji se terete za niz razbojništava, juče je još 
jedan od optuženih priznao izvršenje krivičnog dela. Krivicu je priznao Vuk 
Vlahović. On je rekao da je učestvovao u razbojništvu u menjačnici "Moneta" u 
Resniku.
On je objasnio da je 9. februara 2004. godine, kada je pokušana pljačka 
menjačnice, sedeo sa društvom i da je popio dosta alkohola, nakon čega ga je na 
izvršenje krivičnog dela nagovorio izvesni Zvezdan, čije prezime ne zna. "U 
trenutku kada smo ušli u menjačnicu, radnik koji tu radi počeo je da viče i 
diže paniku, pa sam se ja u trenutku otreznio i shvatio da činim glupost i onda 
sam pobegao", naveo je optuženi, opisujući pokušaj razbojništva.
(Beta)