> Izvor: matf
> Datum: 
> Rubrika: info_hronika
> Naslov: Opštinski odbor SPO u Priboju zbog stranačke discipline isključio dvojicu 
> Članak:

odbornika

Priboj - Opštinski odbor Srpskog pokreta obnove iz Priboja isključio je iz ove 
stranke odbornike SO Ljubomira Pušicu i Jovana Nikačevića, ali njih dvojica 
odbijaju zahtev pribojskog SPO da vrate mandate. Do isključenja je došlo nakon 
što je na poslednjoj sednici SO Priboj propala inicijativa pokrenuta već drugi 
put o smeni lokalne vlasti koju ima koalicija DSS, SRS-SPS i SPO-Nova Srbija, 
pošto su dvojica odbornika SPO mimo stava stranke odbila da glasaju za smenu.
Naime, smenu lokalne vlasti u Priboju tražila je koalicija DS, Sandžačka 
demokratska partija, GSS, Liberali Srbije i SPO, koja je praktično istupila iz 
koalicije koja ima lokalnu vlast.
- Odbornici Pušica i Nikačević, iako su prethodno bili saglasni o smeni lokalne 
vlasti, glasali su suprotno i uz pomoć njihovih glasova lokalna vlast u Priboju 
nije smenjena - kaže za Danas Bratislav Kojadinović, predsednik OO SPO u 
Priboju.