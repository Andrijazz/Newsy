> Izvor: matf
> Datum: 
> Rubrika: info_hronika
> Naslov: 12. 11.
> Članak:


PRE PET GODINA - Policajac Veljko Mertić iz Negotina i rezervisti Slavko 
Amidžić i Saša Stefanović iz Kosova Polja, ranjeni su prilikom napada 
pripadnika OVK u Glogovcu. Na meti terorista su bile stanica policije i objekat 
u kojem su bili smešteni policajci.

PRE DVE GODINE - Vladimiru Slamaju, policajcu iz Stare Pazove, Vrhovni sud je 
potvrdio oslobađajuću presudu koja mu je izrečena u Okružnom sudu, na suđenju 
zbog ubistva. Utvrđeno je da Slamaj nije kriv što je kao radnik SUP-a 2. 
februara 1994. godine u Staroj Pazovi ubio izbeglicu Nikolu Dragićevića iz 
Rume, jer je Dragićević samo nekoliko sekundi pre toga ubio Slamajevog kolegu 
Vladana Madića iz Gornjeg Jovanovca kod Pirota. 

PRE GODINU DANA - Milan Kirćarski, student Elektrotehničkog fakulteta u 
Beogradu, ubio se skokom sa 16. sprata Studentskog doma na Karaburmi. Nakon 
njegovog samoubistva nije pronađena oproštajna poruka, tako da je razlog za 
samoubistvo ostao nepoznat.