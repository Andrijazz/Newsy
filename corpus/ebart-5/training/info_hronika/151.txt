> Izvor: matf
> Datum: 
> Rubrika: info_hronika
> Naslov: KURŠUMLIJA - U podrumu jedne porodične kuće u kuršumlijskom naselju Baćoglava, 
> Članak:

pripadnici kuršumlijskog OUP-a pronašli su mrtvu bebu. Beba je pronađena tokom 
vikenda, na intervenciju lekara ginekološkog odeljenja prokupačke bolnice, gde 
se zbog lečenja javila porodilja, ali bez deteta.
Naime, porodilja B. T. (20), koja se, kako saznajemo, sredinom prošle nedelje 
porodila u kući, posle komplikacija zbog nestručno obavljenog porođaja javila 
se na pregled u kuršumlijskom Domu zdravlja. Iz ove ustanove upućena je na 
ginekološko odeljenje prokupačke bolnice, gde su lekari ustanovili da se radi o 
porodilji.
Kako saznajemo iz pouzdanih izvora, na intervenciju lekara prokupačke bolnice 
policija je obavili uviđaj u kući porodilje B. T. i u jednom uglu podruma 
pronašla mrtvu bebu. Istražni organi preduzeli su mere i naložili obdukciju, 
koja će pokazati da li se radi o mrtvorođenoj bebi ili je u pitanju 
čedomorstvo. Kako nezvanično saznajemo, u pitanju je beba muškog pola, stara 
dva dana.