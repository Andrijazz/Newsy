> Izvor: matf
> Datum: 
> Rubrika: info_hronika
> Naslov: Majdanpek - U Majdanpeku je sve spremno za doček još jedne Nove godine, ovoga 
> Članak:

puta po starom kalendaru. Pridržavajući se decenijske tradicije gradska Mesna 
zajednica Majdanpek, zajedno sa Centrom za kulturu organizuje doček pod vedrim 
nebom. Sve će se kao i ranijih godina dešavati na gradskom trgu, a svi koji se 
opredele da noć između četvrtka i petka provedu na ovaj način mogu da računaju 
na posluženje kuvanim vinom i kuvanom rakijom, čajem i gibanicom. Lokalni 
orkestri potpomognuti trubačima biće zaduženi za dobro raspoloženje od 19 
časova pa sve do dva sata iza ponoći.Skoro prolećne temperature zabeležene ovih 
januarskih dana u svakom slučaju idu na ruku organizatorima, pa oni s pravom 
očekuju da će te noći na majdanpečkom gradskom trgu biti više od hiljadu ljudi.