> Izvor: matf
> Datum: 
> Rubrika: info_hronika
> Naslov: Četiri svedoka na suĐenju pripadnicima "veterniČke grupe" u Specijalnom sudu
> Članak:


Saša Subotin: Priču o kupovini narkotika sam izmislio samo da bi me što pre 
pustili iz policije. Zagonetni ram kojim je presovan heroin

suĐenja Nenadu Opačiću i još osmorici optuženih da su za njega prodavali 
narkotike na teritoriji Vojvodine, nastavljeno je juče u Specijalnom sudu 
saslušanjem četiri svedoka.
U tročasovnom glavnom pretresu izjave su dali Saša Subotin, Svetozar Smiulj i 
dvojica policajaca, Duško Vasić i Nebojša Petrović. 
Subotin, čiji je brat Predrag takođe svedočio prošle nedelje, bio je izričit da 
nikada drogu nije kupovao ni od jedog optuženog. Tvrdio je da ih je prvi put 
video kada su im slike objavljene u novinama.
- U istrazi ste rekli da ste drogu kupovali od Uglješe LJubojevića i da ste je 
preuzimali iza stadiona u Veterniku, jer je Opačić znao ko vam je ujak da vas 
ne bi neko video - podsetio je svedoka sudija Dušan Vojnović.
- Nije mi bilo dobro kada sam to rekao - odgovorio je Saša Subotin. - U 
policiji su me držali nekoliko sati, počeo sam da kriziram. Rekao bih i da je 
moj otac prodavao drogu samo da me puste.
 Svetozar  Smiulj, bravar iz Novog Sada, potvrdio je da je po zahtevu optuženog 
Dušana Zličića napravio neki ram, za koji se sumnja da je korišćen za 
"presovanje" heroina.
- Ram je mogao da služi za šaht, ali i za razne druge stvari - istakao je 
Smiulj. - Posle nekog vremena Dušanov brat Dragoljub je došao, jer se ram 
iskrivio pa sam ga popravio. 
- Da li vam je neko sugerisao da o izradi rama nikome ne govorite? - 
interesovalo je sudiju.
- Niko mi nije ništa sugerisao - usledio je odgovor svedoka.