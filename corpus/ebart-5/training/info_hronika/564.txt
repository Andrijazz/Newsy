> Izvor: matf
> Datum: 
> Rubrika: info_hronika
> Naslov: BEOGRAD - Istražni sudija Okružnog suda u Beogradu, Darinka Šćepanović, 
> Članak:

saslušala je juče Nevena Kneževića (44), osumnjičenog za ubistvo sestre Biljane 
Knežević (53). Posle saslušanja, osumnjičenom je određen jednomesečni pritvor. 
Kako Glas saznaje, osumnjičeni Knežević, koji je po nekim izvorima nervno 
labilna ličnost i negirao je pred istražnim sudijom delo koje mu se stavlja na 
teret. Njemu policija stavlja na teret da je 6. jula, u prepodnevnim časovima, 
nožem masakrirao sestru Biljanu, u njihovom stanu u Ulici Jurija Gagarina 51, a 
potom njeno beživotno telo ostavio pored kontejnera, u prostoriji za smeće 
višespratnice. Policajci su, posle celodnevne potere, uspeli da uhapse 
Kneževića u Ulici omladinskih brigada, a posle policijskog zadržavanja on je 
priveden istražnom sudiji.