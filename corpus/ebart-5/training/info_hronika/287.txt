> Izvor: matf
> Datum: 
> Rubrika: info_hronika
> Naslov: Od 137 gradova i opština sa novoizabranim predsednicima, samo tri će voditi 
> Članak:

žene 

Beograd - Od 137 gradova i opština u kojima su na poslednjim lokalnim izborima 
birani gradonačelnici i predsednici, samo će tri žene rukovoditi u naredne č
etiri godine. Tako će posle drugog kruga lokalnih izbora na čelu Novog Sada 
biti Maja Gojković, kandidat Srpske radikalne stranke, na čelu Smedereva Jasna 
Avramović, kandidat Grupe građana Pokret za Smederevo, dok će prvi čovek 
Negotina biti Radmila Gerov, koja je na funkciju izabrana kao kandidat Pokreta 
za negotinsku i timočku krajinu.
Najmlađa od njih je trideset sedmogodišnja Radmila Gerov, inženjer elektronike, 
četiri godine starija je advokat Maja Gojković, a od nje isto toliko je starija 
lekar Jasna Avramović. Inače, najmlađi predsednik opštine u Srbiji je pravnik 
Miroslav Đorđević (1975), koji se kao kandidat Demokratske stranke našao na č
elu niške opštine Palilula, dok  je najstariji izabrani predsednik opštine 
Valjevo Jovan Tomić (1938), penzioner. Osim Đorđevića samo je još predsednik 
opštine Inđija Goran Ješić mlađi od trideset godina. Među izabranim 
predsednicima opština penzioneri su i Dobrivoje Bidža Budimirović (1947), 
predsednik opštine Svilajnac i prvi čovek Novog Bečeja Aleksandar Đukičin 
(1940).
Zanimljivo je da skoro tri puta više predsednika opština i gradonačelnika ima 
između trideset i pedeset godina (91) u odnosu na one koji su stariji od 50 
godina (34). Od četiri gradonačelnika najstariji je niški - Smiljko Kostić, 
koji sledeće godine puni 60 godina, jednu godinu mlađi je gradonačelnik 
Kragujevca Veroljub Stevanović. Pedeset godina ima prvi čovek Beograda Nenad 
Bogdanović, a najmlađa je jedina žena među gradonačelnicima, Maja Gojković. 
Interesantno je i da su na čelu ovih gradova kandidati različitih stranaka, 
Demokratske stranke, Srpske radikalne stranke, Nove Srbije i koalicije Zajedno 
za Kragujevac.