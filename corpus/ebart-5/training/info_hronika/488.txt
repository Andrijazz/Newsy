> Izvor: matf
> Datum: 
> Rubrika: info_hronika
> Naslov: Beograd - Na tri odvojena prijema u Belo dvoru, Aleksandar Karađorđević i 
> Članak:

princeza Katarina podelili su 1.250 božićnih paketića deci bez roditeljskog 
staranja, deci ometenoj u razvoju, romskoj decu i deci izbeglice iz cele 
Srbije, saopšteno je iz Kraljevskog dvora. Uz prinčevski par, decu uzrasta od 
četiri do 15 godina dočekao je i episkop šabačko-valjevski Lavrentije 
(Trifunović) koji im je rekao da je "Dvor dom svih Srba, a najdraži gosti su 
deca". Igračke i pokloni prispeli su posredstvom humanitarne organizacije 
"Lajflajn'' iz Atine, čiji je patron princeza Katarina, a ove godine akciju su 
donacijama potpomogli i prijatelji iz Australije i domaći donatori. Kao i u 
prethodne tri godine, decu su u Belom dvoru zabavljali dečiji animator 
Peđolino, klovn Smejuljko i Deda Mraz.