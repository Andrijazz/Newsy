> Izvor: matf
> Datum: 
> Rubrika: info_hronika
> Naslov: NOVI SAD - Gabor Kotlik (46) iz Novog Sada poginuo je u sudaru dva sportska 
> Članak:

aviona koji se desio na području temerinskog atara, na potezu Ilandža, u 
blizini aerodroma "Čenej". Kotlik je pilotirao letilicom "Folks- plajn vp 1", a 
tokom leta se sudario sa sportskim avionom kojim je upravljao Dragoslav Cvejić. 
Od posledica sudara Kotlikov avion se strmoglavo obrušio prema zemlji okrećući 
se oko svoje ose, a od siline udara o zemlju Gabor Kotlik je preminuo na licu 
mesta, dok je Dragoslav Cvejić iako mu je avion bio znatno oštećen uspeo 
bezbedno da prizemlji letilicu i ostane nepovređen.
Zvaničnih informacija o uzrocima ove avionske nesreće za sada nema, a detalji 
će kako je navedeno u saopštenju Novosadske policije, biti poznati nakon što 
komisija za ispitivanje uzroka udesa u civilnom vazduhoplovstvu, čiji je 
predsednik odmah po nesreći izašao na lice mesta, završi posao, što će 
potrajati nekoliko dana.
Prema nezvaničnim informacijama Kotlik i Cvejić su leteli izuzetno nisko, na 
visini od oko 150 metara, najverovatnije su leteli u paru i u jednom trenutku 
iz zasada nepoznatih razloga došlo je kontakta dve letilice. Najverovatnije su 
prilikom sudara oštećena krila oba aviona, a Kotlikov "Folks plajn vp 1" je 
zbog činjenice da je mnogo "krhkije građe" od Cvejićeve letilice je doživeo 
mnogo teža oštećenja, što je i prouzrokovalo vrtoglav gubitak visine i pad od 
koga je ovaj avion skoro potpuno uništen.
Inače, takođe, nezvanično se priča da se u avioni kojim je pilotirao Dragoslav 
Cvejić nalazila još jedna muška osoba, koja je baš kao i Cvejić u sudaru srećom 
ostala nepovređena. N. Ć. (Sina)