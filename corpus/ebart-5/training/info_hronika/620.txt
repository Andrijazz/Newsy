> Izvor: matf
> Datum: 
> Rubrika: info_hronika
> Naslov: Beograd - Tender za nabavku 30.000 kompjutera za škole i fakultete u Srbiji 
> Članak:

poništen je pošto je samo jedan od četiri prijavljena ponuđača ispunio uslove 
konkursa, potvrđeno je juče u Ministarstvu prosvete i sporta. 
Kako je agenciji Beta rečeno u Ministarstvu, uslovima tendera bilo je 
predviđeno da se najbolja ponuda izabere na licitaciji sa najmanje dva 
kvalifikovana ponuđača. Novi tender za nabavku 30.000 računara i 1.680 uređaja 
za bežično umrežavanje, vrednih oko milijardu dinara, trebalo bi da bude 
raspisan uskoro, istakli su u Ministarstvu prosvete i sporta Srbije. 
Tender za nabavku kompjutera zatvoren je 13. novembra, a javna licitacije 
trebalo je da bude održana dan kasnije, ali je otvaranje ponuda bilo odloženo 
zbog obimne dokumentacije koju su dostavili ponuđači. Kupovina računara biće 
finansirana iz Nacionalnog investicionog plana i to će biti, dosad, najveća 
nabavka kompjutera u Srbiji. Beta