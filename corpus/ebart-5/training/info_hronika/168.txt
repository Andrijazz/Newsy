> Izvor: matf
> Datum: 
> Rubrika: info_hronika
> Naslov: Stručnjaci Odeljenja za psihijatrijsko veštačenje - Kazneno-popravnog doma 
> Članak:

Bolnica pri Okružnom zatvoru u Beogradu, prošlog leta, završili su 
desetogodišnje istraživanja fenomena porodičnih ubistava u Srbiji. Kroz ovu 
ordinaciju za deset godina prošlo je 266 ubica - 212 muškaraca i 54 žene, koji 
su ubili 295 očeva, majki, sinova, kćerki, braće, unuka, baba, supružnika...
Tim načelnika Odeljenja, profesora Ratka Kovačevića pokušao je da odgonetne šta 
stoji iza mračne potrebe čoveka da digne ruku na svog najbližeg krvnog 
srodnika. Oni su zaključili da su psihoze, duševne bolesti, alkoholizam, 
narkomanija i poremećaji ličnosti u porodici najčešći faktori koji su počinioce 
naveli da ubiju svoje najbliže. Iza namere čoveka da ubije svoju "krv" stoji 
čitav život, odnosi žrtve i ubice, imovinsko stanje, a česti faktori koji 
dovode do ubistava su i poremećeni odnosi unutar porodice, ili između žrtve i 
ubice koji remete porodičnu dinamiku. Oni s vremenom dobijaju na intenzitetu i 
često, posle verbalnih i fizičkih sukobljavanja, dovode do ubistava.