> Izvor: matf
> Datum: 
> Rubrika: info_hronika
> Naslov: NOVI SAD
> Članak:


Slaviša Mijajlović (32) iz Čačka poginuo je u sudaru motocikla i kombija na 
putu Sremska Kamenica - Petrovaradin, kod srušene zgrade RTV Novi Sad, saopštio 
je juče dežurni istražni sudija novosadskog Opštinskog suda Borislav Miglinski. 
Vozeći motocikl "kavasaki nindža", Mijajlović je preksinoć, verovatno zbog 
prebrze vožnje, prešao na levu stranu kolovoza i sudario se sa kombijem 
beočinskog Doma zdravlja, kojim je Novak Vlaović (49) iz Beočina prevozio 
pacijente sa hemodijalize. Mijajlović je odmah podlegao povredama, njegov 
suvožač Boban Tomašević je sa teškim povredama prebačen u Klinički centar u 
Novom Sadu, dok u kombiju niko od putnika nije povređen.  (Tanjug)