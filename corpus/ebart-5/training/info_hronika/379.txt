> Izvor: matf
> Datum: 
> Rubrika: info_hronika
> Naslov: Odboru za rešavanje o sukobu interesa imovinu prijavilo 2.455 državnih 
> Članak:

funkcionera

povodi

Beograd - Dok su podaci Republičkog odbora za rešavanje o sukobu interesa o 
broju funkcionera koji su prijavili imovinu sa jedne razlog za optimizam, oni 
su istovremeno i veoma zabrinjavajući - ocenjuje za Danas Nemanja Nenadić, 
projektni direktor nevladine organizacije Transparentnosti Srbija. Republičkom 
odboru za rešavanje o sukobu interesa do prekjuče je imovinu prijavilo 2.455 
državnih funkcionera, među kojima su i svi nosioci najviših državnih funkcija.  
Nenadić precizira da je veoma dobro što su nosioci najviših funkcija prijavili 
imovinu, jer pokazuje koliko su viši službenici spremni da odagnaju svaku 
sumnju da su u sukobu interesa. On dodaje i da je pritisak javnosti očigledno 
urodio plodom. Sa druge strane u apsolutnom broju prijavljenih krije se razlog 
za zabrinutost, smatra Nenadić.
- Tri četvrtine funkcionera nije prijavilo imovinu i oni dolaze najčeščće iz 
redova lokalnih vlasti. Činjenica da nisu prijavili imovinu govori mnogo o 
niskom nivou organizovanosti lokalne samouprave - ocenjuje Nenadić i izražava 
nadu da se ne radi o ignorisanju zakonskih obaveza 
Naš sagovornik ukazuje i na činjenicu da Odboru nije poznato koliko je 
funkcionera bilo u obavezi da prijavi imovinu i da bi nadležni organi trebali 
ovom telu da što pre dostave imena onih na koje se Zakon odnosi, kako bi bilo 
moguće izreći predviđene kazne. Odbor će o merama protiv onih funkcionera koji 
nisu poštovali zakonski rok za podnošenje prijava odlučiti krajem meseca. Rok 
za podnošenje prijava nije produžen, ali se prijave i dalje primaju. Predsednik 
Odbora Milovan Dedijer najavio je da će funkcionerima koji uopšte ne prijave 
imovinu biti izrečene najstrože zakonske mere. 
Prema Zakonu o sprečavanju sukoba interesa, za neposredno izabrane funkcionere, 
sankcija može da bude javni poziv da podnesu ostavku, a za imenovana i 
postavljena lica preporuka da budu razrešeni. Prema procenama Transparensi 
Srbija imovinu bi trebalo da prijavi oko 10.000 funkcionera.