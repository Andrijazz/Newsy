> Izvor: matf
> Datum: 
> Rubrika: info_hronika
> Naslov: BIJELO POLjE - Nikšićanin Tomo Jovović (38) osuđen je na četiri i po godine 
> Članak:

zatvora u Višem sudu u Bijelom Polju zbog prodaje droge. Jovović je 5. avgusta 
2004. godine na benzinskoj pumpi na Zabjelu u Podgorici kupio od nepoznate 
osobe 73 kilograma i 86,28 grama droge, upakovanu u 77 paketića. Sakrivenu 
drogu u improvizovanom bunkeru ispod rezervne gume, Jovović je nameravao da 
poveze do Beograda, ali je uhapšen kod Šavnika. Sud nije prihvatio odbranu 
optuženog da je u Tuzima kupio drogu od izvesnog Edija, koga nije poznavao i da 
je robu trebalo da preda u Beogradu nepoznatoj osobi. Optuženi je tvrdio da mu 
je predat automobil bjelopoljskih tablica, ključevi i "roba", nakon čega je 
otišao u Nikšić, a potom preko Šavnika za Beograd. Kod Jovovića je pronađena 
lažna novinarska legitimacija, koju je je, prema oceni suda, koristio da bi 
lakše "prošao".