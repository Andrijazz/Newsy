> Izvor: matf
> Datum: 
> Rubrika: info_hronika
> Naslov: KIKINDA - Na putu Kikinda-Mokrin kod motela "Lovac" u jučerašnjem sudaru 
> Članak:

kamiona i autobusa povređeno je 11 osoba. Policija je saopštila da je do 
nesreće došlo juče ujutro kada je zbog neprilagođene brzine vozač kamiona 
zrenjaninske registracije Mirko Jović (44) iz Lazareva, opština Zrenjanin, u 
krivini prešao na suprotnu stranu i prikolicom udario autobus kikindskog 
"Autoprevoza". Autobus je vozio Mitar Raičković (29) iz Kikinde, a zahvaljujući 
njegovoj prisebnosti, izbegnuta je tragedija. U sudaru su teže povrede zadobila 
dva putnika, a lakše je povređeno devetoro. Teže su povređeni Mokrinčani Jovan 
Petrović i Ivan Fišakov, koji su zbrinuti u kikindskoj bolnici. Vozač kamiona 
Jović uhapšen je i priveden istražnom sudiji Opštinskog suda u Kikindi zbog 
sumnje da je počinio teško delo protiv bezbednosti saobraćaja jer je upravljao 
kamionom pod dejstvom alkohola i nije prilagodio vožnju uslovima puta.