> Izvor: matf
> Datum: 
> Rubrika: info_hronika
> Naslov: PRIŠTINA (Beta-AFP) - Policija UN na Kosovu zaplenila je tokom vikenda 18 
> Članak:

kilograma heroina vrednog 800.000 evra i uhapsila troje Albanaca, dok se za 
četvrtim traga, izjavio je portparol policije UN Derek Čapel.
"Tokom racije u istočnom delu pokrajine, policija je otkrila 18 kilograma 
heroina čija je vrednost procenjena na 800.000 evra", rekao je Čapel. On je 
precizirao da je pronađena droga već bila spakovana za transport, kao i da je 
bila namenjena zapadnoevropskom tržištu. Čapel je dodao da su uhapšena dvojica 
muškaraca (25) i jedna žena (29), dok je četvrti osumnjičeni u bekstvu. Svi oni 
su, rekao je portparol, poreklom Albanci.