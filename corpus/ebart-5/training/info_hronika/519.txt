> Izvor: matf
> Datum: 
> Rubrika: info_hronika
> Naslov: Vrhovni sud Srbije ublažio je kaznu i osudio na šest godina zatvora holandskog 
> Članak:

državljanina Hendrika Lugtersa (50), vođu petočlane grupe koja je bila umešana 
u ilegalnu proizvodnje marihuane u nekadašnjem rudniku "Stolice" kod Krupnja. 
Lugtersu je Vrhovni sud Srbije izrekao i meru proterivanja iz zemlje u narednih 
deset godina. 

Prvostepenom presudom Lugtersu je u Specijalnom sudu bila izrečena kazna od 
sedam godina zatvora.
Na istu zatvorsku kaznu bio je osuđen i Slovenac Ljubo Graš (51) koji je u 
bekstvu, ali je i tu kaznu Vrhovni sud smanjio za godinu dana. Kosić Dragan 
(47) koji je prvostepenom presudom osuđen na četiri godine zatvora, odlukom 
višeg suda odležaće tri godine iza rešetaka. Dvojici članova ove kriminalne 
grupe Draganu Mićiću(48) i Sergeju Akimovu (48), potvrđene su zatvorske kazne 
od pet, odnosno dve i po godine zatvora. Prilikom izricanja presude sudsko veće 
donelo je odluku da se od optuženih oduzme 156 kilograma marihuane, koliko je 
pronađeno prilikom njihovog hapšenja 2. juna 2004.