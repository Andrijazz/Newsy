> Izvor: matf
> Datum: 
> Rubrika: info_hronika
> Naslov: Stručnjaci Instituta Torlak očekuju vrhunac epidemije gripa posle novogodišnjih 
> Članak:

praznika

Beograd - Kod nas je grip tek na početku, a znatno povećanje broja obolelih 
očekuje se posle nove godine. Potvrdili smo da se radi o tipu A2, a uskoro bi 
iz Londona trebalo da nam stignu rezultati o kom se podtipu radi, iako unapred 
možemo da pretpostavimo da je to Fudžijan, koji je prisutan i u svim zemljama u 
okruženju - kaže za Danas šef epidemiologije u Institutu za virusologiju i 
imunologiju Torlak doktor Živa Vuković i ističe da nema bitne razlike između 
ovog i prošlogodišnjeg gripa, kao i da će kod nas svoj vrhunac dostići 
verovatno do kraja januara. Prema njenim rečima, vakcina je efikasna zaštita od 
gripa.
- Vakcina, naravno, nije stoprocentna zaštita od bolesti, pruža zaštitu od 72 
do 76 odsto, a zaštita od komplikacija izazvanih gripom, kao što je na primer 
pneumonija, još je veća. Sada nije idealno vreme za zaštitu vakcinom, ali još 
nije kasno. Šanse da se stvori imunitet su manje, ali su realne i zbog toga bi 
svi, naročito deca, hronični bolesnici i starije osobe, trebalo da se vakcinišu 
- kaže doktor Vuković i ističe da ekipe  sa Torlaka obavljaju vakcinacije po 
radnima kolektivima, gde ima više zainteresovanih, ali i da građani pojedinačno 
mogu da dođu i prime vakcinu u ambulanti ovog instituta.