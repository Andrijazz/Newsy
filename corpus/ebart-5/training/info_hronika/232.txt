> Izvor: matf
> Datum: 
> Rubrika: info_hronika
> Naslov: KRAGUJEVAC - Pripadnici kragujevačke policije uhapsili su juče i priveli 
> Članak:

istražnom sudiji Okružnog suda Radana Adamovića (29), Vladimira Zečevića (29) i 
Miroljuba Ilića (29) iz Kragujevca, zbog sumnje da su trgovali drogom. Prema 
podacima dobijenim iz SUP-a, Adamović, Zečević i Ilić se sumnjiče da su oko 100 
grama heroina prodavali uživaocima narkotika od 20. maja do 10. juna ove 
godine. Pretresom porodične kuće Radana Adamovića, pronađeno je i zaplenjeno 
sedam grama heroina, a u porodičnoj kući Ilića policija je pronašla 1,1 gram 
marihuane. Pripadnici ovog Sekretarijata su 8. juna u zakopanom skrovištu u 
parku "Šumarice" pronašli staklenu teglicu sa šest kesica heroina u kojima je 
bilo ukupno 115 grama droge. Za vlasnikom ove droge policija intenzivno traga.