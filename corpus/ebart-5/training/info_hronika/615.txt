> Izvor: matf
> Datum: 
> Rubrika: info_hronika
> Naslov: KLADOVO - Inženjer organizacije na radu Ilija Dragić (55) zaposlen kao 
> Članak:

projektni menadžer u kladovskom Brodogradilištu"Rajna - Dunav" u četvrtak oko 
8.30 pao je sa metalne platforme na visini od oko četiri metra i zadobio teške 
telesne povrede opasne po život. Dragić se nalazi na Hirurškom odeljenju 
kladovske bolnice. Priključen je na aparate i lekari se, kako kaže dr Dragoljub 
Mitrović, direktor Zdravstvenog centra, bore za njegov život. Očevici ove 
nesreće u radionici proizvodne hale u kladovskom Brodogradilištu i Dragićeve 
kolege s kojima je radio, pretpostavljaju da je u tim trenucima projektni 
menadžer, proveravao mere radi izrade i ugradnje ventilacionih uređaja na čijem 
je projektu radio. Ilija Dragić je dugogodišnji inženjer u ovom privatizovanom 
brodogradilištu na Dunavu, a na ovom i sličnim poslovima radio je skoro 30 
godina. Istraga o uzrocima njegovog pada sa metalne konstrukcije je u toku.