> Izvor: matf
> Datum: 
> Rubrika: info_hronika
> Naslov: USPEŠNA AKCIJA AUSTRIJSKE POLICIJE
> Članak:


BEČ (Beta) - Austrijska policija uhapsila je na bečkom aerodromu Švehat 
državljanina Srbije i Crne Gore Milana D. (26), za kojim je raspisana 
međunarodna poternica zbog sumnje da je počinio ubistvo,  saopštila je juče 
bečka policija.
Osumnjičeni se spremao da odleti za Sarajevo, koristeći lažni bosanski pasoš.
 Važi kao izuzetno opasno lice a uhapšen je bez opiranja. 
Protiv njega je raspisana međunarodna poternica zbog jednog ubistva, a 
osumnjičen je i za učešće ili sprovođenje još dva ubistva. Sa aerodroma Švehat 
on je prebačen u zatvor suda u Kornojburgu, gde čeka na izručenje.
Milan D. je tražen na osnovu poternice iz Beograda. On je, kako se navodi, 10. 
juna 1998. godine ubio jedno lice pucajući na vozilo u kojem se ono nalazilo. 