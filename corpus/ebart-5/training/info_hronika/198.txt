> Izvor: matf
> Datum: 
> Rubrika: info_hronika
> Naslov: Beograd - Vlada Srbije izdvojila je kao početnu sumu za obnovu manastira 
> Članak:

Hilandar na Svetoj gori 13 miliona dinara, rekao je juče novinarima srpski 
ministar za kapitalne investicije Velimir Ilić. 
- Početna pomoć koju će za obnovu Hilandara izdvojiti Vlada Srbije iznosi oko 
13 miliona dinara, ali ćemo, u zavisnosti od potrebe i uspešnosti radova, 
obezbediti dodatna sredstva - rekao je Ilić novinarima na sastanku građevinara 
u Privrednoj komori Beograda. On je naglasio da je neophodno da se u obnovu 
Hilandara, koji je nedavno stradao u požaru, uključe, pre svega, srpski 
privrednici i građevinari. U Hilandar će uskoro krenuti delegacija stručnjaka 
iz Građevinske direkcije Srbije i predstavnici Vlade Srbije koji će još jednom 
razmotriti obim štete nastale usled požara i na osnovu toga izraditi neophodne 
projekte za građevinske radove na obnovi manastira. 
Upravni odbor NIS doneo je juče odluku o donaciji od 20 miliona dinara kao 
inicijalnu pomoć obnovi manastira Hilandar. Ujedno NIS je ponudio pomoć i iz 
domena svojih delatnosti u daljim fazama otklanjanja posledica požara. Beta