> Izvor: matf
> Datum: 
> Rubrika: info_hronika
> Naslov: Beograd - Republička izborna komisija (RIK) poništila je sinoć sopstvenu odluku 
> Članak:

od prethodnog dana, koja je predviđala da se članovi radnih tela na Kosovu za 
sprovođenje referenduma o novom ustavu biraju na osnovu proporcionalne 
zastupljenosti političkih stranaka u Skupšini Srbije. Time je vraćena ranija 
odluka da sastav tih tela na Kosovu predlaže načelnik okruga. Poništavanju 
odluke usprotivili su se predstavniciSRS, uz primedbu da se tako, svako veče 
mogu menjati i poništavati odluke RIK, zavisno od toga ko kada prisustvuje 
sednici i ima većinu za odlučivanje. Po njihovoj oceni, načelnicima okruga se 
ovim daje "neverovatna, antidemokratska, moć da po svom nahođenju utvrđuju ko 
će ući u glasačka tela".
Upravi za izvršenje zavodskih sankcija i Republičkom zavodu za statistiku 
odobrena su manja sredstva nego što su tražili. Za organizovanje referenduma u 
zatvorima RIK je odobrila 1, 072 miliona dinara umesto traženih 1,296 miliona, 
a statističarima 3,5 umesto pet miliona dinara.