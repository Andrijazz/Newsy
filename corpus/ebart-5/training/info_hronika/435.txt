> Izvor: matf
> Datum: 
> Rubrika: info_hronika
> Naslov: POSLE ODLUKE OKRUŽNOG SUDA O PRITVORU
> Članak:


BEOGRAD - Branimir Gugl juče je pre podne sam otišao u Centralni zatvor, posle 
odluke krivičnog veća Okružnog suda da mu odredi jednomesečni pritvor.
Odluku o pritvaranju sud je doneo u petak po podne, na predlog zamenika 
okružnog tužioca, da osumnjičeni ne bi mogao da utiče na svedoke. Guglovi 
branioci najavljuju žalbu Vrhovnom sudu Srbije na rešenje Okružnog suda.
Ovaj poznati beogradski advokat uhapšen je pre nedelju dana zbog sumnji da je 
počinio šest prevara i zloupotrebio poverenje i tako stekao oko 150 hiljada 
evra. U zahtevu za sprovođenje istrage navodi se da je Gugl sa više osoba 
zaključivao ugovore o zastupanju pri kupovini lokala na atraktivnim lokacijama. 
Tvrdi se da je uzimao kapare, ali da do prodaje nije dolazilo, kao i da je 
jedan lokal prodavao više puta.