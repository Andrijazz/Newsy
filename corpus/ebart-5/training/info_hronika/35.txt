> Izvor: matf
> Datum: 
> Rubrika: info_hronika
> Naslov: IZ PALATE PRAVDE U BEOGRADU
> Članak:


Okružno tužilaštvo u Beogradu podiglo je optužnicu protiv tržišnih inspektora 
Dragana Gvozdića (48) i Bojane Miljević (55) koja ih tereti za korupciju u 
organima uprave i primanja mita.
Dva inspektora su, prema navodima optužnice, u decembru prošle godine u 
dvanaest navrata, na teritoriji Mladenovca i Sopota, tražili mito od vlasnika 
privatnih radnji prilikom kontrole robe, prostora i dokumentacije. Umesto da 
naplate predviđenu kaznu oni su tražili poklone, pa je istragom utvrđeno da su 
na taj način uzeli ukupno 40 hiljada dinara. U optužnici se navodi da su u 
nekim slučajevima inspektori uzimali po paklu cigareta, čokoladu ili kafu.