> Izvor: matf
> Datum: 
> Rubrika: info_hronika
> Naslov: NOVI SAD - Policija je uhapsila četvoricu razbojnika koji su pokušali od muzič
> Članak:

ara Peđe Milosavljevića iz Amsterdama da otmu pozlaćenu violinu "Enriko Č
eruti", vrednu 70.000 evra, prenosi Srna saopštenje policije. Sumnja se da su 
Zoltan Guljaš (25) zvani Bato, Srđan Raković (22), Zlatko Tonković (28) i 
Dragan Dražić (23) iz Subotice, doputovali u Novi Sad u nameri da posle 
koncerta Milosavljevića u "Sinagogi" otmu violinu. Guljaš i Dražić su bili na 
koncertu da bi se uverili da li je instrument kod Milosavljevića, a posle 
završenog koncerta su ga pratili do kafane "Sterija", gde je sedeo sa 
prijateljima, čekajući pogodan momenat za napad. Kad je Milosavljević izašao iz 
"Sterije", napali su ga s leđa. Od siline udarca, on je pao na pločnik, a oni 
su mu oteli violinu i razbežali se. Zahvaljujući pomoći građana, policija je 
brzo sustigla Guljaša, kod koga je i bila skupocena violina, a potom su 
uhapšeni i ostali razbojnici.