> Izvor: matf
> Datum: 
> Rubrika: info_hronika
> Naslov: Beograd- Potpredsednik crnogorske Socijalističke narodne partije Zoran Žižić 
> Članak:

ocenio je juče da ne postoji mogućnost da se Ustavna povelja prekrši međusobnim 
dogovorom srpske i crnogorske vlade jer iza tog sporazuma "stoji međunarodna 
zajednica". 
- Crnogorska vlast i G17 Plus u Srbiji svoje namere o mirnom razdruživanju 
Srbije i Crne Gore mogu da 'okače mačku o rep", jer je jasno da nema mogućnosti 
da do toga dođe ni sa legalističke ni sa političke strane - izjavio je Žižić 
televiziji Palma plus.
 Žižić je naveo da je crnogorska opozicija jedinstvena u stavu da ne postoji 
mogućnost razdruživanja dve republike suprotno principima Ustavne povelje i 
Beogradskog sporazuma. "Takav stav ima i Liberalni savez koji se programski 
zalaže za samostalnu Crnu Goru. Kada mi sami u opoziciji nismo uspeli da 
jedinstveno nastupamo po mnogim pitanjima, crnogorska vlast nam je pomogla da 
na takvim pitanjima postignemo opozicioni konsenzus", rekao je Žižić. FoNet