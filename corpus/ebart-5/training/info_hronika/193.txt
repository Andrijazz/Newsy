> Izvor: matf
> Datum: 
> Rubrika: info_hronika
> Naslov: BEOGRAD - Juče ujutru oko 10.10  sati Nenada Stefanovića, zvanog Malajac (36) 
> Članak:

ubio je Dragan Karić, (36) koji je privremeno boravio kao gost u stanu 
Stefanovića u Borskoj ulici 36b u naselju Miljakovac. Kako nezvanično 
saznajemo, ubica je prišao svom prijatelju Stefanoviću, koji je u tom trenutku  
spavao sa svojom nevenčanom suprugom, i pucao mu u levu slepoočnicu.  
Stefanović je preminuo na licu mesta a Ljiljana, supruga ubijenog, videvši 
Nenada oblivenog krvlju počela je histerično da vrišti i svađa sa ubicom.
Karić od žene u šoku zatražio novac i tada je došlo do tuče, iz koje je ona 
ipak uspela da pobegne i prijavi slučaj policiji, dok je za to vreme ubica 
pokupio iz stana novac i zlato i pobegao taksijem u nepoznatom pravcu. Obojica 
su policiji, i ubica i žrtva, bili poznati po sumnjivim poslovima sa 
narkoticima, zbog čega je Karićev otac nedavno prodao stan, posle čega se 
Dragan i doselio kod ubijenog.