> Izvor: matf
> Datum: 
> Rubrika: info_hronika
> Naslov: ZA NEVERICU
> Članak:


PORTLAND - Jedan Amerikanac bacio je obe svoje veštačke noge na policajca zato 
što je njegov sin uhapšen pod sumnjom da je vozio u alkoholisanom stanju, 
saopštila je policija američke savezne države Oregon. Do incidenta je došlo 
kada je policajac zaustavio sportski automobil koji se kretao u suprotnom smeru 
na autoputu u južnom Oregonu.
Policajac je prvo uhapsio vozača Adama Kakstetera (26) zato što je bio 
agresivan. Potom se njegov otac Džoel (53) razljutio i nekoliko puta napao 
policajca koji ga je oborio na zemlju.
"Putnik je zatim uzeo veštačku nogu, bacio je na policajca i pogodio ga u 
predelu grudnog koša. Zatim je uzeo i drugu protezu i gađao ga, ali je 
promašio", dodaje se u izveštaju policije.