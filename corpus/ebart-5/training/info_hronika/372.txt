> Izvor: matf
> Datum: 
> Rubrika: info_hronika
> Naslov: Ukrajinski kardiohirurg dr Boris Todurov posetio Univerzitetsku dečju kliniku u 
> Članak:

Tiršovoj

Beograd - Ukrajinski kardiohirurg dr Boris Todurov operisaće besplatno četvoro 
dece s urođenim srčanim manama. Među malim pacijentima biće dvoje srpske i 
dvoje albanske nacionalnosti. Tim povodom on je juče posetio Univerzitetsku 
dečju kliniku u Tiršovoj ulici, u Beogradu, gde je, pregledavši mališane koji 
boluju od ove bolesti, odlučio da jedno dete iz ove ustanove bude operisano na 
Institutu za kardiohirurgiju i transplantaciju u Kijevu.
- Danas ću posetiti dečije bolnice na Kosovu i Metohiji, odakle ću odabrati još 
dvoje albanske i jedno dete srpske nacionalnosti, koje ću operisati na našem 
Institutu, rekao je u razgovoru za Danas dr Todurov uz napomenu da mu je 
posebno drago što će "bar na ovaj način pomoći bolesnoj deci". Uz reči da "deca 
isto pate u celom svetu" dr Todurov je do sada posetio Irak, Azejberdžan i 
Egipat, zemlje u kojima je takođe, iz istih, humanih razloga, operisao mališane 
sa urođenim srčanim manama.