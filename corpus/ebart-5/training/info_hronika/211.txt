> Izvor: matf
> Datum: 
> Rubrika: info_hronika
> Naslov: BEOGRAD - Beogradska policija privela je istražnom sudiji Dragana Kovačevića 
> Članak:

(49) iz Zemuna zbog sumnje da je počinio više krivičnih dela prevare.
Kovačević je preko poznanika razglasio da je na licitaciji Vojske SCG u Nišu 
kupio više traktora i putničkih vozila i da hoće da ih proda. Zatim je 
zainteresovanima pokazivao lažne profakture na svoje ime. Kada bi oštećeni 
odlučili da kupe traktor sa prikolicom, po ceni od 3.000 evra, Kovačević bi 
govorio da novac mora da se preda odmah, kako bi bio uplaćen na račun Vojske. 
"Pošto bi uzimao dogovorenu sumu, nestajao je", kaže se u saopštenju policije.
Uz pomoć lažne profakture Kovačević je "prodao" i dva vozila marke "lf", a 
jednog od oštećenih prevario je tako što mu je uzeo 20.000 dinara, obećavajući 
mu da će ga upisati u Višu poslovnu školu.