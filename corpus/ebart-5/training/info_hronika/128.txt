> Izvor: matf
> Datum: 
> Rubrika: info_hronika
> Naslov: Lideri EU i UN ohrabruju nastavak dijaloga 
> Članak:


Brisel, Ujedinjene nacije - Dijalog između Beograda i Prištine predstavlja 
suštinu strategije međunarodne zajedice "standardi pre statusa", na osnovima 
rezolucije 1244, Saveta bezbednosti i ključni je korak za normalizaciju prilika 
na Kosovu, ocenili su juče lideti Evropske unije. 
U zaključcima, usvojenim na kraju njihovog dvodnevnog samita u Briselu, 
ocenjuje se i da pomenuti dijalog predstavlja podstrek za prihvatanje evropskih 
standarda, a u okviru procesa stabilizacije i pridruživanja Uniji. Savet EU 
apeluje na obe strane da se pripreme i da na konstruktivan način nastave, 
bezuslovno, na multietničkoj osnovi, započeti dijalog. 
Savet bezbednosti UN pozdravio je početak dijaloga Beograda i Prištine i pozvao 
obe strane da u potpunosti učestvuju u razgovorima radnih grupa o tehničkim 
pitanjima u vezi sa Kosovom. Uspešno sprovođenje direktnog dijaloga, koji je u 
skladu sa principom "standardi pre statusa", doprineće postizanju jednog od 
osam standarda koje je prihvatila međunarodna zajednica, kao i primeni 
Rezolucije 1244 SB, navodi se u sinoćnjem predsedničkom saopštenju SB. Tanjug, 
Beta