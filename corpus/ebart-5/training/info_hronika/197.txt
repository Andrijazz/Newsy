> Izvor: matf
> Datum: 
> Rubrika: info_hronika
> Naslov: AFERA "BODRUM" KOD ISTRAŽNOG SUDIJE  
> Članak:


BEOGRAD - Kao svedoke afere "Bodrum" istražni sudija Prvog opštinskog suda 
saslušao je poslanike iz bivšeg saziva Skupštine, Stevana Gudurića, Daragišu 
Marinkovića i Šandora Pala.
Kako "Novosti" nezvanično saznaju, Gudurić je još jedan svedok koji je izjavio 
da je njegova kartica zloupotrebljena, odnosno da je neko njome glasao umesto 
njega. Ovakvu "sudbinu" imali su, osim njega,  i Neda Arnerić, Olgica 
Kirćanski, NatašA Milojević i Dragan Rafailović.
Za razliku od njega, Marinković i Pal potvrdili su da su prisustvovali izboru 
Kori Udovički za guvernera NBS, 22. jula prošle godine.
Prvo opštinsko javno tužilaštvo podnelo je zahtev za sprovođenje istrage protiv 
jednog od poslanika iz bivšeg saziva, jer sumnja da je glasao tuđom glasačkom 
karticom. O kome je reč, za sada se ne saopštava.