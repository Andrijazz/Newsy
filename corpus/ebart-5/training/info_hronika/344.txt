> Izvor: matf
> Datum: 
> Rubrika: info_hronika
> Naslov: OBDUKCIJA TELA SLAVKA PARAKLISA (69) IZ MIŠARA
> Članak:


ŠABAC - Okružno tužilaštvo u Šapcu pokrenulo je istragu protiv Suzane 
Stojanović (23) zbog sumnje da je ubila Slavka Paraklisa (69) iz Mišara. 
Obdukcijom, koju su obavili stručnjaci sudske medicine iz Beograda, utvrđeno je 
da je starac preminuo 18. januara između 9 i 10 časova ujutro  .
Patolozi su konstatovali i više povreda od udaraca po glavi, usled kojih je 
došlo do frakture lobanje i izliva krvi u mozak. Međutim, da li je po život 
Paraklisa bio koban pad u kupatilu ili povrede koje mu je nanela  trostruko 
mlađa ljubavnica, biće poznato tek posle dodatnih izjašnjavanja veštaka.
U izjavi istražnim organima, Stojanovićeva nije krila da se prethodne večeri 
fizički obračunala sa starcem.
Inspektori šabačkog SUP koji su obavili uviđaj, pronašli su u šporetu nagorelu 
nogaru od stolice, ali u kući nije bilo novca.