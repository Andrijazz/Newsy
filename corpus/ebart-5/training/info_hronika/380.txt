> Izvor: matf
> Datum: 
> Rubrika: info_hronika
> Naslov: NASTAVLjA SE POTRAGA ZA NESTALIM GENERALOM NEBOJŠOM PAVKOVIĆEM
> Članak:


FLORENS ARTMAN, PORTPAROL HAŠKOG TUŽILAŠTVA

PRAG - Policija u Srbiji je dužna da hapsi haške optuženike, to nije dužnost 
"nekih izmišljenih kauboja", izjavila je portparol haškog Tužilaštva Florens 
Artman, demantujući pisanje pojedinih beogradskih medija da su u potragu za 
generalom Nebojšom Pavkovićem uključeni istražitelji Haškog tribunala.
"Jasno treba razumeti da je Haški tribunal osnovan na taj način da zahteva 
potpunu saradnju države, zato što nema svoju sopstvenu policiju", rekla je 
Artman za radio Slobodna Evropa, dodajući da posao na hapšenju optuženih "rade 
lokalne policije umesto policije koju bi imao Haški tribunal".
