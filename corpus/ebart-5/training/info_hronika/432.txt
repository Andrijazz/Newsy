> Izvor: matf
> Datum: 
> Rubrika: info_hronika
> Naslov: AKCIJA NIKŠIĆKE POLICIJE
> Članak:


EPILOG akcije nikšićke policije sprovedene minulih dana na suzbijanju 
narkomanije jeste hapšenje M. M. (20) i M. A. (29), D. S. (23), K.Z. (25) i 
V.R. (23).
Pred istražnim organima M. M. i M.A. će odgovarati zbog neovlašćene 
proizvodnje, držanja i rasturanja droge jer su, kako navodi policija, više puta 
prodavali heroin većem broju nikšićkih narkomana. Ovu dvojicu, koji su od 
ranije registrovani u CB, policija tereti i za krivično delo omogućavanja 
uživanja opojnih droga, odnosno za ustupljivanje stana narkomanima kako bi se 
slobodno drogirali.  Zbog "omogućavanja uživanja" marihuane naći će se pred 
Osnovnim sudom u Nikšiću K.Z. i V.R. 
Policija je uhapsila i "starog povratnika" Nikšićanina D.S. zbog držanja i 
rasturanja droge, ali i neovlašćenog posedovanja oružja. Kod njega je pronađeno 
20 grama "heroina", namenjenog preprodaji i pištolj. D. S. je prosleđen 
istražnom sudiji Višeg suda u Podgorici.