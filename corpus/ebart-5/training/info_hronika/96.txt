> Izvor: matf
> Datum: 
> Rubrika: info_hronika
> Naslov: NIŠ - Radmila Jocić (43) iz Niša uhapšena je 13. avgusta zbog sumnje da je 
> Članak:

ubila Ninoslave Žikić (40) iz Niša.
Prema saopštenju niške policije, Radmila Jocić je saznala da će se u njenom 
stanu broj 29 u ulici Sretena Mladenovića Mike 2 u Nišu, njen suprug sastati sa 
svojom prijateljicom Ninoslavom Žikić, pa je u nameri da ih fotografiše otišla 
u stan pre njih. Ona se sakrila u špajz i sačekala njihov dolazak. Kada je 
video Radmilu suprug je pobegao a Radmila i Ninoslava su se posvađale. 
Osumnjičena Radmila je Ninoslavi zadala više uboda nožem u grudni koš i 
Ninoslava je na licu mesta preminula. 
Stanari zgrade u ulici Sretena Mladenovića Mike, br. 2 rekli su juče 
reporterima "Blica" da ništa nisu čuli, niti da znaju da se u njihovom 
komšiluku dogodilo ubistvo. Oni tvrde da u ovom stanu poslednjih meseci niko 
nije živeo. Jedan od komšija rekao nam je da je primetio da je Radmila ušla u 
stan pre dolaska supruga Svetislava Jocića i njegove ljubavnice. On, međutim, 
pominje, da je ona u stan ušla sa jednim muškarcem, koji je i fotografisao 
Svetislava i Ninoslavu za vreme seksualnog čina. Nakon toga, taj muškarac je 
odneo film na razvijanje i nedugo zatim našao se sa Svetislavom u obližnjem 
kafiću, gde ih je zajedno sa fotografijama pronašla policija i privela. Naš 
sagovornik pretpostavlja da je Radmila tek nakon odlaska supruga izašla iz 
špajza, posvađala se sa Ninoslavom i potom je ubila.