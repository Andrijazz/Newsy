> Izvor: matf
> Datum: 
> Rubrika: info_hronika
> Naslov: GORNJI MILANOVAC - Okružni sud u Čačku izrekao je juče meru obaveznog 
> Članak:

psihijatrijskog lečenja i boravka u zdravstvenoj ustanovi Miodragu Iliću (27) 
koji je 5. septembra 2003. godine ubio dvoje ljudi u Gornjem Milanovcu.
Optužnica tereti Ilića da je hicima iz pištolja ubio svoje rođake, Mirka 
Kostića (35) i njegovog oca Zorana (60), u stanju neuračunljivosti, usled 
duševne bolesti (paranoje).
Sudsko veće, kojim je predsedavao sudija Bogoljub Paunović, presudu je izreklo 
na osnovu predloga javnog tužioca i izveštaja veštaka.
Ilić se nalazi na lečenju u zatvorskoj bolnici u Beogradu i nije prisustvovao 
glavnom pretresu niti izricanju kazne. Inače, Ilić je 5. septembra 2003. godine 
bez ikakvog povoda u porodičnoj kući Kostića ubio svog rođaka Mirka, ispalivši 
u njega četiri metka iz pištolja za koji je imao urednu dozvolu.