> Izvor: matf
> Datum: 
> Rubrika: info_hronika
> Naslov: Istraga protiv vlasnice "Dafiment banke" Dafine Milanović 
> Članak:


Beograd - U Okviru istrage protiv vlasnice "Dafiment banke" Dafine Milanović 
juče su saslušani nekadašnji direktor Železničko-transportnog preduzeća i 
visoki rukovodilac SPS Milomir Minić i stručnjaci Narodne banke Srbije Gavrilo 
Đedović i profesor Kostadin Pušara. Protiv Dafine Milanović se vodi istraga, 
jer je osumnjičena da je prisvojila 19,3 miliona nemačkih maraka iz trezora 
"Dafiment banke" i zbog sumnji da je na nezakonit način prisvojila 300.000 
maraka od trgovine sa poslovnim prostorom. Šef istražnog odeljenja beogradskog 
Okružnog suda sudija Branislav Todić juče je saslušao Minića, Đedovića i Pušaru 
dva i po sata, a danas će nastaviti istragu saslušanjem drugih svedoka.