> Izvor: matf
> Datum: 
> Rubrika: info_hronika
> Naslov: VRHOVNI SUD RAZMATRA SLUČAJ DAFIMENT
> Članak:


Postojm predlog da vlasnica propale štedionice i dalje ostane iza rešetaka

Vrhovni sud Srbije do 10. septembra doneće novu odluku u vezi sa pritvorom 
određenim Dafini Milanović, vlasnici Dafiment banke, osumnjičenoj za 
zloupotrebu službenog položaja kojom je tu štedionicu dovela do propasti. Prema 
sudskom rešenju koje je i dalje na snazi, Dafini Milanović tog dana ističe 
pritvor, a kako nam je rečeno u Okružnom sudu, postoji predlog da ona i u 
nastavku postupka ostane iza rešetaka.
Prema rečima istražnog sudije Branislava Todića, slučaj Dafiment je u fazi 
ekonomsko-finansijske ekspertize koja se obavlja u Gradskom zavodu za 
veštačenja. Iako veštačenje još nije završeno, predmet je morao da bude 
dostavljen Vrhovnom sudu Srbije radi nove odduke o pritvoru. Završetak 
veštačenja očekuje se uskoro i, koliko se zna, to bi trebalo da označi kraj 
istrage protiv Dafine Milanović.