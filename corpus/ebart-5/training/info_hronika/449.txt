> Izvor: matf
> Datum: 
> Rubrika: info_hronika
> Naslov: BAJINA BAŠTA   
> Članak:


OPŠTINSKI javni tužilac u Bajinoj Bašti Dragan Manović podigao je optužnice 
protiv načelnika tamošnje policije majora Milana Spasojevića, komandira 
Policijske stanice kapetana Dejana Jovanovića i policajca Dragana Lakića, 
javlja Tanjug.
Jovanović se tereti za pet krivičnih dela zloupotrebe službenog položaja, 
falsifikovanja isprava i prinude, a načelnik Spasojević za zloupotrebu 
službenog položaja. Policajac Lakić osumnjičen je za zloupotrebu službenog 
položaja i prinudu. Pre podizanja optužnica istražni sudija Opštinskog suda u 
Bajinoj Bašti sproveo je istragu na osnovu krivičnih prijava koje je krajem 
prošle godine protiv bajinobaštanskih policajaca podneo generalni inspektor 
MUP-a Srbije Vladimir Božović.