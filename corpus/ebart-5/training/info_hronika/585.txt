> Izvor: matf
> Datum: 
> Rubrika: info_hronika
> Naslov: UHAPŠEN NAPADAČ NA KOMUNALNOG INSPEKTORA
> Članak:


Ugostitelj iz Vlasotinca B. V. uhapšen je zbog sumnje da je komunalnom 
inspektoru Branislavu Stojanoviću naneo teške povrede od kojih je preminuo, 
saopštila je juče leskovačka policija.
Tragedija se dogodila sat posle ponoći 24. avgusta ispred Vučićevog kioska brze 
hrane "Hat", kada je posle verbalnog i fizičkog sukoba sa B. V., Stojanović pao 
na beton i povredio vrat, a 10 dana kasnije u bolnici u Nišu preminuo. 
Osumnjičeni je ranije rekao novinarima da inspektora Stojanovića nije "ni rukom 
dotakao", već da je ovaj bio pijan, sapleo se i pao na glavu.
Pozadina sukoba bilo je Stojanovićevo rešenje kojim je on naložio B. V. da 
ukloni tende ispred "Hata". (Beta)