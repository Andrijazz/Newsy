> Izvor: matf
> Datum: 
> Rubrika: info_hronika
> Naslov: Zoran Živković, premijer Srbije 
> Članak:


Bujanovac - Delegacija Vlade Srbije na čelu sa premijerom Vlade Srbije i 
ministrom za privredu i privatizaciju Aleksandrom Vlahovićem posetila je juče 
Bujanovac i Vranje. U okviru ove posete premijer Živković je obišao bazu 
žandarmerije u mestu Ristovac, administrativni prelaz Končulj i kompaniju 
"Jumko". "Nadam se da se predstojeći izbori neće negativno odraziti na 
situaciju u Srbiji, a posebno na jugu Srbije. Bezbedonosna situacija je bolja 
nego pre tri godine i stvoreni su bolji uslovi za rad multietničke policije i 
žandarmerije. Ostalo je da ovu smirenu situaciju stabilizujemo time što će se 
stvoriti uslovi za veća privredna ulaganja u ovo područje iz Fonda za razvoj i 
drugih fondova, čime ćemo stvoriti uslove za veće zapošljavanje da bi građani 
našli ekonomski osnov da ostanu na jugu Srbije", izjavio je Živković.