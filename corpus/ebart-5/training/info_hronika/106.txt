> Izvor: matf
> Datum: 
> Rubrika: info_hronika
> Naslov: Saopštenje Centra za prava manjina  
> Članak:


BEOGRAD- Radnika gradske čistoće romske nacionalnosti Vladana Mirkovića napalo 
je u noći između 27. i 28 avgusta  nekoliko momaka za koje se smatra da su 
pripadnici grupe skinhedsa, saopštio je juče Centar za prava manjina.
Dok je radio u Ulici Narodnog fronta kod bioskopa "Odeon", napadači, ošišani do 
glave i obučeni u maskirane pantalone sa čizmama "martinkama", zastali su i 
prvo počeli da vređaju Mirkovića po nacionalnoj osnovi.  Zatim su nasrnuli na 
njega, pocepali mu majicu i gurnuli na ivičnjak. Mirković je prilikom pada 
polomio levu nadlakticu. Tada ga je jedan od napadača šutnuo i on je izgubio 
svest. 