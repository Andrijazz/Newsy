> Izvor: matf
> Datum: 
> Rubrika: info_hronika
> Naslov: ZRENjANIN - Nakon što je u dva navrata presuda ukidana iz formalnih, odnosno 
> Članak:

procesno-pravnih razloga, Okružni sud u Zrenjaninu osudio je nevenčane 
supružnike iz Novog Miloševa, Roberta Zahara (28) na deset, i Jovanku Srbijesku 
(26) na četiri godine zatvora, zato što su izazvali smrt četvorogodišnjeg 
Zorana Srbijeskua. Zahar je proglašen krivim zbog nanošenja teških telesnih 
povreda od kojih je dečak preminuo, dok je majka maloletnika odgovarala zbog 
napuštanja nemoćnog lica.
Sudskim postupkom je utvrđeno da je Zahar, u vremenskom periodu od 19. do 23. 
januara 2003. godine, u kući u ulici Jovana Popovića u Novom Miloševu gde je 
živeo u zajedničkom domaćinstvu sa Jovankom i njenim sinom Zoranom, u više 
navrata tukao mališana, udarajući ga šakama i štapom po glavi i telu. Zoran je 
24. januara podlegao povredama. Za vreme Zaharovog divljanja nad detetom, 
Jovanka ni u jednom momentu nije pokušala da ga spreči u tome, niti je sinu 
pružila pomoć ili ga odvela lekaru.