> Izvor: matf
> Datum: 
> Rubrika: info_hronika
> Naslov: BEOGRAD - Redakcija "Balkana- pokušala je da dobije odgovore na neka od 
> Članak:

ključnih pitanja u vezi sa nedavnim ubistvom vojnika u kasarni na Topčideru od 
nadležnih u Ministarstvu odbrane, ali uzalud. Detalji vezani za udaljenost 
dvojice vojnika kada su pogođeni, o ulaznim i izlaznim ranama, kao i šta je 
utvrdila paralelna istraga koju vodi Generalštab u vezi sa ovim incidentom - i 
dalje su tajna.
- Svi za sada prikupljeni podaci vode ka tome da su mladići nevino izgubili 
živote, ali još uvek nije poznato i zašto?! Zvanična verzija da su stradali kao 
posledica međusobnog "revoIveraškog" obračuna pala je u vodu još pre nekoliko 
dana. Svima postaje jasno da je nemoguće da je jedan vojnik ubio drugog sa 
ranama u telu i potom Izvršio samoublstvo. Verovatno je u pitanju treće lice. 
Čelnici Generalštaba i nadležni ljudi za vojnu istragu su sada u dilemi i ne 
znaju sa kakvim podacima da izađu u javnost. Ostala je nedoumica samo ko je 
pucao u vojnike, kao i da li su oni pucali u samoodbrani ?! - navodi naš 
sagovornik i dodaje da je naređeno da se zvaničnl detalji u vezi sa istragom 
nadležnim Informativnim službama još ne mogu davali dok vrh Generalštaba ne da 
signal.
On dodaje da je drugovima iz vojske pokojnih vojnika Jakovljevića i 
Milovanovića naređeno da se po javnosti ne šire bilo kakvi detalji vezani za 
boravak preminulih vojnika na odsluženju vojnog roka. Istražni organi su 
saslušali najveći broj zaposlenih u kasarni Gardijske brigade na Topčideru, kao 
i drugove Jakovljevića i Milovanovića.
Podaci o istrazi se za sada uspešno kriju i od porodice tragično preminulih 
vojnika, a naš sagovornik dodaje da se uskoro mogu očekivati smene nadležnih 
oficira Gardijske brigade i u Generalštabu Vojske.