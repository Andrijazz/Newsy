> Izvor: matf
> Datum: 
> Rubrika: info_hronika
> Naslov: KRAGUJEVAC - Kriminalistička policija kragujevačkog SUP-a uhapsila je pet osoba 
> Članak:

za koje se osnovano sumnja da su trgovale drogom. Zaplenjeno je 157 grama 
heroina, 16,2 grama marihuane, 450 evra, digitalna vagica i ručno izrađeni 
pištolj. Uz krivičnu prijavu istražnom sudiji privedeni su Milan S. (24) zvani 
Kifla, Milorad P. (31) zvani Ćomi, Slobodan P. (35) zvani Kraka, Marko Đ. (29) 
i Đorđe J. (31) zvani Leci. Sumnja se da su se Milan S. i njegov brat Miroslav 
koji se trenutno nalazi u bekstvu, od novembra prošle do februara ove godine 
narkomanima iz Aranđelovca prodali oko 300 grama heroina. Pretresom Milanovog 
stana pronađeno je 3,5 grama marihuane i 450 evra za koje se sumnja da potiču 
od trgovine drogom. Po 40 grama heroina prodali su Milorad P, Slobodan P. i 
Marko Đ. U Miloradovom stanu policija je pronašla 62 i po grama heroina i 
vagicu za razmeravanje droge, dok je Slobodanovoj kući pronađeno 94,5 grama 
heroina. Sumnja se i da je Đorđe J. od decembra do februara prodao Marku Đ. oko 
15 grama heroina. Pretresom njegovog stana pronađeno je 12,7 grama trave i 
ručno izrađen malokalibarski pištolj "olovka".