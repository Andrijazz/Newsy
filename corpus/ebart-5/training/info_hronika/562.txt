> Izvor: matf
> Datum: 
> Rubrika: info_hronika
> Naslov: OTOČAC - Nikica Grbić (32), čije je telo prostreljene glave policija pronašla u 
> Članak:

Muntiću nedaleko od Pule, poreklom je iz Zalužnice, nedaleko od Otočca. Pokojni 
Grbić odranije je poznat policiji zbog nekoliko razbojništava. Županijski sud u 
Koprivnici osudio ga je na pet godina zatvora jer je zajedno s još jednom 
osobom orobio sveštenika, vezao ga lisicama za radijator, tukao i opljačkao.
Kaznu je izdržavao u zatvorima u Lepoglavi i Puli, a u aprilu je izašao iz 
zatvora. Meštani Zalužnice su bili iznenađeni kada su im reporteri Večernjeg 
lista saopštili da je da je Nikica ubijen. U Grbićevoj rodnoj kući niko ne živi 
jer mu roditelji, Đuro i Jela Grbić, u Kanadi. Dve godine posle "Oluje" 
Nikičini su roditelji, zahvaljujući rodbini, otišli su u Kanadu. Otad su sinu 
slali novac za uređenje porodične kuće, a on zbog kriminalne prošlosti nije 
mogao dobiti vizu za Kanadu.
Nikica, kažu meštani, nije često dolazio u mesto, ali znaju da se posle izlaska 
iz zatvora bavio sumnjivim poslovima. Kažu da je uvek bio pun novca, a znali su 
u Zalužnicu s njim dolaziti i sumnjivi tipovi. Pre povratka u Hrvatsku bio je 
oženjen i ima devetogodišnju devojčicu.
Poslednji je put kod kuće bio pre petnaestak dana, kada je u društvu jedne 
devojke došao u "fordu", koji zbog istekle registracije još stoji iza kuće. 
Posle toga otišao je u Pulu, gde je u iznajmljenom stanu živeo i radio.