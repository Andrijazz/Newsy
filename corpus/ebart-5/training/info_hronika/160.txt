> Izvor: matf
> Datum: 
> Rubrika: info_hronika
> Naslov: KRAGUJEVAC - Dobrana Pavlović (62) iz Čumića nadomak Kragujevca teško je 
> Članak:

povređena, a Zoran Simić (45) zadobio je lake povrede u saobraćajnoj nesreći 
juče oko 8.40 sati na magistralnom putu Kragujevac-Topola. Prema rečima Zorana 
Arsenijevića, istražnog sudije, do sudara "juga 45", za čijim volanom se 
nalazio Zoran Simić, i vojnog vozila "puh", kojim je upravljao Nenad Božović 
(27), vodnik I klase iz Kragujevca, najverovatnije je došlo zbog neprilagođene 
brzine i klizavog kolovoza. Prema prvim nalazima istrage, sudar je izazvao 
"jugo" koji je u jednom trenutku prešao na suprotnu stranu kolovoza i udario u 
"puh" koji je išao iz pravca Kragujevca. Dobrana je sa povredama opasnim po 
život prebačena u kragujevački Kliničko-bolnički centar. U krvi oba vozača nije 
pronađen alkohol.