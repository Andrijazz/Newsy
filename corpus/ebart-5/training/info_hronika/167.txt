> Izvor: matf
> Datum: 
> Rubrika: info_hronika
> Naslov: Beogradske banke, pošte i menjačnice već mesecima na udaru pljačkaša
> Članak:


I stranim bankama skupo da angažuju kvalitetno obezbeđenje. Pljačka se 
uglavnom  kada je promet novca najveći. Pošte najdalje odmakle u bezbednosti

BEOGRAD - Ako je suditi po godini koja je iza nas, najbolji bilans imali su - 
beogradski lopovi. Opljačkali su 13 banaka, 30 menjačnica, devet poš ti, 25 
benzinskih pumpi i 11 kladionica. Na svoj konto stavili su ravno  50 miliona 
dinara!
I ova godina, reklo bi se, počela im je "berićetno".
  U preksinoćnoj pljački Rajfajzen banke, u Glavnoj ulici u Zemunu, pljačkaši 
prerušeni u popove oteli su 100.000 evra, 20.000 američkih dolara, 11.000 
švajcarskih franaka i 4.000.000 dinara.
GDE SU POMAGAČI
 JEDINI trag koji vodi do pljačkaša je četvrta kaseta iz video-nadzora banke, 
koju su razbojnici zaboravili da uzmu ili nisu ni znali da postoji (odnete su 
tri). Na njoj su zabeleženičin pljačke i lica trojice "sveštenika". Pronađene 
su i njihove kape i mantije, koje su odnete na ispitivanje u laboratoriju SUP 
Beograd. Zbog dobro urađenog "posla", policija sumnja da su lopovi imali čak i 
"doušnika bankara". 
 S obzirom na to da su nam stranci i njihove banke uzori, kako po 
profesionalnosti, tako i po visokom stepenu bezbednosti, čudno je da je i kod 
njih proradio naš sindrom skupoće. To se odnosi na ulaganje u obezbeđenje, za 
koje domać i bankari tvrde da im je papreno. Kažu, ne mogu sebi da priuš te ni 
neprobojna stakla, kamere, specijalne telefonske linije i alarme, kao š to je 
na zapadu uobičajeno.
 A,  "Rajfajzen banku" je preksinoć  čuvao samo jedan čovek, uz dobro tehničko 
obezbeđenje.
 Dosadašnja statistika pokazala je da su banke i pošte ubedljivo 
najprofitabilnije za lopove. Donose im milionske svote, do kojih dolaze vrlo 
lako. Imaju razrađenu šemu i obaveštajce unutar objekta - "mete", koji sa njima 
čine dobro organizovan tim. 
 Pljačkaju uglavnom u jutarnjim časovima ili pred zatvaranje, kada je promet 
novca najveći. Napadaju u grupi od po dvoje-troje, vrlo retko se dešava da neko 
od radnika obezbeđenja uspe da spreči razbojnike. Od oružja najčešće koriste 
pištolje, jer se lako kriju ispod garderobe, mada u nekoliko slučajeva su 
"radile" i duge cevi. Po zakonu o nošenju i držanju oružja, čuvari ga mogu 
uopotrebiti samo u slučaju direktnog kontakta sa napadačem. 
 Krajem prošle godine, 30. decembra, zabeležen je jedini slučaj da je radnik 
obezbeđenja u menjačnici u Ulici narodnih heroja u Novom Beogradu sprečio 
pljačkaše. Dok su oni bežali sa kasom u kojoj je bilo milion dinara, on je 
pripucao na njih. 
U protekloj godini najviše su stradale  Komercijalna,  Delta, ali i strane 
banke.
DOBRA OPREMA
TragiČan povod da poš te poboljšaju nivo obezbeđenja bilo je ubistvo poštara 
Sretena Anđelkovića, 25. decembra 2002. godine. Nadležni u PTT "Srbija" uveli 
su blindirana vozila za transport novca sa mobilnim praćenjem. Ugradili su i 
centralni alarmni sistem, koji se sastoji od tihog alarma, video-kamera i 
senzora, kao i vrhunsko opremljenog centra iz koga se prati stanje u 1.600 
ekspozitura.
Za razliku od "krupnih riba", prodavnice prehrambene robe i tehnike, uglavnom 
stradaju od početnika. Među njima su najčešće narkomani. Menjačnice, sportske 
kladionice i benzinske pumpe, orobljavaju "klijenti" i "mušterije" koje izvesno 
vreme pre akcije osmatraju cilj.
 Učestalo bogaćenje na ovaj način "pravda" se lošom materijalnom situacijom u 
zemlji - na hiljade otpuštenih radnika, nemogućnost zaposlenja, čak i sa 
završenim fakultetom... Među građanima kruže i priče da je verovatno reč o 
"pranju novca" ili utaji poreza. 
 Ali, mišljenje dobrih poznavalaca srpske političke scene je drugačije. Oni 
tvrde da političko podzemlje učestalim pljačkama želi da zastraš i građane i 
kod njih izazove osećaj nesigurnosti u ove ustanove.