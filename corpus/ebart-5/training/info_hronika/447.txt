> Izvor: matf
> Datum: 
> Rubrika: info_hronika
> Naslov: u dve reči
> Članak:


Predstavnici Mreže za restituciju u Srbiji i specijalni izaslanik Stejt 
dipartmenta za pitanja holokausta Edvard O'Donel saglasili su se tokom susreta 
u Beogradu da je za Srbiju najlakše sprovodiv model naturalne restitucije. 
Udruženje građana za povraćaj oduzete imovine iz Beograda saopštilo je juče da 
je u razgovoru sa O'Donelom ocenjeno da je najefikasniji naturalni model 
restitucije zato što je "i danas najveći deo oduzete imovine u rukama države 
Srbije". Predstavnici mreže su američkom zvaničniku ukazali da su "mnogi od 
prodemokratskih političara" u Srbiji "skloni stalnom javnom obmanjivanju da se 
zalažu za restituciju", a da  su praktično njeni najveći protivnici. O'Donel 
je, kako je navedeno u saopštenju Mreže, istakao da je transparentna i pravična 
restitucija jedan od najvažnijih uslova u procesu evroatlantskih integracija.