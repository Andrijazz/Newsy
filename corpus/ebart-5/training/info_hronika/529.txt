> Izvor: matf
> Datum: 
> Rubrika: info_hronika
> Naslov: u dve reči
> Članak:


Beograd - Uprava za zaštitu životne sredine Srbije potpisala je sa Fabrikom 
cementa Holcim Srbija iz Popovca Memorandum o pilot projektu - Integrisana 
dozvola za preduzeće, kojim u Srbiji počinje primena IPPC direktive EU, sa 
strogim ekološkim pravilima za proizvođače. Tim činom počela je i primena 
Zakona o integrisanom sprečavanju i kontroli zagađivanja životne sredine, 
saopšteno je iz uprave, koja funkiconiše pri Ministarstvu nauke i zaštite 
životne sredine. Direktivom EU i tim zakonom predviđeno je da proizvođači budu 
odgovorni za sprečavanje zagađenja, upravljanje otpadom, efikasnu potrošnju 
energije, prevenciju nesreća i vraćanje lokacije postrojenja u zadovoljavajuće 
stanje. Beta