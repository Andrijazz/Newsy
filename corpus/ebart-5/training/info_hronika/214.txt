> Izvor: matf
> Datum: 
> Rubrika: info_hronika
> Naslov: VOJISLAV KOŠTUNICA, PREDSEDNIK REPUBLIČKE VLADE, POTVRDIO NOVINARIMA
> Članak:


POJAVLjIVANjE "crvenih beretki" uznemirilo je javnost, rekao je juče novinarima 
u Skupštini Srbije premijer Vojislav Koštunica. On je, međutim, dodao da treba 
sačekati da se sve okolnosti u vezi sa tim razaznaju.
- Radi se o jednoj formaciji koja je postojala dugo vremena i koja je bila 
zvanična i pod prethodnom Vladom i, na kraju krajeva, postojala je uz saznanja 
predhodne Vlade i uz mnoga vrlo laskava i lepa mišljenja, koja je ta Vlada, kao 
i njen ministar unutrašnjih poslova, o njima iznosila - objasnio je Koštunica. 
- Posle ubistva premijera Đinđića, posle umešanosti, naravno ne svih članova, 
po svemu sudeći "crvenih beretki" u ovaj zločin, ovo pojavljivanje u sudnici je 
svakako nešto što je uznemirilo javnost.
Koštunica je podsetio da postoji jedan broj pripadnika ove jedinice koja je 
danas u aktivnoj policijskoj službi, u žandarmeriji, i na nekim drugim mestima 
i da sve to treba uzati u obzir. 