> Izvor: matf
> Datum: 
> Rubrika: info_hronika
> Naslov: Zagreb - Hrvatski predsednik Stjepan Mesić izjavio je juče da će mandatar za 
> Članak:

sastavljanje nove vlade verovatno biti lider Hrvatske demokratske zajednice 
(HDZ) Ivo Sanader i da se početak konsultacija oko sastavljanja vlade očekuje u 
roku od sedam dana. "Sadašnje stanje evidentno pokazuje da HDZ na čelu sa 
Sanaderom ima uverljivu većinu u parlamentu, no za odluku o mandataru treba 
pričekati konačne rezulate izbora, kako bi se otklonile sve nedoumice", rekao 
je Mesić u emisiji Hrvatskog radija "S predsednikom uz kavu". U emisiju se 
telefonski uključio i lider HDZ Sanader, koji je izjavio da je razgovarao s 
predsednicima četiri stranke centra i desnog centra i budućim manjinskim 
zastupnicima, i da je vrlo zadovoljan tim kratkim kontaktima, kao i sinoćnjim 
razgovorom sa Mesićem. Beta