> Izvor: matf
> Datum: 
> Rubrika: info_hronika
> Naslov: SUĐENjE VUKOVARSKOJ TROJCI
> Članak:


PENZIONISANI pukovnik JNA Bogdan Vujić posvedočio je juče na suđenju 
vukovarskoj trojci pred Haškim tribunalom da je u proleće 1991. paravojna 
formacija Tomislava Merčepa napadala lokalne Srbe. 
Svedok optužbe Vujić, u to vreme bezbednosni oficir JNA, precizirao je da mu je 
to potvrdio jedan od Merčepovih ljudi, Franjo Kračak kojeg je ispitivao u 
zarobljeničkom centru JNA u Begejcima. 
Dok ga je unakrsno ispitivao Mrkšićev branilac Miroslav Vasić, pukovnik Vujić 
je naznačio da je, po onome što mu je rekao Kračak, Merčep organizovao 
naoružavanje hrvatskih paravojnih jedinica.