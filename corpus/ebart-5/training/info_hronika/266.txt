> Izvor: matf
> Datum: 
> Rubrika: info_hronika
> Naslov: Beograd - Broj zaraženih virusom hepatitisa C je u porastu, a glavni razlozi za 
> Članak:

ovakvu situaciju su nedovoljna informisanost o načinima prenosa i simptomima 
ove bolesti. Procene stručnjaka pokazuju da je jedan do dva odsto populacije u 
Srbiji zaraženo ovim virusom, rekao je za Blic epidemiolog i direktor Zavoda za 
zdravstvenu zaštitu studenata "Beograd" dr Dragan Ilić. 
Ilić ističe da je najveća prepreka u otkrivanju i lečenju obolelih to što virus 
ulazi u organizam, a da čovek ništa ne oseti, odnosno bez ikakvih simptoma. 
Jedan od simptoma može biti blaga prehlada, ali se najčešće slučajno otkrije da 
je osoba zaražena i tada je bolest u većini slučajeva u poodmaklom stadijumu. 
- Samo u 20 odsto slučajeva virus se spontano eliminiše, odnosno organizam se 
sam izbori. U ostalih 80 odsto slučajeva ukoliko se ne pristupi adekvatnoj 
terapiji, razvija se hronični hepatitis C, koji dovodi do ciroze jetre, pa čak 
i do karcinoma jetre - naveo je Ilić. 
Veoma ugrožena grupa su pacijenti koji su na hemodijalizi. Oko 20 odsto 
inficiranih virus je "zaradilo" seksualnim kontaktom bez zaštite sa zaraženom 
osobom, dok ostalih 80 odsto čine intravenski narkomani, ljudi zaraženi 
prilikom transfuzije krvi ili tetoviranjem. FoNet