> Izvor: matf
> Datum: 
> Rubrika: info_hronika
> Naslov: ZA NEVERICU
> Članak:


LONDON - Engleski policajci odlučili su da se obrate Svevišnjem kako bi im 
pomogao u hapšenju vandala, provalnika i ostalih kriminalaca. Udruženje 
policajaca hrišćana iz Linkolnšira, u istočnom delu Engleske, radi na 
upostavljanju mehanizma za "nadgledanje kroz molitvu". Sistem podstiče 
policajce vernike da odlaze u crkvu kako bi se molili za što brže hapšenje 
lokalnih kriminalaca i kontrolisali da nešto nije ukradeno u samoj crkvi. 
"Verujem u moć molitve i skepticima govorim da sam se nebrojeno puta uverio da 
to funkcioniše da bi bilo samo slučajnost", izjavio je Don Eksel, policajac u 
penziji koji je sada na čelu udruženja policajaca hrišćana, prenela je agencija 
Rojters.  (Tanjug)