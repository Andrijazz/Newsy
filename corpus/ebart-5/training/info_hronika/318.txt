> Izvor: matf
> Datum: 
> Rubrika: info_hronika
> Naslov: KRUŠEVAC - Dragan Jovanović (53) iz Kožetina kod Aleksandrovca primljen je u 
> Članak:

kruševačku bolnicu s teškim telesnim povredama u predelu glave. Na njega je 
nasrnuo Aleksandar Pavlović (22) iz Aleksandrovca u mesnom udruženju Roma " 
Crno oko" dok je sa prijateljem igrao šah i udarao ga bejzbol palicom sve dok 
se se nije onesvestio i pao. Policija je uhapsila Pavlovića, a juče je priveden 
dežurnom istražnom sudiji na ispitivanje. Pavlović je policiji izjavio da je 
Jovanovića napao zato što je Rom i ima crn ten. Pretučeni Jovanović je u 
bolnici kazao da dobro poznaje napadača, ošišanog do glave, sa lancem oko 
vrata, u vojničkim pantalonama i čizmama sa visokom sarom. Jovanović je ubeđen 
da Pavlović pripada skinhedsima i da mu ovo nije prvi put da napada Rome. 
Saznajemo da su u Aleksandrovcu u poslednje dve godine pripadnici ove grupe 
pretukli trojicu Roma.