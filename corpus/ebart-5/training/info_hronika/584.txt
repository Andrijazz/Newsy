> Izvor: matf
> Datum: 
> Rubrika: info_hronika
> Naslov: Marija Ilić, supruga Nenada Ilića, rekla je za Glas da ne može da upre prstom u 
> Članak:

napadače i naglašava da je ovaj incident posledica petogodišnjih pretnji.
- Još uvek sam u šoku. Sa dvoje male dece živim u tom stanu, koji sada izgleda 
kao da je u Bejrutu. Štokovi su izleteli od eksplozije, a te večeri sam spavala 
u sobi koja je bila najbliže mestu eksplozije. Ne znam ko je ovo napravio. 
Nikad se nisam eksponirala i skretala pažnju na sebe, a kao supruge uhapšenih 
pripadnika JSO smo satanizovane- kaže Marija. Ona naglašava da dobija anonimne 
višegodišnje telefonske pozive na kućni telefon od kada je njen suprug optužen 
za ubistvo na Ibarskoj magistrali. "Neko samo pozove, ćuti, i spusti slušalicu. 
Ponekad se ne javljaju jedno vreme, pa opet nastave. Šta da vam kažem kada mi 
je pola sata posle eksplozije, oko 4,45 usledio opet anonimni poziv", kaže 
supruga optuženog Ilića.