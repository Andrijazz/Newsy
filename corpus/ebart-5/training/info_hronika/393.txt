> Izvor: matf
> Datum: 
> Rubrika: info_hronika
> Naslov: NIŠ - Četiri nemačka ovčara izujedala su Danijela Radosavljevića (10) iz 
> Članak:

Loznice u dvorištu Živote Ristića iz Donjeg Međurova. Dečak je zadobio 
dvadesetak ujeda po licu, nogama i stomaku i, zbog teških povreda, zbrinut je 
na Kliniku za dečju hirurgiju u Nišu, ali nije u životnoj opasnosti. Kako Glas 
saznaje, neke rane su morale da budu ušivene, jer su bile dugačke čak desetak 
centimetara. Porodica Ristić tvrdi da je dečak ušao u dvorište, mada sa kapije 
mogao da vidi puštene pse. Reč je o grupi Roma koja što-šta prodaje po selu. 
Dečak je sa torbom ušao u dvorište i psi su ga napali.
- Čuli smo njegovu vrisku i odbranili ga. Ne snosimo nikakvu odgovornost za 
ovaj događaj. Svi znaju da držimo pse u dvorištu, a krivicu u ovom slučaju 
snose roditelji dečaka koji su svojom neopreznošću dozvolili da im dete ovako 
strada. Psi su vakcinisani tako da mu ne preti opasnost od zaraznih bolesti - 
rekla nam je žena koja se javila na telefon Ristića, ali nije želela da saopšti 
svoje ime.