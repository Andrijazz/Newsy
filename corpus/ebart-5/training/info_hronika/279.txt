> Izvor: matf
> Datum: 
> Rubrika: info_hronika
> Naslov: Priština - Prištinski dnevnik na albanskom jeziku "Koha ditore" prenosi juče da 
> Članak:

makedonski ministar spoljnih poslova Ilinka Mitreva predstavlja "glavnu 
prepreku" za otvaranje diplomatske kancelarije Makedonije u Prištini. 
List navodi, pozivajući se na izvore bliske vladi Makedonije, da Mitreva do 
sada nije prihvatala inicijativu za otvaranje kancelarije za vezu u Prištini, 
blokirajući sve zahteve u tom pravcu. Mogućnost otvaranja kancelarije 
Makedonije u Prištini aktuelizovan je tokom nedavne posete novog šefa UNMIK 
Soren Jesen Petersena Skoplju. Izvori unutar Vlade Makedonije su preneli "Kohi 
ditore" da Mitreva nije želela "ni da čuje" o eventualnom diplomatskom statusu 
kancelarije Makedonije u Prištini, onako kako su to uradile neke zapadne države 
na Kosovu, ali i neke zemlje iz okruženja. List prenosi da je makedonski 
premijer Hari Kostov nagovestio da će na jednoj od prvih sednica Vlade odlučiti 
da sa UNMIK-om potpiše privremeni sporazum za slobdnu trgovinu sa Kosovom koji 
bi omogućio da Makedonija u Prištini otvori kancelariju za ekonomske veze. Beta