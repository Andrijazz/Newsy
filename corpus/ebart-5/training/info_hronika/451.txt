> Izvor: matf
> Datum: 
> Rubrika: info_hronika
> Naslov: BEOGRAD - Istraga protiv Stefana Karića (20), osumnjičenog za izazivanje teške 
> Članak:

saobraćajne nesreće 20. aprila, u kojoj je povređena Stanislava Pavlović, (30) 
juče je završena. Istražni sudija Drugog opštinskog suda Zoran Krstajić, koji 
je vodio ovaj slučaj, prosledio je predmet tužilaštvu, koje će odlučiti da li 
ima osnova za podizanje optužnice. Tokom istrage urađeno je neuropsihijatrijsko 
i saobraćajno-tehničko veštačenje, saslušani su svi svedoci i okrivljeni Karić. 
Sudija Krstajić, međutim, nije mogao da sasluša povređenu Stanislavu, koja se 
posle dva meseca probudila iz kome, jer mu je u dva navrata iz Urgentnog centra 
stigao nalaz lekara u kojem se navodi da ona nije u mogućnosti da svedoči zbog 
teških povreda. Nesreća se dogodila kada je Karić, vozeći svoj BMV udario u 
betonski stub u Bulevaru mira na Dedinju. Pre udarca u stub, vozio je brzinom 
od 136 kilometar na sat. Indikativno je da je Kariću u prvi mah izmereno 1,75 
promila alkohola u krvi, dok je veštačenjem naknadno "umaljen" ovaj nalaz, pa 
je utvrđeno "da je u trenutku udesa imao 0,33 promila alkohola u krvi". Karić 
je u istrazi priznao da je popio tri viskija pre nego što je seo za volan.