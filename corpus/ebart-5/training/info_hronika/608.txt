> Izvor: matf
> Datum: 
> Rubrika: info_hronika
> Naslov: NOVI SAD - Sreten Veselinović (44) iz Bačke Palanke osuđen je u novosadskom 
> Članak:

Okružnom zatvoru na četiri godine zatvora zbog više prevara, zloupotreba 
službenog položaja i ovlašćenja u privredi, saopšteno je iz tog suda, prenela 
je Beta. Kako se navodi, sud je utvrdio da je Veselinović 9. marta 2001. u 
Novom Sadu prodao stan Ljiljani A. za 1,64 miliona dinara, iako stan nije bio u 
njegovom vlasništvu. "Od polovine decembra 1999. do kraja maja 2000. godine u 
Novom Sadu, lažnim prikazivanjem činjenica da će za investitora stanova 
'Panorama inžinjering' pronalaziti kupce i preuzimati novac na ime kapare ili 
kupoprodajne cene stanova, Veselinović je doveo u zabludu troje osoba koje su 
mu predale ukupno 640.560 dinara", navodi se u saopštenju.