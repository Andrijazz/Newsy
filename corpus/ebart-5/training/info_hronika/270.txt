> Izvor: matf
> Datum: 
> Rubrika: info_hronika
> Naslov: POŽAREVAC - Da sve može da se ukrade, potvrđuje vest koja stiže iz požarevačkog 
> Članak:

Javnog preduzeća "Toplifikacija". U blizini sela Ćirikovac skinuta je i odneta 
izolacija sa toplovodnih cevi u dužini od 13 metara, ili oko 40 kvadratnih 
metara poliesterske obloge i merkur pletiva. Primarna šteta od ove krađe je 
120.000 dinara, koliko košta materijal da bi se taj deo vrelovoda doveo u 
ispravno stanje. Prava šteta je mnogo veća. Tako ogoljen cevovod je na udaru 
atmosferskih padavina i, ukoliko se hitno ne sanira, vlaga može dopreti do 
čeličnih cevi i tako bitno smanjiti vek trajanja. U "Toplifikaciji" kažu da će 
morati da angažuju specijalizovanu firmu za čuvanje objekata.