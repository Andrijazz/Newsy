> Izvor: matf
> Datum: 
> Rubrika: info_hronika
> Naslov: UŽICE - Prijepoljac Zijad Gojak (23) osuđen je juče pred većem Okružnog suda u 
> Članak:

Užicu na tri godine i pet meseci zatvora zato što je 24. aprila ove godine u 
Prijepolju pokušao da ubije svog strica Besima Gojaka (39). Zijad je tog dana 
na raskrsnici Sarajevske i Ulice Dobrice Bakovića u Prijepolju, sa male 
udaljenosti, ispalio pet hitaca na strica Besima, koji je s teškim povredama 
grudnog koša, leđa i kuka prebačen u prijepoljsku bolnicu, gde je operisan. 
Pred sudom osuđeni je ispričao da je stricem ranije boravio u Holandiji, gde su 
zajedno obijali zlatare, zbog čega su osuđeni, i po izdržanoj kazni vraćeni u 
Srbiju. U Prijepolju su živeli u istoj kući, ali, ispričao je Zijad pred sudom, 
stric ga je povremeno tukao, pa je zbog toga nabavio pištolj. Oštećeni stric 
nije sudski gonio sinovca, nije tražio odštetu, niti se pred sudom pojavio kao 
svedok.