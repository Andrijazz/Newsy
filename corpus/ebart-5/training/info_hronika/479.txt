> Izvor: matf
> Datum: 
> Rubrika: info_hronika
> Naslov: BEOGRAD - Istraga protiv osumnjičenih u slučaju pokušaja ukidanja presude grupi 
> Članak:

Zorana Jotića Jotke završena je u Specijalnom sudu, a zamenik specijalnog 
tužioca Dimitrije Popić treba danas da odluči o podizanju optužnice. Na listi 
osumnjičenih nalaze se sudija Vrhovnog suda Srbije Ljubomir Vučković, 
suspendovani zamenik specijalnog tužioca Milan Radovanović, njegova supruga 
Mira Radovanović, folk pevačica Lela Andrić i Zoran Jotić. Osim njih se 
sumnjiče biznismeni Ljubinko Gobeljić i Nenad Jovanović zvani Mali Bidža, kao i 
Dževa Zekić iz Novog Pazara, njena kćerka Laida Plojović i sin Dževad Zekić, 
kojem je VSS na osnovu lažne lekarske dokumentacije kaznu od sedam meseci za 
dilovanje drogom, preinačio u uslovnu. Glavni akter u oba slučaja je sudija 
Vučković, koji je za novac, trebao da posreduje u ukidanju presuda. Sudiji 
Vučkoviću, danas ističe tromesečni pritvor.