> Izvor: matf
> Datum: 
> Rubrika: info_hronika
> Naslov: ZRENjANIN - Ivan Kozlovački (56) iz Zrenjanina, civilno lice na službi u Vojsci 
> Članak:

Srbije i Crne Gore, počinio je juče, rano ujutro, samoubistvo iz pištolja. 
Prema informacijama iz zrenjaninske policije, Kozlovački je pucao u sebe oko 
6,15 sati, u Vojnom objektu "Silos", smeštenom u Bolničkoj ulici u Zrenjaninu, 
gde je u toku noći bio na dežurstvu. Odmah pošto je obavešten o nesrećnom 
slučaju, na lice mesta je izašao Goran Zec, istražni sudija ovdašnjeg Okružnog 
suda. Zec je nakon obavljenog uviđaja izdao nalog za obdukciju, koja će biti 
obavljena u novosadskom Institutu za sudski medicinu. U Garnizonu Zrenjanin 
juče niko zvanično nije želeo da govori o ovom slučaju. Jedan od kolega 
Kozlovačkog, koji je želeo da ostane anoniman, kazao je da ovaj u poslednje 
vreme nije odavao utisak da će počiniti samoubistvo, niti je bilo kome u vojnom 
objektu govorio da ima nekakvih problema.