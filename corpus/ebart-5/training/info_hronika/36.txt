> Izvor: matf
> Datum: 
> Rubrika: info_hronika
> Naslov: Kragujevac, Zrenjanin - U akciji legalizacije neprijavljenog oružja policiji u 
> Članak:

Kragujevcu dosad je predato oko 400 komada raznih vrsta "vatrenih cevki", kao i 
velike količine municije, eksplozivnih naprava i mina. Do kraja minule sedmice, 
građani su kragujevačkoj policiji, između ostalog, predali devet 
puškomitraljeza, 125 automatskih, 71 poluautomatsku i jednu snajpersku pušku, 
zatim pet lovačkih karabina, nekoliko "krateža" i dvocevki, 26 pištolja, kao i 
osam ručnih bacača "zolja", 150 ručnih bombi. Policiji u Kragujevcu dosad je 
podneto 127 zahteva za legalizaciju neprijavljenog oružja čije je posedovanje 
dozvoljeno. 
Na osnovu Naredbe o legalizaciji i predaji oružja od strane izdate od Vlade 
Republike Srbije koja ističe 9. aprila ove godine, građani su SUP Zrenjanin 
dosad predali mitraljez, tri puškomitraljeza, devet automatskih pušaka, automat 
M-56, dva automatska pištolja, pet poluautomatskih pušaka, lovačku pušku - 
kratež, četiri pištolja i vojničku pušku M-48, a od eksplozivnih naprava tri 
ručne bombe, M - 75, pet ručnih bombi M - 72, tromblonsku minu, 12 ručnih 
granata i dva pakovanja eksploziva "vitezit".   
 Građani su dužni da za legalizaciju (dosad predato 27 zahteva) pištolja i 
revolvera, malokalibarske puške i lovačkog karabina izdvoje 370 dinara, za 
lovačku i vazdušnu pušku po 220, za oružje sa tetivom (samostrel) 160, i za 
držanje trofejnog oružja 55 dinara.