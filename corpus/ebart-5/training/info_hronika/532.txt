> Izvor: matf
> Datum: 
> Rubrika: info_hronika
> Naslov: IZ TUŽILAŠTVA ZA RATNE ZLOČINE
> Članak:


Tužilaštvo za ratne zločine podnelo je tri zahteva za sprovođenje istrage 
protiv deset lica, pripadnika OVK-a, za ratni zločin nad civilnim stanovništvom 
na teritoriji Kosova i Metohije, u okolini Peći i Đakovice u martu i junu 1999. 
godine.
Zahtevi obuhvataju tri različita događaja u kojima su izvršene povrede 
međunarodnog humanitarnog prava. U tim događajima dve osobe su nestale a dve su 
teško povređene i opljačkane. Žrtve su pripadnici srpske, albanske i romske 
nacionalnosti.
Pomoć na procesuiranju ovih slučajeva tužilaštvu je pružilo Udruženje porodica 
kidnapovanih, zarobljenih i ubijenih lica sa Kosova i Metohije, saopštilo je 
Tužilaštvo za ratne zločine Republike Srbije.