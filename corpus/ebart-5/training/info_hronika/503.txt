> Izvor: matf
> Datum: 
> Rubrika: info_hronika
> Naslov: BOR - Grupa za sada nepoznatih lopova, pokušala je pre tri noći da ukrade deo 
> Članak:

metalne krovne konstrukcije Topionice i rafinacije bakra, ali ih je u tome, 
sticajem okolnosti sprečio dežurni radnik, kranista N.M. (38). On je, vozeći 
kran na visini od oko 30 metara primetio pomeranje limenog krova topioničke 
hale. Ne znajući šta se događa, a iz straha da konstrukcija ne popusti i 
povredi topioničke radnike, on se sa dvojicom kolega popeo na krov.
- Bilo mi je čudno što se pomera topionički krov. Sa dvojicom kolega popeo sam 
se na krov koji je istruleo i mogao da se uruši. Vozeći kran, video sam grupu 
ljudi koji su skidali bakarni lim. Ispod krova čekalo ih je nekoliko drugara i 
tovarilo lim u kamion. Jedan od njih potegao je metalnu šipku i udario me u 
glavu od čega sam se onesvestio. Na kolegu do mene jedan od lopova potegao je 
nož. Spasili smo se igrom slučaja - kaže N.M.