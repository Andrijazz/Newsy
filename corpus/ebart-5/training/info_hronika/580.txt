> Izvor: matf
> Datum: 
> Rubrika: info_hronika
> Naslov: ZRENjANIN - Okružno javno tužilaštvo u Zrenjaninu podnelo je istražnom sudiji 
> Članak:

zahtev za sprovođenje istrage protiv Mileta Musića (55) iz Banatskog 
Despotovca, zbog sumnje da je silovao B. T. Prema navodima iz tužilaštva, Musić 
se 4. jula ove godine, oko 17 sati, u Zrenjaninu, u ulici Beogradska bb, kod 
glavne autobuske stanice, susreo sa B. T, sa kojom je, zatim, svojim putničkim 
vozilom krenuo put Banatskog Despotovca. Kada su stigli u selo, silovatelj je 
saputnicu odveo svojoj kući, gde je, nakon kraćeg razgovora, zahtevao od nje da 
se skine. Žena je to odbila da učini, pa joj je Musić zadao nekoliko udaraca po 
glavi i telu, preteći joj da će je ubiti ako ne pristane na polni odnos sa 
njim. Uplašena žrtva legla je na krevet, a optuženi je tada svukao odeću sa nje 
i sa sebe i potom je obljubio. Sledećeg dana, u ranim jutarnjim satima, B. T. 
je pokidala komarnik sa prozora Musićeve kuće i pobegla.