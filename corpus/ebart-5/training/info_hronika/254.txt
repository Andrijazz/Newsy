> Izvor: matf
> Datum: 
> Rubrika: info_hronika
> Naslov: Odluke Vlade Srbije
> Članak:


Beograd - Vlada Srbije dala je juče saglasnost na Odluku o visini posebne 
naknade za upotrebu puta, njegovog dela i putnog objekta kojom se uvodi 
mogućnost da domaća vozila u Republičkoj direkciji za puteve izvade pretplatnu 
kartu, nedeljnu ili mesečnu, s kojima plaćaju 85, odnosno 80 odsto od visine 
naknade, bez obzira na pređeni broj puta kroz naplatnu stanicu. Doneta je 
Uredba o uslovima davanja na zajam i korišćenje roba iz republičkih robnih 
rezervi i izmenjene i dopunjene uredbe o utvrdivanju programa izgradnje, 
rekonstrukcije i održavanja vodoprivrednih objekata za 2004. godinu i o 
naknadama i drugim primanjima izabranih i postavljenih lica u državnim 
organima. 
Vlada je usvojila Informaciju o Sporazumu i finansiranju za primenu godišnjeg 
akcionog programa pomoći Evropske unije "KARDS" za 2004. godinu i Informaciju o 
dodeli španske agencije za medunarodnu saradnju za potrebe sprovođenja 
strategije komunikacije Republike Srbije o procesu stabilizacije i 
pridruživanja državne zajednice Srbija i Crna Gora Evropskoj uniji. 
Usvojena je i Informacija ministra za rudarstvo i energetiku Radomira Naumova o 
zahtevima zasposlenih u Elektroprivredi. Naumov je rekao da se sredstva za 
isplatu stimulacija koja su tražili predstavnici elektrodistributivnih 
preduzeća mogu naći isključivo iz efekata boljeg i racionalnijeg poslovanja i 
da će se posle donošenja rebalansa plana poslovanja Elektroprivrede Srbije 
preciznije sagledati mogućnosti za eventualnu isplatu traženih stimulacija 
elektrodistribucijama.  FoNet