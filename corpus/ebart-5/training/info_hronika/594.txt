> Izvor: matf
> Datum: 
> Rubrika: info_hronika
> Naslov: ZRENjANIN - U Okružnom sudu u Zrenjaninu juče je započelo ponovno suđenje 
> Članak:

vozaču kamiona Branislavu Gačiću (56) iz Donje Nedeljnice, opština Loznica, 
osuđenom prvostepenom presudom na 10 godina zatvora zbog saobraćajne nesreće na 
Žabaljskom mostu, aprila prošle godine, u kojoj je život izgubilo 11 osoba, 
javlja Tanjug. Svi poginuli bili su putnici autobusa zrenjaninskog "Autobanata" 
koji se posle sudara s kamionom survao u reku Tisu. Suđenje je ponovljeno pošto 
je Vrhovni sud Srbije poništio prvostepenu presudu zbog bitnih povreda odredaba 
krivičnog postupka. Na suđenju tužilac i Gačićeva odbrana konstatovali su da su 
svi svedoci ostali pre ranije datim izjavama. Sudski veštaci sa Saobraćajnoj 
fakulteta u Novom Sadu konstatovali su da se kamion kretao brzinom 60 
kilometara na sat, a autobus 80 kilometara. Na osnovu tih činjenica veštaci su 
zaključili da je vozač autobusa Slavko Biga sa 147,6 metara udaljenosti, kada 
je prvi put video kamion, mogao da prepozna opasnost.