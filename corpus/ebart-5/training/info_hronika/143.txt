> Izvor: matf
> Datum: 
> Rubrika: info_hronika
> Naslov: KNJAŽEVAC - Ivan Ilić (73) iz Selačke kod Zaječara zadobio je smrtonosne 
> Članak:

povrede juče oko 14 sati na putu Zaječar-Knjaževac, kod sela Minićevo. Ilić je, 
prema navodima policije, vozio traktor IMT 539 i u jednom trenutku je iz 
nepoznatih razloga izgubio kontrolu nad mašinom. Traktorom je skrenuo desno, 
sleteo sa puta niz nasip visok metar, a potom pao sa mašine, koja je nastavila 
da se kreće dok je nije zaustavio Branimir Miletić, koji je u blizini orao 
njivu. Ilić je zadobio teške povrede glave, grudnog koša i karlične kosti. Prva 
pomoć mu je pružena u knjaževačkoj bolnici, nakon čega je upućen u nišku 
neurohirušku kliniku, ali je u putu preminuo.