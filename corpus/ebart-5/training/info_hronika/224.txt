> Izvor: matf
> Datum: 
> Rubrika: info_hronika
> Naslov: Beograd - Predsednik Izvršnog odbora Skupštine grada Beograda i potpredsednik 
> Članak:

Demokratske stranke Nenad Bogdanović rekao je juče da će Beograđani znati da na 
predstojećim lokalnim izborima cene šta je gradska vlada uradila u prethodne 
četiri godine. Povodom najava da će lokalni izbori u Srbiji biti održani 5. 
septembra, Bogdanović je rekao da je Demokratska stranka spremna za te izbore i 
da se "ne boji nijednog izbornog sistema, nijednog protivnika". 
Istakao je da je gradska vlada u prethodne četiri godine "demonstrirala kako 
radi ozbiljna vlast". 
- Imamo jasnu viziju šta treba da se desi u Beogradu u naredne četiri godine. 
Ono što smo započeli, treba nastaviti. Ako se gradom bude dobro gazdovalo 
Beograd će izgledati kao mnoge svetske metropole, za šta ima potencijala - 
rekao je Nenad Bogdanović, predsednik Izvršnog odbora Skupštine grada Beograda 
i potpredsednik Demokratske stranke. Beta