> Izvor: matf
> Datum: 
> Rubrika: info_hronika
> Naslov: Ministar inostranih poslova Bosne i Hercegovine, za Danas
> Članak:


Branka Branković

INTERVJU

Sarajevo - Šef diplomatije Bosne i Hercegovine Mladen Ivanić u razgovoru za 
Danas govori o diplomatskim odnosima SCG i BiH te o mogućim pomjeranjima 
granica između dvije zemlje. Ivanić kaže da bi se teritorijalna pomjeranja već 
izvršila, međutim predsedavajući Predsedništva BiH Sulejman Tihić pokušava da 
opstruiše dogovor i na taj način izazvove konflikt između dvije susedne zemlje
- Srbija i Crna Gora imaju potrebu da se na pojedinim dijelovima, zbog sudbine 
i egzistencijalnog pitanja pojedinih mjesta i pruge Beograd-Bar ispravi 
granična linija. Mislim da o tome treba otvoriti razgovore ali na bazi pune 
ravnopravnosti. Znači, nema promjene granica dok se s tim ne usaglasi BiH, a mi 
ćemo to podržati na svim lokacijama gdje nama ne predstavlja problem. To su 
lokacije hidroelektrana "Bajina Bašta", "Zvornik" i teritorijalni dio oko 
mjesta Rudo.
- Po kom principu bi se izvršila teritorijalna pomjeranja?
- To je izvodljivo po principu i sasvim jednostavno jedan kvadratni kilometar 
jedne strane zamijeniti za isti prostor druge strane i priča bi bila završena. 
Ne vidim razlog zašto se to ne bi uradilo.
- Govorite kao da postoje kočnice u dogovorima. Vi ste o tome već razgovarali 
sa ministrom inostranih poslova SCG Vukom Draškovićem. Da li je SCG saglasna s 
tim i da li je postignut neki preliminarni dogovor?
- Gospodin Drašković se potpuno slaže sa mojim načinom  razmišljanja i smatra 
da zbog dobrh međususjedskih odnosa to pitanje treba pokrenuti, međutim to se 
pitanje u Sarajevu strašno politizuje. Nedavno je predsjedavajući 
Predsjedništva BiH Sulejman Tihić iznio svoj glupi zahtijev po kojem on skoro 
da traži Boku Kotorsku ili neke njene dijelove za taj dio. To samo pokazuje da 
jedan dio političara iz BiH nije zainteresovan za dobre odnose sa susjedima. 
- Da li bi to mogla biti uvertira u neki novi konflikt između SCG i BiH?
- Po mojoj procjeni to su neka Tihićeva nastojanja za konfliktom sve u cilju da 
se dodvori sopstvenoj javnosti. Moje pretpostavke su da bismo ovo pitanje mogli 
riješiti završetkom lokalnih izbora u BiH i mislim da bismo tada mogli bez 
velikih emocija razgovarati. 
- Dakle, vi smatrate da je Sulejman Tihić glavni oponent u ovom dogovoru?
- Za sada je tako!
- Uzimajući u obzir političku situaciju RS odnosno BiH, to nije jedini razlog 
vašeg i Tihićevog  mimoilaženja u dogovorima. Zatražili ste isključenje iz 
Vlade RS ministra iz reda Stranke demokratske akcije čiji je on predsjednik. 
Ostali ste pri tom zahtijevu. Ukoliko vas premijer RS Dragan Mikerević posluša 
hoćete li se i vi povući sa pozicije ministra?
- Neću se nikada sam povući sa ove pozicije niti iz zajedničkih organa i čekaću 
da mi oni uruče ostavku. 
- To znači da niste ozbiljni u svojim zahtijevima?
- Nije tačno. Moje povlačenje sa pozicije ministra inostranih poslova izazvalo 
bi krizu vlasti i značilo vanredne izbore. Neću da snosim tu odgovornost.