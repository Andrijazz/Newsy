> Izvor: matf
> Datum: 
> Rubrika: info_hronika
> Naslov: DRAŠKOVIĆEVA  TUŽIOCU
> Članak:


NIŠ(FoNet) - Funkcioner SPO Danica Drašković izjavila je danas niškoj TV 5 da 
se neće odazvati pozivu Vojnog suda, koji je pozvao na saslušanje povodom 
izjave da je vojnika iz Leskovca Dragana Kostića ubilo obezbeđenje haškog 
optuženika, generala Vladimira Lazarevića. 
"Gospodine vojni tužioče, Danicu videti očima nećeš i bolje bi ti bilo da me se 
okaniš, jer ćeš proći kao i svi oni koji su samnom ratovali. Eto, pogledaj gde 
su danas, od (Slobodana) Miloševića, pa do (Vojislava) Šešelja i ostalih. Neći 
doći, neću se odazvati, ne postojite i ne priznajem vas", rekla je Danica 
Drašković. 
Ona je dodala da mogu samo da je uhapse i ocenila "da se Miloševićevo vreme 
vratilo". 
"Samo fali da on sedne u stolicu u Predsedništvu i da sve bude kao pre. Vuk i 
Danica su krivi za sve", naglasila je ona.