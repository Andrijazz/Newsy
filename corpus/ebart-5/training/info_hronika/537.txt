> Izvor: matf
> Datum: 
> Rubrika: info_hronika
> Naslov: Cene intervencija: 35.661 dinara za koronarografiju, 110.425 dinara za ugradnju 
> Članak:

stenta, 376. 966 dinara za ugradnju valvule i 223.448 dinara za bajpas l 
Trenutno u Srbiji 9574 pacijenata na listama čekanja za najsloženije 
kardiohirurške operacije 

Beograd - Vojnomedicinska akademija je prihvatila predlog Republičkog zavoda za 
zdravstveno osiguranje da kardiohirurške intervencije od sada realizuje prema 
cenovniku koji važi i za druge kardiovaskularne centre u Srbiji. Po pet 
pacijenata sa liste čekanja svakodnevno će biti zbrinuto na VMA, a 
zainteresovani mogu da se obrate filijalama Republičkog zavoda radi dobijanja 
uputa za kardiohirurške intervencije na ovoj akademiji.
Na listama čekanja za kardiohirurške intervencije trenutno se nalaze 9574 
pacijenta, i to: za koronarografiju 6158, ugradnju stenta 1110, ugradnju 
valvule 990 i 1316 lica koja čekaju bajpas. Inače, Republički zavod će dodatno 
finansirati svaku intervenciju preko ugovorenog plana i time stimulisati 
zdravstvene ustanove, koje će za sve procedure koje urade preko plana dobiti 
dodatna sredstva. Ugovorene su i pojedinačne cene za svaku izvršenu 
intervenciju i one iznose: 35.661 dinara za koronarografiju, 110.425 dinara za 
ugradnju stenta, 376. 966 dinara za ugradnju valvule i 223.448 dinara za 
bajpas. 
U Republičkom zavodu najavljuju da će svim pacijentima koji se nalaze na listi 
čekanja biti zakazan novi termin intervencije.