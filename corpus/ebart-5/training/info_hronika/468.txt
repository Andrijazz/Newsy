> Izvor: matf
> Datum: 
> Rubrika: info_hronika
> Naslov: PODGORICA - Podgorička policija raspisala je internu poternicu za mladićem iz 
> Članak:

Podgorice, koji je 11. novembra, oko podneva, u centru grada pokušao da 
napastvuje devetogodišnju devojčicu. Policija je na osnovu opisa identifikovala 
napadača, ali još nije uspela da ga pronađe. Radi se, kako saznajemo u 
policiji, o osobi koja je od ranije poznata kao napadač na učenice nižih 
razreda osnovnih škola u Podgorici. Protiv njega je podneta krivična prijava 
zbog "navođenje maloletnice na bludne radnje". Napadač je devojčicu pratio i 
vrebao nekoliko dana, čekajući pogodan momenat da joj priđe. Kada je izašla iz 
stana u strogom centru grada da iznese smeće i približila kontejneru, napasnik 
je prišao i uhvatio je za ruke. Dok je pokušavao da joj skine odeću, ona je 
počela da vrišti i uspela da pobegne. Slučaj je odmah prijavljen policiji, a 
napadač je pobegao u nepoznatom pravcu. Dete je ostalo nepovređeno, ali je 
doživelo jak stres. Ona je posle lekarskog pregleda puštena kući. Ovo je drugi 
slučaj pedofilije koji je zabeležen u poslednjih godinu dana. Pošle godine, u 
odmaralištu Dečjeg saveza na Veruši, Slobodan Martinović seksualno je 
zlostavljao desetogodišnju devojčicu iz Kotora, koja je bila sa učenicima u 
odmaralištu. Martinović je priznao krivicu, a za to delo je zaprećena kazna od 
dve do deset godina.