> Izvor: matf
> Datum: 
> Rubrika: info_hronika
> Naslov: Zločinu prethodila svađa zbog neraščišćenih računa oko letine
> Članak:


RUMA - Zoran Dimić (40) iz Dobrinaca kod Rume, preksinoć oko 21 sat u 
Borkovačkoj ulici kod broja 104, posle svađe ubio je  komšiju Branka Jovanovića 
Pera (30), tako što je u njega ispalio nekoliko hitaca iz pištolja, za koji 
nije imao dozvolu. Dimić je odmah posle ubistva uhapšen, a policija obavlja 
istragu o zločinu.  
Kako "Blic" saznaje, svađi su najverovatnije prethodili godinama poremećeni 
komšijski i rođački odnosi između Dimića i Jovanovića. Prema rečima komšija, 
oni su se i ranije svađali oko letine u Dobrinačkom ataru, ali i drugih stvari. 
Dimić je, prema priči meštana, u leto 1990. godine u okolini Surčina s nekoliko 
uboda nožem usmrtio poznanika, zbog čega je bio  osuđen na osam godina zatvora. 