> Izvor: matf
> Datum: 
> Rubrika: info_hronika
> Naslov: BEOGRAD - Državljanka Austrije Hermijana Lukaroska (23) i Samira Hasanoska (19) 
> Članak:

iz Kičeva, poginule su, a Erdžan Lukaroski (21) iz Austrije, teško je povređen, 
u preksinoćnoj saobraćajnoj nesreći oko 21.50 časova, na autoputu Beograd-Niš, 
u Umčarima, saopštio je MUP. Nesreća se dogodila kada je Lukaroski, krećući se 
iz pravca Niša prema Beogradu, na oko kilometar iza naplatne rampe Umčari, 
putničkim vozilom "BMV 318", austrijskih registarskih oznaka, desnim čeonim 
delom udario u zadnju levu stranu kamionske prikolice, registarskih oznaka 
Sremske Mitrovice, koji se kretao u istom smeru. Lukaroska i Hasanoska su 
podlegle povredama na licu mesta, dok je Lukaroski teško povređen i nalazi se 
na lečenju u Urgentnom centru. Protiv Lukaroskog biće podneta prijava zbog 
sumnje da je izvršio krivično delo teško delo protiv bezbednosti javnog 
saobraćaja, navedeno je u saopštenju.