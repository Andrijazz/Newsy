> Izvor: matf
> Datum: 
> Rubrika: info_hronika
> Naslov: Valjevo - Valjevski nedeljnik "Napred" ponovo se pojavio na kioscima, posle 
> Članak:

prošlonedeljenog odsustva usled neregulisanih odnosa unutar redakcije. "Napred" 
nije štampan zbog neregulisanih odnosa radnika koji su bili devet meseci u 
štrajku i saradnika koje je na njihovo mesto primio sada bivši direktor i 
urednik Jovan Bugarski. Štrajk je započet zbog imenovanja Bugarskog bez 
saglasnosti kolektiva, a okončan je nakon izbora Dragana Brankovića za v.d. 
direktora i glavnog urednika. Saradnici Bugarskog su od novog rukovodioca 
dobili "rešenja o prinudnom odmoru do 45 dana". Novi broj "Napreda", uz pregled 
zbivanja u Valjevu i Kolubarskom okrugu, na dve strane sadrži i tekstove 
posvećene štrajku zaposlenih, a oglasili su se i dugogodišnji direktor i 
urednik tih novina u penziji Stevan Ćirić, kao i Olga Petrović. U "Napredu" je 
započet proces privatizacije, ali njegov doskorašnji direktor Bugarski nije 
pripremio program za taj proces, pa Agencija za privatizaciju Srbije nije mogla 
da zakaže aukcijsku prodaju. Beta