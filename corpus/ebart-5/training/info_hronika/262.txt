> Izvor: matf
> Datum: 
> Rubrika: info_hronika
> Naslov: SUBOTICA - Magda i Violeta Soko iz Subotice i Anifa i Rusto Adžović iz 
> Članak:

Podgorice, osumnjičeni za trgovinu decom, juče su posle saslušanja pred 
istražnim sudijom Okružnog suda u Subotici pušteni na slobodu. Magda Soko, 
registrovana prostitutka iz Subotice, prodala je ćerku T. A. (13) za 120 evra, 
zlatne minđuše i broš. Magda je živela u Podgorici, dok je dete bilo kod tetke 
Violete u selu Bajmok, nadomak Subotice. Rusto i Anifa Adžović, bračni par iz 
Podgorice, nagovorili su Magdu da proda ćerku, tvrdeći da će joj, navodno, biti 
bolje nego sada. Adžovići su planirali da devojčicu odvedu u Hamburg i udaju je 
za svog petnaestogodišnjeg sina. Magda je sa Adžovićima otputovala u Suboticu i 
uzela ćerku od svoje sestre. Ofarbali su joj kosu u plavo, a Anifa je devojčicu 
upisala u zajednički pasoš sa svoje troje dece, sa kojima je krenula u Nemačku.