> Izvor: matf
> Datum: 
> Rubrika: info_hronika
> Naslov: GENERAL STRUGAR TRAŽI PRIVREMENO PUŠTANJE IZ HAGA  
> Članak:


HAG - Penzionisani general VJ Pavle Strugar zatražio je od Haškog tribunala da 
ga privremeno oslobodi kako bi bio operisan u Podgorici. 
General Strugar (72) osuđen je na osam godina zatvora zbog granatiranja 
zaštićenog istorijskog jezgra Dubrovnika, 6. decembra 1991, sa položaja Druge 
operativne grupe JNA kojom je on zapovedao. 
Strugar je na tu prvostepenu presudu uložio žalbu i u pritvoru Tribunala u 
Ševeningenu čeka okončanje žalbenog postupka. 
NJegovi branioci Goran Rodić i Vladimir Petrović zatražili su od apelacionog 
veća da Strugara pusti iz pritvora na četiri meseca da bi mu u Podgorici bili 
ugrađeni veštački kukovi. Posle operacije, on bi se oporavljao u Igalu. NJenu 
neophodnost potvrdili su lekar pritvora Paulus Falke i doktor Zdravko Carević 
iz Kliničkog centra u Beogradu. Garancije za Strugara dali su Vlada Crne Gore i 
Savet ministara SCG.