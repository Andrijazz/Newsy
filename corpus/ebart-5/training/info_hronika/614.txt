> Izvor: matf
> Datum: 
> Rubrika: info_hronika
> Naslov: Predrag Bubalo, ministar za privredu i privatizaciju
> Članak:


Kragujevac - Ministar za privredu i privatizaciju Predrag Bubalo izjavio je 
sinoć da država neće obezbediti sredstva da fabrika "Zastava" počne montažu 
fijatovog automobila "Punto" i predložio da ta firma proda svoje objekte i taj 
novac uloži u proizvodnju.
U zajedničkoj emisiji "Čista posla" Televizije Kragujevac i Radija Slobodna 
Evropa, Bubalo je rekao i da nikada nije verovao u izjave ministra finansija 
Mlađana Dinkića da će Vlada Srbije dati fabrici automobila sredstva za nabavku 
opreme i tu izjavu nazvao je delom predizborne kampanje. On je predložio da 
"Zastava" proda imovinu koja joj ne treba, pre svega u Beogradu, i ta sredstva 
uloži u početak proizvodnje "Punta". On je rekao da je potrebno da još oko 
1.000 radnika dobrovoljno napusti fabriku i naglasio da će strateški partner 
biti pronađen kada fabrika bude ovladala savremenom tehnologijom. Beta