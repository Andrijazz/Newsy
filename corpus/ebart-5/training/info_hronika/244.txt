> Izvor: matf
> Datum: 
> Rubrika: info_hronika
> Naslov: Priština - Portparol UNMIK Matilda Heneke izjavila je da UNMIK "čeka da 
> Članak:

napismeno dobije sve izmene Ustavnog okvira Kosova, kako bi pravni stručnjaci 
UN mogli da razmotre odluku Skupštine pokrajine". Heneke je ponovila da je 
odluka o izmeni Ustavnog okvira Kosova, koje su usvojili poslanici privremene 
skupštine, izvan kompetencija parlamenta pokrajine. 
"Pravni stručnjaci UN će analizirati sve odluke koje je donela Skupština 
Kosova, kako bi utvrdili šta je u nadležnosti Skupštine", rekla je Heneke. 
Prema predloženim amandmanima usvojenim juče u Skupštini Kosova, Ustavni okvir 
će biti preimenovan u "privremeni ustav Kosova", a privremene institucije u 
"demokratske institucije". Međunarodna administracija na Kosovu ranije je 
upozorila parlament, da ne raspravljaju o izmenama Ustavnog okvira, navodeći da 
su one rezervisano pravo šefa UNMIK i u nadležnosti SB UN. 
Srpski poslanici koji mesecima bojkotuju rad Skupštine Kosova ocenili su da 
izglasavanje promena Ustavnog okvira u pravnom smislu "ne znači ništa", ali da 
može da destabilizuje stanje na Kosovu. Beta