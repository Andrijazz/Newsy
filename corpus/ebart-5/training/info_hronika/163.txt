> Izvor: matf
> Datum: 
> Rubrika: info_hronika
> Naslov: Vladan Batić, ministar pravde u Vladi Srbije 
> Članak:


Nastavak sa 1. strane
Major Šišić je u januaru 1992. godine iznad Varaždina oborio helikopter EU i 
tom prilkom usmrtio petoro njenih zvaničnika od kojih su četvorica bili 
Italijani. Šišić je posle rata na prostoru bivše Jugoslavije uhapšen u 
Budimpešti odakle je deportovan u Italiju. Sud u Rimu je odbio Šišićevu odbranu 
da na helikopteru koji je oborio nije video oznaku EU, te ga je u ekspresnom 
postupku od svega nedelju dana osudio na doživotnu robiju. 
Vladan Batić je juče u Kragujevcu rekao da će ispuniti sve ono što je obećao 
Hagu, ali da očekuje da će se saradnja sa haškim Tribunalom ubuduće odvijati u 
oba smera. 
- Što se Haga tiče sve ono što sam obećao ja ispunjavam. Ali ja očekujem da ta 
saradnja bude obostrana. Dobili smo sva dokumenta koja smo tražili za 
finansijske afere stigli su nam i kontra dokazi za neke Albance pripadnike OVK 
sa sugestijom da im se sudi pred našim pravosudnim organima. Dakle stvari se u 
tom pogledu pokreću na bolje - rekao je Batić ne precizirajući o kojim 
Albanicma su stigli kontra dokazi iz Haga.