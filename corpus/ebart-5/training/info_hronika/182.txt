> Izvor: matf
> Datum: 
> Rubrika: info_hronika
> Naslov: Prokuplje - Radnici kompanije "Hisar" izašli su iz zgrade Skupštine opštine, 
> Članak:

koju su prekjuče "zauzeli", tražeći da lokalna samouprava pomogne u rešavanju 
njihovih problema i ukidanje privremenih mera. Štrajkački odbor je odlučio da 
njihova delegacija razgovara s predsednikom republičkog Samostalnog sindikata 
Milenkom Smiljanićem, kako bi dobili potvrdu o ligitimnosti fabričkog 
sindikata, koji je izabran 1. decembra prošle godine. "Opštinsko rukovodstvo je 
obećalo da će posle toga nastaviti razgovore i rešiti naše zahteve za ukidanje 
privremenih mera, i o imenovanju dva, od četiri člana, novog UO", objasnio je 
predsednik Štrajkačkog odbora Milosav Jovanović. Problem u "Hisaru" traje dugo, 
a pojačan je od dolaska bivšeg direktora Zorana Markovića, koji se nalazi u 
pritvoru zbog toga što je oštetio firmu za više od šest miliona dinara.