> Izvor: matf
> Datum: 
> Rubrika: info_politika
> Naslov: BEOGRAD - Premijeri Srbije i Crne Gore Milo Đukanović i Vojislav Koštunica i 
> Članak:

predsednik Saveta ministara državne zajednice SCG Svetozar Marović razgovarali 
su juče u Vladi Srbije o raspodeli mesta u Savetu ministara i parlamentu 
državne zajednice SCG. Do zaključenja broja nije stiglo ni jedno zvanično 
saopštenje o rezultatima razgovora.  
Međutim, još prošle nedelje iz Crne Gore su stigla uveravanja da predstavnici 
Crne Gore, Đukanović i Marović, neće insistirati ni na jednoj funkciji u Savetu 
ministara, već će sačekati da čuju šta je to što Koštunicu interesuje. Srbija 
će, kako je "Glas" već pisao, insistirati da u njenoj nadležnosti i dalje 
ostanu ministarstva odbrane i diplomatije. 
Razgovori o promenama na nivou državne zajednice, prema nezvaničnim najavama, 
trebalo bi da budu završeni u narednih deset dana. Rasprava u parlamentu SCG o 
promenama u Savetu trebalo bi da bude održana 26. marta.