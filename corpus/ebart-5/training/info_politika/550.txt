> Izvor: matf
> Datum: 
> Rubrika: info_politika
> Naslov: Direktorka fonda za humanitarno pravo Nataša Kandić izjavila je juče da 
> Članak:

Vojno-bezbednosna agencija mora da ima podatke o tome šta se događalo u Antinu, 
jer je to selo bilo pod kontrolom JNA. "Tamo su bili pripadnici Srpskog 
četničkog pokreta, odnosno četnici dobrovoljci, kako su se predstavljali, a u 
to vreme je i Tomislav Nikolić bio tamo. Oni (VBA) poseduju sve podatke, 
počevši od izveštaja organa bezbednosti, pa nadalje", rekla je Nataša Kandić. 
Ona je rekla da izgleda da vojni organi bezbednosti nisu spremni da obelodane 
podatke, ali da će morati da pokažu "da li je njihov zadatak da prikrivaju 
zločine". Govoreći o tvrdnjama SRS da je Nikolić u Antin stigao 6. decembra, 
Kandić je rekla da je ta partija "odredila jedan termin da kaže kada je Nikolić 
bio tamo". "Dok se ne vidi papir o tome da je to što oni kažu tačno, sve što 
kažu potpuno pada u vodu", rekla je ona. Prema njenim rečima, u periodu kada su 
hrvatski civili ubijani u Antinu, SRS nije postojala, već Srpski četnički 
pokret koji je regrutovao i naoružavao dobrovoljce. 

(Beta)