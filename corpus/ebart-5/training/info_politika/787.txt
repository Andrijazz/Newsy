> Izvor: matf
> Datum: 
> Rubrika: info_politika
> Naslov: ZAVRŠNICA SUĐENJA SRJ PO TUŽBI BiH ZA GENOCID
> Članak:


Od specijalnog
izveštača HAG

U MEĐUNARODNOM sudu pravde za danas je zakazan pretposlednji dan suđenja koje 
je tužbom za genocid protiv SRJ još 1993. godine pokrenula BiH.
Za odbranu će nastupiti Nataša Fovo Ivanović i Saša Obradović. Oni će još 
jednom naglasiti zbog čega se sukobi u bivšoj Republici SFRJ ne mogu opisati 
kao genocid.
U utorak, poslednjeg dana suđenja, pred sudije izlazi profesor Tibor Varadi 
koji će sa svojim timom ponovo objasniti zbog čega ova najviša pravosudna 
institucija UN nije nadležna za spor koji je pokrenula BiH.
Prošle nedelje, pravni tim SCG osporavao je da je bosanska strana dokazala da 
je tokom rata u BiH počinjen genocid nad nesrbima i negirao da su vlasti u 
Beogradu imale genocidni plan i nameru da delimično ili potpuno unište 
muslimane i Hrvate kao etničku grupu.
Ne negirajući da su u Bosni počinjeni teški zločini i da su najviše stradali 
muslimani, zastupnici SCG su, međutim, ukazivali da nema dokaza da su počinioci 
delovali po uputstvima iz Beograda.