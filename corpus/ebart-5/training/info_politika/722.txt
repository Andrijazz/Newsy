> Izvor: matf
> Datum: 
> Rubrika: info_politika
> Naslov: ZDENKO TOMANOVIĆ, ADVOKAT PREDSEDNIKA "BK GRUPE"
> Članak:


BEOGRAD - Predsednik "BK grupe" Bogoljub Karić danas se verovatno neće pojaviti 
u Službi poreske policije, kako bi izbegao hapšenje još na aerodromu, ocenio je 
snnoć u izjavi za Tanjug beogradski advokat Zdenko Tomanović.
Poreska policija je saslušanje Karića u svojstvu osumnjičenog za utaju poreza, 
koje je bilo zakazano za petak, odložila za ponedeljak na zahtev njegovih 
advokata.
Raspisivanjem policijske potrage da Karićem obesmišljeno je saslušanje, jer 
postaje jasno da je osnov raspisivanja potrage da Bogoljub bude uhapšen ili da 
se u javnosti predstavi kao begunac od zakona - ocenio je njegov branilac 
Tomanović.
Podsetivši da je poreska policija Kariću ostavila kratak rok da prikuni 
dokumentaciju koja je više puta dosad bila predmet ispitivanja, on je rekao da 
je "raspisivanje potrage", ustvari, pokušaj da se Bogoljub u tome spreči. 
Tomanović je ocenio da bi Karić nako bi došao u zemlju, bio odmah uhapšen na 
beogradskom aerodromu, tako da ne bi ni uspeo da stigne u prostorije Poreske 
policije.