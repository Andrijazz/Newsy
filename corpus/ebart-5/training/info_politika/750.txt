> Izvor: matf
> Datum: 
> Rubrika: info_politika
> Naslov: Portparol DSS Andreja Mladenović izjavio je juče medijima da ta stranka ne može 
> Članak:

biti protiv toga da se Slobodan Milošević sahrani u Srbiji i nije čuo da je 
neko protiv. Mladenović kaže da je sahrana Miloševića civilizacijsko, a ne 
političko pitanje za destabilizaciju prilika u Srbiji.
- Za nas je priča sa Slobodanom Miloševićem i njegovom politikom završena 5. 
oktobra, kada ga je Vojislav Koštunica pobedio na izborima za predsednika - 
naglasio je Mladenović.

On je demantovao bilo kakve sastanke i dogovore sa SPS, a na njihove zahteve 
oko Miloševićeve sahrane odgovorio da je to zvaničan politički stav SPS, ali su 
se i oni ogradili time da čekaju odluku porodice.

Upitan da li će smrt Slobodana Miloševića uticati na dalju saradnju sa 
Tribunalom, s obzirom da je iz Haga poručeno da očekuju isporuku Ratka Mladića, 
Mladenović je uzvratio:
Od Haškog tribunala očekujemo objektivni izveštaj o Miloševićevoj smrti. 
Podsetio bih da je nekoliko dana pre toga Milan Babić izvršio samoubistvo. I ta 
dva odgovora su neophodna. Ministar Rasim LJajić je zbog toga otputovao u Hag - 
odgovorio je Mladenović, uz opasku da nema promene u saradnji sa Hagom i da 
nadležni organi rade svoj posao.