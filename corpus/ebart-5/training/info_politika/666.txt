> Izvor: matf
> Datum: 
> Rubrika: info_politika
> Naslov: BEOGRAD  Optuženik za ratne zločine, bivši pripadnik formacije "Žute Ose" Duško 
> Članak:

Vučković, nađen je mrtav u zatvorskoj ćeliji. Vuković je bio optužen za zločin 
protiv muslimanskih civila u Zvorniku 1992 godine, a nađen je mrtav prekjuče u 
6.55 U ćeliji Okružnog zatvora u Beogradu.
Da li je u pitanju samoubistvo trovanjem ili je nešto sasvim drugo, biće 
utvrđeno posle obdukcije koju je naložio istražni sudija. Vučkoviću i šestorici 
pripadnika Ose je 28. novembra pred Većem za ratne zločine Okružnog suda u 
Beogradu trebalo da počne suđenje za ubistvo najmanje 22 i proterivanje 1.822 
muslimanska civila iz zvorničke opštine 1992 godine. Predsednik Kriznog i 
Ratnog štaba Zvornika Branko Grujić i komandant štaba Teritorijalne odbrane 
Branko Popović optuženi su da su znali, ali nisu sprečili ubistva i 
zlostavljanja civila, koja su izvršili pripadnici Ose Dragan Slavković, Ivan 
Korać, Siniša Filipović, Drgiugin Dragićević i Vučković.