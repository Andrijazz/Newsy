> Izvor: matf
> Datum: 
> Rubrika: info_politika
> Naslov: VOJISLAV KOŠTUNICA O KOORDINACIONOM CENTRU
> Članak:


BEOGRAD (Tanjug) - Predsednik Vlade Srbije Vojislav Koštunica izjavio je juče 
da predsednik Koordinacionog centra za Kosovo i Metohiju Nebojša Čović neće 
biti smenjen, ali je naglasio da to telo ne bi trebalo da bude paralelna vlada. 
- Koordinacioni centar treba da bude više operativno telo, vezano za Vladu 
Srbije, nego što treba da predstavlja paralelnu vladu - kazao je Koštunica. 
Koštunica je naglasio da je prevashodno bilo važno da se pronađe dobar plan za 
Kosovo i Metohiju, da ga usvoji Skupština Srbije i prihvati međunarodna 
zajednica.