> Izvor: matf
> Datum: 
> Rubrika: info_politika
> Naslov: Skupština Srbije konstatovala je juče da je 3. juna prestao mandat poslanicima 
> Članak:

nekadašnjeg parlamenta državne zajednice koje je delegirala Srbija. Parlament 
je konstatovao prestanak mandata na osnovu odluke Administrativnog odbora, koji 
je odlučio da ti poslanici još šest meseci imaju prava na platu i druga prava 
po republičkim zakonima. Administrativni odbor je odlučio da o prestanku 
mandata ministara članova Saveta ministara nekadašnje zajednice Srbije i Crne 
Gore raspravlja po isteku 45 dana od donošenja Odluke o preuzimanju nadležnosti 
državne
zajednice. Prethodno je Odbor i ministrima oduzeo mandat od 3. juna, ali je 
nakon konsultacija ta odluka poništena, kako ne bi bile stvorene pravne 
praznine do donošenja Uredbe Vlade Srbije o položaju pojedinih institucija 
bivše države i službi Saveta ministara. Na sednici su, zbog važnosti teme, 
učesgovali i predsgavnici Demokratske stranke čiji je šef poslaničke grupe 
Dušan Petrović tražio da se razmatranje tih pitanja odloži kako bi se svi 
poslanici adekvatno pripremili i kako ne bi bile donete kontradiktorne odluke. 
On je rekao da je sednica loše pripremljena i da se ne zna ko će ubuduće da 
utvrđuje sastave delegacija u međunarodnim parlamentarnim skupštinama u kojima 
su učestovali poslanici SCG. Petrović je protestovao zbog odluke kojom je Odbor 
ovlasgio sekretara parlamenta Marka Danilovića da donese potrebne akte i 
preduzme sve mere za ostvarivanje preuzetih nadležnosti bivše državne 
zajednice, ocenjujući da je time Danilović dobio ovlašćenje da vodi međunarodnu 
politiku. Odbor je predložio i da sekretar parlamenta odmah od Skupštine SCG 
preuzme službena vozila i obavi ostale poslove kako ne bi bi
li otuđeni predmeti u vlasništvu parlamenta državne zajednice. Poslanici Srpske 
radikalne stranke su tražili da poslanici SCG kojima je prestao mandat primaju 
platu narednih godinu dana po zakonu državne zajednice, jer su takvi propisi 
važili u trenutku kada je formiran taj saziv parlamenta. O platama u narednih 
šest meseci za poslanike bivšeg parlamenta odlučivaće Administrativni odbor 
Skupštine Srbije, na lični zahtev poslanika. Skupština Srbije konstatovala je i 
prestanak mandata počev od 3. juna sudijama Suda SCG biranih iz Srbije.