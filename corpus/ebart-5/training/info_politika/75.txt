> Izvor: matf
> Datum: 
> Rubrika: info_politika
> Naslov: ZAGREB - Hrvatski predsednik Stjepan Mesić izjavio je u nedelju u Jasenovcu da 
> Članak:

je previše da i jedno jedino ljudsko biće bude ubijeno samo zbog pripadnosti 
ovoj ili onoj naciji i veri, ili samo zato što misli drugačije od svog krvnika, 
a u Jasenovcu se ubijalo samo zbog toga.
Predsednik Mesić je na komemoraciji žrtvama ustaškog logora Jasenovac izrazio 
žaljenje zbog nevinih žrtava koje su pale od ruke onih, koji su zloupotrebili 
ideju hrvatske države kao pokriće za ubistva, pljačke i progone bilo kada i u 
bilo kom kontekstu.
Komemoraciji prisustvovalo je oko 2.000 ljudi. Među zvanicama bili su i autor 
spomenika Kameni cvet arhitekta Bogdan Bogdanović, Nenad Čanak, predsednik 
Skupštine Vojvodine, ambasador Srbije i Crne Gore Milan Simurdić, Milorad 
Pupavac, predsednik Srpskog Narodnog Veća, koji su položili vence.
Za pomen duše ubijenih žrtava održane su molitve koje su držali protojerej 
Ratko Katarević paroh požeški i nadležni katolički, jevrejski i muslimanski 
sveštenici.
Posle komemoracije promovisane su knjige "Jasenovac 1941-45. Logor smrti i 
radni logor" Nataše Mataušić i "Stradanje Roma za vreme Drugog svetskog rata 
1941-45.". Narcise Lenka Krizman.
(Tanjug)