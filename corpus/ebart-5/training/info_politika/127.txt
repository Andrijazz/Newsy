> Izvor: matf
> Datum: 
> Rubrika: info_politika
> Naslov: AMERIČKI STEJT DEPARTMENT POVODOM UBISTVA POLICAJCA UN NA KOSOVU
> Članak:


Od stalnog dopisnika 
VAŠINGTON

Sjedinjene Države se pridružuju specijalnom predstavniku UN za Kosovo u snažnoj 
osudi ubistva policajca Ujedinjenih nacija Satiša Menona iz Indije 4. avgusta 
na službi u delu američke misije na Kosovu. Ovo je, osim hladnokrvnog ubistva, 
i zločin protiv građanskih institucija na Kosovu, protiv vladavine zakona, po 
nekim kriminalnim elementima usmeren na izbacivanje iz koloseka napretka koji 
vidimo na Kosovu.
Bio je ovo komentar portparola Stejt departmenta Filipa Rikera u sredu u 
Vašingtonu.
- Setićete se - rekao je Riker - da smo uspostavili niz standarda, ciljeva na 
kojima treba da radi narod Kosova. Šef američke kancelarije u Prištini Marsi 
Rajs je takođe izdao saopštenje osuđujući ubistvo ovog policajca i podsećajući 
da je na Kosovu ovo i napad na građanske institucije Kosova.
Riker je pozvao sve koji nešto znaju o zločinu ili osobama koje su u njemu 
učestvovale da se jave, "kako bi pravda mogla da bude sprovedena". O praktičnim 
koracima za sprečavanje ovog tipa ubistava, pored diplomatskih napora, Riker je 
rekao da je "jačanje zakona značajan deo građanskog društva na Kosovu da će sa 
policijom UN lokalnim vlastima nastaviti da čine sve da ih spreče".