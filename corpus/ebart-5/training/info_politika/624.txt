> Izvor: matf
> Datum: 
> Rubrika: info_politika
> Naslov: REAGOVANjA NA HAPŠENjE VLADANA BATIĆA
> Članak:


Lider DHSS-a u pritvoru zbog optužbi na račun vladajuće koalicije, tvrde u 
opozicionim strankama i nevladinim organizacijama

Portparol Demokratske stranke Đorđe Todorović izjavio je juče da je bivši 
ministar pravde i lider Demohrišćanske stranke Srbije Vladan Batić "žrtva 
pretnji" ministra pravde Zorana Stojkovića. "Stojković je još jednom pokazao da 
je veoma dobar izvršilac naloga Vojislava Koštunice, pokazao je da vrši 
pritiske na pravosuđe i da Demokratska stranka Srbije i vladajuća koalicija ne 
prezaju ni od čega da ostanu na vlasti", rekao je Todorović na konferenciji za 
novinare.
On smatra da je neverovataa koincidencija da je Batić uhapšen posle iznošenja 
podataka o umešanosti ministra finansija Mlađana Dinkića u događaje vezane za 
osnivanje i prodaju Nacionalne štedionice. "DS zahteva da se ustanove sve 
činjenice u vezi sa ovim slučajem. Ukolžo je bilo ko počinio neko krivično 
delo, ne može biti oslobođen", rekao je Todorović.
Jedan od lidera Narodnog pokreta "Peti oktobar" Nenad Čanak ocenio je da je 
hapšenje bivšeg ministra pravde Srbije Vladana Batića "izrazito političko" i da 
iza hapšenja stoji Vlada Srbije, a naročito G17 plus.
Čanak je agenciji Beta rekao da je ministar finansija Srbije i potpredsednik 
G17 plus Mlađan Dinkić postao "vlasnik slobode" svih ljudi u Srbiji.
Hapšenje Vladana Batića najoštrije su osudili i Građanski savez Srbije, Centar 
za mir i razvoj demokratije i kolegijum Ministarstva pravde od 2001. do 2004. 
godine i zatražili hitno oslobađanje lidera Demohrišćanske partije Srbije.
U saopštenju GSS-a se navodi da hapšenje bivšeg ministra pravde predstavlja 
pravi odnos sadašnjih vlasti prema opoziciji i vladi Zorana Đinđića i dodaje da 
to nije samo linč jednog političkog lidera, već nastavak potpunog ukidanja 
borbe sa pravim organizovanim kriminalom, koji je potpuno iskorenjen u 
policijskoj akciji "Sablja". U saopštenju Centra za mir i razvoj demokratije se 
navodi da je Batić uhapšen jer je obelodanio "lopovluke" sadašnjih ministara i 
protiv njih podneo krivične prijave i dodaje da se takvim zloupotrebama neće 
"zataškati pljačka državne imovine".
Kolegijum Ministarstva pravde 2001-2004. saopštio je da je lišavanje slobode 
Vladana Batića "besprizorni atak" na pravnu državu i pravdu i dodaje da je 
hajka na njega organizovana zbog njegove pravdoljubivosti.
Pokret za novu Srbiju, koji je kao organizacija dijaspore ušao u koaliciju 
Narodni pokret "Peti oktobar", najenergičnije je osudio hapšenje Batića. 
"Mislili smo da je posle pada Slobodana Miloševića završen svaki vid diktature, 
da će Srbija krenuti u Evropu ubrzanim koracima, međutim, slučaj Batić nas 
uverava da se Srbija vraća u okvir diktature, iste one kao u doba Miloševića".
Više nevladinih organizacija upozorilo je na "ozbiljno ugrožavanje osnovnih 
ljudskih prava kroz kontinuiranu kampanju i akcije protiv političke alternative 
i svih pojedinaca i grupa koje smatraju da je proces ubicama premijera Đinđića 
ključ za uspostavljanje pravne države". "Upadljivo je da sve najave ministra 
pravde Stojkovića o obračunu sa Đinđićevim saradnicima završavaju ubrzanim 
pokretanjem postupaka za navodno nezakonito postupanje za vreme akcije 
'Sablja'", navodi se u zajedničkom saopštenju Helsinškog odbra za ljudska prava 
u Srbiji, Komiteta pravnika za ljudska prava, Žena u crnom, Centra za kulturnu 
dekontaminaciju i Beogradskog kruga. I Pokret za nezavisnu Crnu Goru osudio je 
hapšenje lidera Demohrišćanske stranke Srbije Vladana Batića, ocenjujući da se 
radi o "iskonstruisanom procesu". Koordšator Pokreta Branko Lukovac kazao je da 
je hapšenje Batića sračunato na zaštašivanje političkih protivnika. "To 
hapšenje može se povezati i sa nizom optužbi koje je Batić izneo na račun 
sadašnje vlasti u Srbiji", rekao je on na konferenciji za novinare.
Lukovac očekuje da će "ovaj politički proces otvoriti oči demokratskim snagama 
Srbije". "Kuća pravde - Strazbur" najavljuje da će zbog kršenja odredbi 
Evropske konvencije o zaštiti ljudskih prava i sloboda u slučaju "Batić" 
pokrenuti postupak pred Evropskim sudom za ljudska prava u Strazburu. ,Dr Batić 
je prvo uhapšen, pa su tek onda počeli sa prikupljanjem navodnih dokaza", kaže 
se u saopštenju ove nevladine organizacije.
Unija poslovnih ljudi ocenjuje da je Batić zasmetao tajkunima koji su se 
obogatili u Miloševićevo vreme, a sada postali sponzori i ortaci sa pojedinim 
čelnim ljudima u vladajućem režimu.