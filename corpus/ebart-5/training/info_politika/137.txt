> Izvor: matf
> Datum: 
> Rubrika: info_politika
> Naslov: KLINA - U selu Biča kod Kline sinoć u 18:30 časova snajperskim hicem iz pravca 
> Članak:

šiptarskog sela Štupelj pogođen je Zoran Dončić (39), posle čega su ga 
italijanski pripadnici Kfora odvezli u nepoznatom pravcu - rekao je Boban 
Dončić, koordinator povratka u Biču. On je ispričao da je grupa Srba krenula 
put susednog sela Štupelj da vrati dve odbegle krave, ali ih je primetila grupa 
Šiptara i krenula u poteru za njima. "Zoran Dončić pao je pogođen u stomak. 
Najverovatnije je da je gađan iz snajpera pošto se čuo samo zvuk zrna. Posle 
toga usledila je pucnjava iz pištolja", ispričao je Boban Dončić. On je rekao 
da su posle ovog događaja italijanski vojnici blokirali Biču, ali da nisu 
krenuli u poteru niti u pretres. Portparol Unmika Andrea Anjeli potvrdio je da 
je Dončić operisan u Španskoj bolnici kod Kline i da zbog težine povrede nije 
mogao da bude prebačen u severni deo Motrovice.