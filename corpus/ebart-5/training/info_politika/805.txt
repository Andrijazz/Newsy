> Izvor: matf
> Datum: 
> Rubrika: info_politika
> Naslov: Specijalni koordinator Pakta stabilnosti Brhard Busek saopštio je juče da će 
> Članak:

ovo telo do sredine 2008. godine prerasti u Savet za regionalnu saradnju, koje 
će imati Generalni sekretarijat i generalnog sekretara. Po njegovoj oceni, taj 
generalni sekretar trebalo bi da bude snažna ličnost koja će moći da pregovara 
sa EU, ali i sa svim zemljama regiona. Sa svoje strane aktuelni šef diplomatije 
Vuk Drašković predložio je da upravo Beograd bude sedište tog budućeg Saveta za 
regionalnu saradnju. On je, inače, izrazio i zadovoljstvo što će sledeće godine 
doći do stvaranja jedinstvenog tržišta u regionu, naglasivši da sve 
integrativne inicijative vode ka evropeizaciji Balkana, ali istovremeno i 
postavivši pitanje viznog režima prema građanima Srbije i Crne Gore. Govoreći o 
najavi da bi se, po crnogorskom automatizmu", mogao održati i referendum u 
Republici Srpskoj, Vuk Drašković je rekao Srbija doštuje činjenicu da je Bosna 
i Hercegovina međunarodno priznata država". Istovremeno, on je poručio 
Evropskoj uniji i Kontakt grupi da sve države moraju biti poštovane na isti 
način, pa i Srbija. Drašković je, u tom smislu, konstatovao da plaši mogućnost 
da se ostvari nezavisnost Kosova mimo volje Beograda, te da bi to izazvalo 
turbulencije u regionu, ali i u drugim delovima sveta koje muče slični 
problemi.