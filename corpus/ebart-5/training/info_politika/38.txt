> Izvor: matf
> Datum: 
> Rubrika: info_politika
> Naslov: Komentar
> Članak:


Veselin Simonović

Dao sam mali lični doprinos lustraciji: Tužio sam kao glavni urednik "Blica" 
pre nekoliko godina ondašnjeg ministra saveznog Ivana Markovića; želeo sam da 
im pokažem da ih se ne plašim. Tek nedavno sud je sa tog predmeta skinuo 
prašinu, ali moj motiv je nestao. Prisetio sam se, međutim, šta je sve taj 
čovek radio i govorio, i nisam odustao. 
Najglasniji zagovornici lustracije imaju mnogo veću odgovornost od mene i zato 
bi morali da odgovore na nekoliko pitanja:
Zašto lustracija tek sada i zašto su joj povod neke sudske odluke koje se nisu 
dopale izvršnoj vlasti?
Zašto su usvajali zakone koje je Ustavni sud morao da poništava i zašto u toj 
oblasti nisu doneti demokratski zakoni?
Kako da im verujem da će lustracija biti čista kad ni Zakon o ekstraprofitu 
nije sproveden dosledno (nekima je oprošteno)?
Zašto su neke sudije koje su radile prljave poslove za Miloševićev režim i 
dalje na "usluzi"?
Zašto još nije donet set antikorupcijskih zakona?
I za kraj pitanje: Da li oni koji sprovode lustraciju imaju tapiju da su 
doživotno demokrate? Odmah posle 5. oktobra to pitanje bi malo ko postavljao.