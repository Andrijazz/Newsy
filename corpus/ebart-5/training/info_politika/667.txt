> Izvor: matf
> Datum: 
> Rubrika: info_politika
> Naslov: POVODOM PRIPREMA ZA PREGOVORE O STATUSU KOSOVA I METOHIJE
> Članak:


SPECIJALNI izaslanik generalnog sekretara UN za pregovore o statusu Kosova i 
Metohije, Marti Ahtisari, posetio je juče sa saradnicima manastir Visoki 
Dečani, gde je razgovarao sa episkopom lipljanskim Teodosijem i protosinđelom 
Savom Janjićem. Kao potpredsednik Kosovskometohijskog odbora SPC i predstavnik 
Crkve za obnovu porušenih hramova, vladika je upoznao Ahtisarija sa teškom 
situacijom u kojoj žive SPC i njen verni narod u proteklih šest godina.
- Pored institucionalne pravne i imovinske zaštite našeg naroda na Kosovu i 
Metohiji, Crkva je vitalno zainteresovana za trajnu zaštitu svojih svetinja: 
manastira, hramova i kulturne baštine. Ove pravoslavne hrišćanske svetinje 
vekovima su, i u najteža vremena, verni čuvari i svedoci duhovnog i kulturnog 
identiteta srpskog naroda na Kosovu i Metohiji i kao takvi moraju biti sačuvani 
za budućnost - naglasio je vladika Teodosije.
Protosinđel Sava prezentovao je specijalnom izvestiocu potresne činjenice o 
uništenju 150 pravoslavnih crkava i manastira u Pokrajini, napominjući da se 
akti nasilja nad pravoslavnim svetinjama i danje nastavljaju.