> Izvor: matf
> Datum: 
> Rubrika: info_politika
> Naslov: PODGORICA - Posetu alternativne četvorke Vašingtonu, kako saznaje Televizija 
> Članak:

Crne Gore, organizovao je Nebojša Vujović, direktor predstavništva "Hemofarma" 
u SAD.
Vujović slovi kao neformalni diplomatski izaslanik srpskog premijera Vojislava 
Koštunice i srpski lobista u Vašingtonu, javila je RTV Crne Gore. Blisko je 
povezan sa direktorom Odeljenja za jugoistočnu Evropu u američkom Savetu za 
nacionalnu bezbednost Bertranom Braunom, koji važi za čoveka koji srpskoj 
strani pomaže u rešavanju kosovskog i haškog pitanja.
Poznanstvo sa njim Vujoviću je omogućilo da bude skinut sa liste osoba kojima 
je zabranjen ulazak u SAD, zbog toga što je bio deo Miloševićevog represivnog 
aparata. Nekadašnji diplomata, potom portparol SMIP-a u vreme NATO 
intervencije, Vujović je preživeo pad Miloševićevog režima i našao se u 
administraciji Vojislava Koštunice.
Upućeni tvrde da je za Vujovića garantovao njegov kum Rade Bulatović, aktuelni 
šef Bezbednosno-informativne agencije, prenela je RTV Crne Gore.
(FoNet)