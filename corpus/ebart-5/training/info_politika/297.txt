> Izvor: matf
> Datum: 
> Rubrika: info_politika
> Naslov: PORTPAROL UN O STATUSU KOSOVA I METOHIJE
> Članak:


BEOGRAD (Beta) - Portparol Ujedinjenih nacija Ari Gajtan ocenio je da je Kosovo 
trenutno u teškoj situaciji, koja zahteva pronalaženje novih bezbednosnih 
rešenja. 
Gajtan je, kako su danas preneli elektronski mediji na albanskom jeziku u 
Prištini, izjavio da generalni sekretar UN Kofi Anan u potpunosti podržava rad 
Unmika na Kosovu, ali da treba razmotriti uvođenje izmena u postizanju 
bezbednosti. 
Gajtan je pred današnju sednicu Saveta bezbednosti UN posvećenoj Kosovu, rekao 
da misli da UN još nemaju zvanično dostavljen plan Vlade Srbije o 
decentralizaciji vlasti u međunarodnom protektoratu.