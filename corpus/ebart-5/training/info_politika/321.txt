> Izvor: matf
> Datum: 
> Rubrika: info_politika
> Naslov: S Bogoljubom Karićem razgovaraju i Boris Tadić i Tomislav Nikolić. U javnosti 
> Članak:

su se poslednjih dana pojavile spekulacije povodom pregovora između 
predsedničkog kandidata DS Borisa Tadića i trećeplasiranog u prvom krugu 
predsedničkih izbora Bogoljuba Karića. Kandidat radikala Tomislav Nikolić tvrdi 
da je Karić zainteresovan za uticaj na formiranje buduće vlade Srbije ukoliko 
Boris Tadić postane predsednik. Boris Tadić je potvrdio da je započeo razgovore 
sa Bogoljubom Karićem, ali nije želeo da saopšti nikakve detalje. 
Tomislav Nikolić je izjavio da je razgovarao sa Bogoljubom Karićem, da nije 
tražio njegovu podršku i da mu "ništa nije obećavao". Nikolić je na 
konferenciji za novinare, međutim, rekao da je od Karića saznao kako teku 
pregovori oko podrške kandidatu DS-a.