> Izvor: matf
> Datum: 
> Rubrika: info_politika
> Naslov: GRAČANICA (Srna) - Šestočlana delegacija Odbora Skupštine Srbije za Kosovo i 
> Članak:

Metohiju doputovala je sinoć u Gračanicu, u prvu posetu jedne delegacije 
Parlamenta Srbije od ulaska misije UN u Pokrajinu 1999. godine. U delegaciji su 
predstavnici više političkih partija, što, kako je istakao predsednik Odbora 
Momčilo Trajković u obraćanju grupi Srba u Domu kulture u Gračanici, potvrđuje 
cilj Odbora da problem Kosmeta postane nacionalni i državni, a ne problem 
pojedinih partija. Trajković je najavio da će po povratku u Beograd Odbor 
sačiniti informaciju o položaju Srba na Kosmetu i predložiti je Vladi i 
Skupštini Srbije, kako bi se njom rukovodila delegacija Beograda u predstojećim 
pregovorima sa Prištinom.