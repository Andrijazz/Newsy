> Izvor: matf
> Datum: 
> Rubrika: info_politika
> Naslov: Srbija i Crna Gora se nalazi na 106. mestu na listi od 133 zemalja obuhvaćenih 
> Članak:

ispitivanjem "Transparensi internešenela" o percepciji korupcije za 2003. 
godinu, rečeno je na jučerašnjoj konferenciji za novinare "Transparensi 
Srbija". Prema rečima Vladimira Goatija, predsednika "Transparensi Srbije", SCG 
se u petom istraživanju kod nas nalazi na nimalo slavnom 106. mestu sa indeksom 
korupcije od 2,3, u društvu sa Bolivijom, Hondurasom, Makedonijom, Sudanom, 
Ukrajinom i Zimbabveom. U prethodnom istraživanju, rađenom 2000. godine, Srbija 
se na listi od 90 zemalja nalazila na pretposlednjem, 89. mestu, sa indeksom 
1,3. Nemanja Nenadić, izvršni direktor "Transparensi Srbije", predstavio je 
rezultate istraživanja javnog mnjenja kod nas o pitanjima sukoba interesa i 
dostupnosti informacija. 
- Kod građana nije ubijena svest da su neki oblici ponašanja neprihvatljivi, 
poput spajanja političkih i privrednih funkcija - istakao je Nenadić, 
napominjući da određivanje političkih stranaka prema pitanjima sukoba interesa 
može biti presudno na sledećim izborima.