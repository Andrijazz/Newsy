> Izvor: matf
> Datum: 
> Rubrika: info_politika
> Naslov: Prilikom našeg dolaska u spaljeni Devič, kako rekosmo, u nedelju popodne, s 
> Članak:

jednim džipom američke Umnik policije (koga je pratio još jedan naoružani 
džip), susreli smo ispred manastira, dole kod skretanja za ekonomiju, dva 
šiptarska traktora s prikolicama punim drva nasečenih u šumi oko manastira, a 
potom smo iznad i ispod manastira u šumi videli i druge traktore koji seku i 
vuku crkvenu šumu. Na putu ispred manastira sustigli smo i jedan džip, s tamnim 
staklima, koji se ispred nas kretao ka manastiru. Posle se ispostavilo da su to 
neki šiptarski zvaničnici koji su na naredbu policije koja nas je pratila da se 
sklone u stranu, odgovorili da su oni "od predsednika Kosova", ali su ipak, po 
naredbi policije, morali da se sklone s puta, i oni su džipom otišli iznad 
manastira i odozgo posmatrali sve vreme našeg boravka u manastiru, oko pola 
sata, a onda su opet došli pred manastirski ulaz kada smo mi izlazili , ali 
policija ih je sklonila u stranu dok mi ne odemo.
(Ovo navedosmo zato što postoji namera Šiptara, tj. njihove vlasti iz Prištine, 
da prvo njihovo "Ministarstvo kulture" obiđe naše crkve i manastire i izvrše 
uvid - kao što su to radili Hrvati u Krajini - i, naravno, sačini lažni 
izveštaj, što je vladika Artemije energično odbio i čak zabranio, rekavši da će 
to smatrati novim atakom na srpsku crkvu, pogotovo što niko od tih vlasti, ni 
kosovskih ni međunarodnih, ni Holkeri, ni Kfor, ni Unmik, neće da vladici ili 
nama oko njega obezbede pratnju da posetimo Prizren, gde je najveća katastrofa 
naših svetinja. Lukava je to igra i lažna priča da je "stanje na Kosovu bolje", 
a ovamo da ne mogu obezbede pratnju , jer nije bezbedno!")
Pred manastirskom kapijom, koja je razvaljena, zatekli smo dvoja šiptarska 
putnička kola (snimili smo im tablice), od kojih su jedna ubrzo otišla, a druga 
su bila tu i pri našem povratku. Iznad i ispod manastira i u samoj porti bilo 
je nekoliko Šiptara, očigledno pljačkaša, koji su inače i prethodnih dana tu 
bili i pljačkali.
(Ovo su nam prethodnog dana, u subotu, javila dvojica novinara, koji su 
pokušali da posete Devič, ali nisu smeli da priđu manastiru zbog brojnosti 
Šiptara. Novinari su tada, u subotu videli, da se diže dim iz zapaljenih zgrada 
manastirske ekonomije, gde su donedavno boravili vojnici francuskog Kfora. Mi 
nismo svraćali u ekonomiju, ali se izdaleka naziralo da su zgrade ponovo 
oštećene, kao što su to bile i 1999. godine, pa su zatim obnovljene.)
Ove Šiptare snimili smo u prolazu, dok ih je policija terala da se udalje. Ne 
znamo zaista šta su imali više da pljačkaju, kad je u Deviču već sve opljačkano 
i popaljeno! Videli smo zatim da je Šiptara bilo i iza manastira, koji su 
sigurno nešto pljačkali, jer su drenički Šiptari poznati kao pljačkaši i 
razbojnici. Mučenička svetinja srpski Devič vekovima je stradao od njih: pod 
Turcima, Nemcima, balistima, komunistima i, sada, Evro-amerikancima!
Ušavši kroz razvaljenu kapiju u manastirske prvo dvorište, odmah smo videli da 
je u manastiru Deviču sve spaljeno. Ličilo je na pustoš kao da se i Srbima na 
Kosovu i Metohiji dogodio njujorški 11. septembar! Takav je terorizam, 
vandalizam, pogrom i palikućstvo učinjeno nad ovom mnogostradalnom 
velikomučeničkom pravoslavnom srpskom svetinjom iz 14. veka, gde je
živeo, podvizavao se i Bogu ugodio i posvetio se podvigom i dobročinstvom Sveti 
Joanikije, Krasnik Devički. Njegov je manastir i ranije više puta stradao tokom 
turske okupacije i tokom ratova za oslobođenje Srba i srpskog Kosova. Najviše 
je ipak stradao 1941. godine kada je spaljen i sve potpuno porušeno, osim 
Paraklisa Sv. Janićija (u manastiru je bila potresna slika toga rušenja), i 
kada je i ubijen devički iguman jeromonah Damaskin Bošković, za koga je naš 
narod znao ko ga je od Šiptara i gde ubio.