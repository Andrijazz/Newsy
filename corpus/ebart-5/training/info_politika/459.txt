> Izvor: matf
> Datum: 
> Rubrika: info_politika
> Naslov: REAKCIJE IZ SVETA NA POSETU SRPSKOG PREDSEDNIKA KOSMETU
> Članak:


Danijel Server: Dobro je što je Tadić posetio Kosovo i Metohiju

VAŠINGTON, BRISEL, LONDON, MADRID, PRAG - Analitičar Američkog instituta za mir 
Danijel Server rekao je da je dobro što je predsednik Srbije Boris Tadić 
posetio Kosmet. Server je ocenio Tadićevu posetu kao vrstu pritiska i istakao 
da nema ničeg lošeg da Srbija vrši pritisak u cilju poboljšanja položaja Srba 
na Kosmetu. On je ocenio da postoji veliki pritisak međunarodne zajednice na 
Kosmet da bolje tretira manjine i dodao da je Tadićeva poseta jedan od takvih 
pritisaka. Server je izrazio sumnju da će Tadićeva poseta doneti trenutne 
rezultate u smislu poboljšanja položaja nealbanaca na Kosmetu. On je istakao da 
će konačan status Kosmeta biti utvrđen u budućnosti u procesu koji još stvarno 
nije ni započeo. "Formalno se slažem da je Kosmet deo SCG, sa suverenitetom 
utvrđenim rezolucijom 1244. Takođe vidim potrebu za donošenje odluke o statusu 
Kosmeta koja može ili ne mora da očuva taj suverenitet", rekao je Server.
Kosmetski Ombudsman Marek Novicki ocenio je da je poseta srpskog predsednika 
Borisa Tadića Kosovu i Metohiji ohrabrujuća. "Da li se sećate kada je poslednji 
put neki srpski predsednik posetio Kosmet. Ja se ne sećam i zato i smatram da 
je ta poseta ohrabrujuća", rekao je "narodni advokat" na Kosmetu. On je dodao 
da je drugi aspekt te ohrabrujuće posete nagoveštaj da bi u neko dogledno vreme 
mogao da se uspostavi dijalog između Beograda i Prištine, što je za Kosmet 
izuzetno značajno. Agencije navode da su drugi dan Tadićeve posete obeležili 
manji protest Albanaca koji su grudvama i jajima gađali konvoj predsednika 
Srbije u centru Dečana, kao i negativna reagovanja kosovskih albanskih 
političara i javnosti na Tadićeve izjave prvog dana posete. Uticajni šranski 
dnevnik "Pais" ocenio je da je Tadić posetio Kosovo i Metohiju u ključnom 
trenutku, u važnoj godiNi odluke o statusu te pokrajine.
Radio Bi-Bi-Si javio je da je Tadić drugog dana posete oštro kritikovao 
međunarodnu zajednicu zbog načina na koji upravlja Pokrajinom, ali da je rekao 
i da kosmetski Srbi greše što ne učestvuju u radu grupa zaduženih za 
decentralizaciju vlasti u Pokrajini. Češki dnevnik "Lidove novini" istakao je 
da je poseta trebalo da doprinese obnovi dijaloga, ali da je, u stvari, 
produbila sporove Beofada i Prippine. Slovački dnevnik SME Tadićevu posetu vidi 
kao nastojanje Beograda da pokaže Srbima u Pokrajini da ih nije zaboravio i da 
neće dozvoliti otcepljenje. Slovenački mediji su preneli poruku predsednika 
Srbije Borisa Tadića da je nezavisnost Kosmeta neprihvatljiva, a hrvatska 
agencija Hina navela je da su u reagovanjima na izjave predsednika Srbije 
Borisa Tadića tokom posete Kosmetu albanski zvaničnici odbacili njegov stav 
protiv nezavisnosti i poručili da Srbija više nikad neće uspostaviti 
suverenitet nad Kosovom i Metohijom.