> Izvor: matf
> Datum: 
> Rubrika: info_politika
> Naslov: Beograd Pravni zaslupnik sindikata javnih preduzeća Branko Pavlović je kazao da 
> Članak:

će se   pritisak   štrajkovima narednih dana pojačavati

Sindikati javnih preduzeća  ovog puta NIS-a, skrenuli su nedavno pažnju na svoj 
zahtev za besplatnu podelu akcija jednočasovnom blokadom pumpi i rafinerije 
Pančevo.
Sindikati NIS-a, PTT-a i EPS-a traže da skupština već u decembru, a ne u martu 
iduće godine, kako je prvobitno planirano, raspravlja o njihovom predlogu da 15 
odsto besplatnih akcija dobiju zaposleni u tim preduzećima, a 15 odsto građani 
Srbije koji do sada nisu dobili akcije. I dok iz Vlade poručuju da su takvi 
postupci nezakoniti, pravni savetnik sindikata Branko Pavlović preti da će 
radnici u petak struju i telefon isključiti upravo Vladi i Skupštini Srbije:
"Veliko protestno okupljanje zakazano je za utorak, 6. decembar, u podne, na 
Terazijama, a ako ni tada ne bude zakazana sednica Skupčtine, 8. decembra ćemo 
ponoviti, u jednom danu, sve ono što smo do sada radili, a to su isključenja 
struje, telefona, blokade, zatvaranje šaltera, izostanak jednog časa u školama, 
blokada rafinerije Pančevo. Ako ni to ne bude dovoljno, 12. decembra će to 
trajati ceo dan, a ne samo sat vremena. Mislimo da bi Vlada mogla.da izvrši 
pritisak na predsednika Skupštine Predraga Markovića", najavio je Pavlović 
planirane aktivnosti sindikata javnih preduzeća.