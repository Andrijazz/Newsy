> Izvor: matf
> Datum: 
> Rubrika: info_politika
> Naslov: KOSOVSKA MITROVICA - Paravojna organizacija Armija za nezavisno Kosovo oglasila 
> Članak:

se juče saopštenjem medijima na albanskom jeziku u Prištini, s pretnjom 
upućenom pregovaračkoj grupi i poslanicima Skupštine Kosova. ANK je zapretila 
pregovaračkoj grupi da, ukoliko Skupština Kosova ne proglasi nezavisnost 
Pokrajine, sledi "iznenađenje koje ni za koga neće biti dobro". U saopštenju ta 
organizacija tvrdi da je angažovala pet jedinica i da će svaki poslanik 
Skupštine Kosova, koji je dobio glasove da bi stvorio nezavisnu državu, imati 
iza sebe dvojicu "pratilaca". "Poštovaćemo institucije, ako institucije 
proglase nezavisnost", upozoreno je u saopštenju, a u suprotnom - poslanicima 
će "biti teško u budućnosti". Saopštenje je potpisao "komandant Luiđi".