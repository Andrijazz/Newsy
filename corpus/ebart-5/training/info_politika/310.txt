> Izvor: matf
> Datum: 
> Rubrika: info_politika
> Naslov: Dragan Maršićanin
> Članak:


Predsednički kandidat vladajuće koalicije Dragan Maršićanin ocenio je juče da 
je gola politička činjenica da samo njegov izbor za predsednika Srbije 
garantuje političku stabilnost. 

Maršićanin  je izbegao da potvrdi svoje ranije navode da će eventualne pobede 
Tomislava Nikolića ili Borisa Tadića prouzrokovati raspisivanje vanrednih 
parlamentarnih izbora, navodeći da ne želi da se "bavi spekulacijama šta će 
biti ako bude".
Kandidat DSS je naveo da ga, i kao čoveka i kao predsedničkog kandidata, veoma 
interesuje gde se Milorad Ulemek Legija krio poslednjih 14 meseci. On je naveo 
da je "Legija u nadležnosti suda a ne policije", te da bi "tužilac sada morao 
da naloži policiji da sprovede istragu o tome gde se krio".