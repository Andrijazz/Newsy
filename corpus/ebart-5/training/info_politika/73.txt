> Izvor: matf
> Datum: 
> Rubrika: info_politika
> Naslov: Predsednik Vlade Republike Srbije Zoran Živković primio je juče Bodu Hombaha, 
> Članak:

člana borda direktora nemačkog izdavačkog koncerna WAZ iz Esena, medijske 
grupacije koja je strateški partner "Politike". 

Premijeru je u razgovoru predočena ocena o uspešnoj saradnji WAZ-a i "Politike" 
u zajedničkom preduzeću "Politika novine i magazini". 

U svojstvu člana Odbora za istok nemačke privrede, Bodo Hombah je premijeru 
Živkoviću izneo namere nemačkih poslovnih ljudi da se ubuduće još aktivnije 
angažuju u Srbiji novim investicijama i poslovnom saradnjom sa srpskim 
partnerima. 

Hombah je obrazložio i ideju o osnivanju jedne nemačke fondacije koja bi 
stipendirala studente iz Srbije. 

U razgovoru su učestvovali i Darko Ribnikar, generalni direktor "Politike 
novine i magazini", i zamenik generalnog direktora Joahim Caumzegel.