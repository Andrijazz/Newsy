> Izvor: matf
> Datum: 
> Rubrika: info_politika
> Naslov: SFOR I JUČE DRŽAO PALE POD OPSADOM
> Članak:


PALE - Pripadnici međunarodnih snaga za bezbednost (Sfor) u BiH juče su držali 
pod blokadom Pale, u operaciji koja je počela u petak.
Na svim putnim pravcima su postavljeni kontrolni punktovi na kojima vojnici 
Sfor kontrolišu samo vozila i putnike koji izlaze iz tog gradića, koji je bio 
ratna prestonica Republike Srpske.
Oko Pala je koncentrisan veći broj vojnika Sfor i borbene tehnike, vozila i 
transporteri.
Ovo područje nadleću i helikopteri Sfor.
Među lokalnim stanovništvom vlada uznemirenje i negodovanje zbog ovih 
aktivnosti Sfor.
U Komandi Sfor tvrde da se radi "o uobičajnim kontrolama koje oni sprovode u 
skladu s Dejtonskim sporazumom u BiH".
Pre tri nedelje su pripadnici Sfor pretresli prostorije gradske skupštine u 
Lukavici i na Palama, i tom prilikom odneli dokumentaciju i kompjutere.
Tada je iz Komande SFOR potvrđeno kako je po zahtevu Kancelarije visokog 
predstavnika u BiH Pedija Ešdauna, izvedena operaciju čiji je cilj "razbijanje 
pružanja finansijske podrške Radovanu Karadžiću, koga traži Haški tribunal".