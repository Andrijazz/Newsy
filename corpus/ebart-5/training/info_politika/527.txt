> Izvor: matf
> Datum: 
> Rubrika: info_politika
> Naslov: IZJAVA DAUTA DAUTIJA
> Članak:


PODGORICA - Portparol kosovskog premijera Daut Dauti izjavio je juče da će 
Kosovo "za godinu dana biti nezavisno" i da vlast u Prištini za to "ima 
obećanje međunarodne zajednice". "Posle razgovora o primeni standarda, doći će 
na red i nezavisnost Kosova", rekao je Dauti.

Ističući da će "treća strana" morati da interveniše i odredi mesto i vreme 
sastanka premijera Vojislava Koštunice i Bajrama Kosumija, Dauti je ocenio da 
bi posrednik u tim razgovorima trebalo da budu SAD i Evropska unija. "Oni bi 
trebalo da odrede vreme i mesto sastanka", naveo je on, dodajući da je 
Koštunica "povukao jednostran potez, samovoljno određujući da se dva premijera 
sastanu u Prizrenu".

Dauti je rekao da je za vladu Kosova neprihvatljivo formiranje saveza 
nezavisnih država u kojem bi bili Srbija, Crna Gora i Kosovo. "O tome nema ni 
govora. Kosovo neće ni u kakvu unijusa Srbijom", istakao je Dauti i dodao da 
između vlada Crne Gore i Kosova "postoji dobra saradnja". 

(Tanjug)