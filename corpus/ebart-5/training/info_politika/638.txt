> Izvor: matf
> Datum: 
> Rubrika: info_politika
> Naslov: BEOGRAD - Žarko Korać, predsednik SDU, izjavio je, povodom teksta "Koraćev 
> Članak:

minut 10.000 dinara", koji je objavljen u nedeljnom broju našeg lista, da se ne 
može utvrditi koliko je poslanik boravio u Skupštini na osnovu toga koliko je 
poslanička kartica bila ubačena u otvor za evidenciju za glasanje i kvorum.
"Poslanik može namerno da izbegne davanje kvoruma, bilo za glasanje, bilo za 
utvrđivanje dnevnog reda. Tačnu evidenciju koliko je poslanik boravio u 
Skupštini ima samo njegov poslanički klub, odnosno sekretarijat poslaničkog 
kluba. Naravno da sam mnogo češće u Skupštini nego što je podatak da ponekad 
ubacim karticu. Uzgred, mnogi poslanici vladajuće koalicije samo ubace karticu, 
a onda napuste salu sedeći po restoranima, u poslaničkom klubu ili čak izađu iz 
zgrade, a vrate se samo da bi glasali ili učestvovali u raspravi. To se može 
videti golim okom kad televizijske kamere prikažu salu. Videće se da je broj 
poslanika uvek manji od broja prikazanih kartica", rekao je Žarko Korać.