> Izvor: matf
> Datum: 
> Rubrika: info_politika
> Naslov: Ministri odbrane Evropske unije održaće danas u finskom gradu Leviju neformalan 
> Članak:

sastanak na kojem bi specijalni posrednik UN Marti Ahtisari trebalo da govori o 
procesu pregovora o budućem statusu Kosova i Metohije. 
Ministri EU će tokom radne večere razmeniti mišljenja sa Ahtisarijem o budućoj 
misiji EU na Kosmetu u oblasti policije i pravosuđa koju priprema specijalan 
tim EU (EUPT). 
Glavne teme skupa u finskom ski-centru biće, pored stanja na Kosovu i Metohiji, 
situacija u BiH i vojne misije EU u Kongu i Sudanu.
Diplomatski izvori u Briselu izjavili su Tanjugu da će ministri odbrane 
razgovarati o funkcionisanju misije "Altea" u BiH i razmotriti situaciju posle 
tamošnjih opštih izbora. 
Na sastanku će, pored evropskih ministara odbrane i Ahtisarija, učestvovati i 
visoki predstavnik Evropske unije za spoljnu politiku i bezbednost Havijer 
Solana i generalni sekretar NATO Jap de Hop Shefer.