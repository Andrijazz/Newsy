> Izvor: matf
> Datum: 
> Rubrika: info_politika
> Naslov: OCENA NEBOJŠE ČOVIĆA, PREDSEDNIKA
> Članak:

KOORDINACIONOG CENTRA

Rešavanje konačnog statusa Kosova i Metohije je na dnevnom redu i zbog toga 
politika Srbije ne sme biti inertna i konfuzna, ocenio je juče Nebojša Čović, 
predsednik Koordinacionog centra.
- Standardima kao dobrom, ali loše sprovođenom idejom kupuje se vreme. Sa svih 
strana pokušavaju da nas uhvate "u raskoraku". Nije odgovoreno ni na naše 
primedbe na uputstva za primenu standarda. Tim uputstvima se poništava 
Rezolucija 1244, a njihovom primenom Kosmet bi postao nezavisan - rekao je 
Čović na jučerašnjoj konferenciji za novinare. On je naglasio da se ne može 
dozvoliti menjanje Rezolucije 1244. UNMIK, kako kaže, svojim odlukama afirmiše 
državnost. Ali i mnogi drugi rade na nezavisnosti Kosmeta, a "mi se bavimo 
personalnim rešenjima".