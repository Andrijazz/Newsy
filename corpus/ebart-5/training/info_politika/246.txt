> Izvor: matf
> Datum: 
> Rubrika: info_politika
> Naslov: PREDLOG SRS-a PREDSEDNIKU SKUPŠTINE
> Članak:


Zamenik predsednika Srpske radikalne stranke Tomislav Nikolić pozvao je juče 
predsednika Skupštine i v.d. predsednika Srbije Dragana Maršićanina da na 
dnevni red parlamenta stavi predlog zakona o izmeni Zakona o izboru predsednika 
Republike ili da odmah raspiše predsedničke izbore.
Nikolić je na konferenciji za novršare rekao da je svako drugo stanje neustavno.
Potvrdivši da će na izborima za predsednika Srbije on biti kandidat SRS-a, 
Nikolić je pozvao predsednika Demokratske stranke Srbije Vojislava Koštunicu da 
se kandiduje na tim izborima i da "još jednom odmere snage".
Komentarišući prekjučerašnji izbor Maršićanina za predsednika parlamenta, on je 
kazao da se "sastavljaju oni koje je bilo nezamislivo sastaviti" i da je jedini 
motiv tome da SRS ne revalorizuje pobedu na parlamentarnim izborima.
Izbor Maršićanina nije doneo ništa novo, jer je sve "već viđeno", rekao je 
Nikolić dodavši da će SRS tražiti u parlamentu raspravu o predlozima zakona 
koji su već ušli u skupštinsku proceduru.                       
(Tanjug)