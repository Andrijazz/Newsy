> Izvor: matf
> Datum: 
> Rubrika: info_politika
> Naslov: BEOGRAD - Poslanik DS i nekadašnji ministar spoljnih poslova Goran Svilanović, 
> Članak:

po rečima Dušana Petrovića, potpredsednika demokrata, izneo je lično mišljenje 
o Kosovu i Metohiji koje nema veze sa zvaničnom politikom koju DS zastupa. 
Podsetimo, Goran Svilanović je nedavno izjavio kako će se kao član Pakta za 
stabilnost jugoistočne Evrope zalagati za nezavisnost Kosova i Metohije. - DS 
zastupa stav da nema nezavisnosti za Kosovo i Metohiju i mi smatramo da se 
status Kosova i Metohije mora rešavati kroz inicijativu "više od autonomije, a 
manje od nezavisnosti". S aspekta DS, izjava gospodina Svilanovića je skroz 
irelevantna - rekao je Petrović. Upitan hoće li DS pokrenuti, makar radi 
javnosti, postupak oduzimanja mandata Goranu Svilanoviću, Petrović je takav 
potez ocenio kao nepotreban. - Goran Svilanović nije član DS. Tačno je da je 
deo našeg poslaničkog kluba i da samostalno raspolaže mandatom. Uskoro ćemo 
imati sednicu poslaničkog kluba i videćemo šta ćemo uraditi povodom njegovog 
istupa u javnosti.