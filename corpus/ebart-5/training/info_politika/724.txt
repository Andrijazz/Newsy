> Izvor: matf
> Datum: 
> Rubrika: info_politika
> Naslov: BEOGRAD - Politički direktor britanskog Forin Ofisa Džon Sojers saopštio je 
> Članak:

sinoć, posle sastanka u Beogradu sa predsednikom Vlade Srbije Vojislavom 
Koštunicom, da je nezavisnost Kosova jedna od opcija za budući status 
pokrajine. U izjavi za javnost, dostavljenoj Tanjugu, Sojers je podsetio da je 
u saopštenju Kontakt grupe od 31. januara jasno navedeno da pregovori o budućem 
statusu pokrajine treba da se završe do kraja ove godine, a da rešenje treba da 
obezbedi ravnopravnost svih koji žive na Kosovu, kao i zaštitu prava manjina. 
"Ministri (zemalja članica Kontakt grupe) su se složili da budući status treba 
da bude prihvatljiv za sve na Kosovu. Jedna od opcija je nezavisnost, a neki bi 
rekli da je to i jedina opcija", naveo je britanski diplomata. Sojers nije 
želeo da iznosi bliže detalje sastanka koje je imao u Beogradu i Prištini, ali 
je naglasio da je poruka koju je tom prilikom preneo u potpunosti u skladu sa 
saopštenjem Kontakt grupe od 31. januara kao i ranije utvrđenim priicipima koji 
su dostavljeni Savetu bezbednosti Ujedinjenih nacija.