> Izvor: matf
> Datum: 
> Rubrika: info_politika
> Naslov: BEOGRAD - General Nebojša Pavković najverovatnije će u Beograd stići u utorak 
> Članak:

ili u sredu, rekao je juče za Glas njegov advokat Ljubiša Živadinović. S 
obzirom da je Sudsko veće Haškog tribunala odlučilo o Pavkovićevom puštanju na 
slobodu do početka suđenja, poslednjeg radnog dana u nedelji, Živadinović 
smatra da je malo izvesno da general doputuje sutra.
- Treba završiti neke formalnosti. Vlada treba da odredi ministra koji će 
Pavkovića pratiti od Haga do Beograda, a moguće je da ću i ja biti u pratnji - 
rekao je Živadinović.
On je preneo da je Pavkovićevo zdravstveno stanje stabilno i da je on 
zadovoljan odlukom Sudskog veća.
- Terapiju koju general ima u Ševeningenu dala je odlične rezultate i dobro se 
oseća. Sada nam predstoji period pripreme za suđenje, a njegovo puštanje na 
slobodu olakšaće nam taj posao - dodao je Pavković advokat.