> Izvor: matf
> Datum: 
> Rubrika: sport
> Naslov: na 64 polja
> Članak:


piše: V. Milanović

Legendarni srpski šahista Milan Matulović slavi veliki jubilej - 50 godina od 
prvog nastupa za reprezentaciju Jugoslavije i 40 godina od osvajanja titule 
velemajstora i šampiona Jugoslavije. Nosilac je sedam olimpijskih i tri medalje 
sa evropskih šampionata, 12 puta je bio šampion Jugoslavije, a 35 puta je 
trijumfovao na međunarodnim turnirima. 
Uprava za sport je izostavila šahiste iz monografije "Najuspešniji sportisti 
SCG"?
- To je još jedan udarac i poniženje za šah, jer se zna da je drevna igra sa 90 
olimpijskih medalja, uz košarku i vaterpolo, jedan od tri najtrofejnija sporta 
SCG svih vremena. Postoji velika opasnost da šah bude van zakona o sportu, koji 
se usvaja januara iduće godine u Skupštini Srbije. 
Ko su najuspešniji domaći šahisti u 2005?
- Najbolje rezultate su ostvarili Branko Damljanović i Robert Markuš, naš 
jedini predstavnik u Svetskom kupu FIDE. Kod žena bih izdvojio Irinu 
Čoljuškinu, aktuelnu šampionku SCG. 
Da li kao velemajstor imate visoku penziju?
- To je druga, tužna strana medalje. Mom kolegi, slavnom velemajstoru Bori 
Ivkovu, nosiocu 10 olimpijskih medalja, država je dodelila penziju od 6.000 
dinara! Meni je nedavno ponuđeno 3.500 dinara, što je za Ginisa. Odbio sam  
penziju jer je ponižavajuća.