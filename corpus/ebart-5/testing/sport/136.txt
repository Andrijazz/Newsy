> Izvor: matf
> Datum: 
> Rubrika: sport
> Naslov: FUDBALERI LESTERA NAPRAVILI SKANDAL U ŠPANIJI 
> Članak:


DEVETORICA fudbalera Lestera su uhapšena zbog prijave da su provalili u 
hotelsku sobu broj 305, a zatim i silovali tri devojke afričkog porekla u 
španskoj Kartaheni. Kao svedoci divljanja engleskih igrača pojavili su se i 
užasnuti turisti, koji su bili smešteni u susednoj sobi. Takođe - Britanci.
- Bilo je užasno. Krici su dopirali neprestano, pa nismo mogli da spavamo - 
citira se njihova izjava u "Sanu".
Od devetorice pritvorenih, u zatvoru su zbog silovanja zadržani Pol Dikov (31), 
Lilian Nalis (32), Džejms Skovroft (28) i Frenk Sinkler (32), dok su za napad i 
upad u tuđe prostorije optuženi Kit Gilespi (29) i Met Eliot (35). Od prvobitno 
privedenih optužbi su oslobođeni Tim Dejvis, Nikos Dabizas i Deni Kojn, dok se 
na dušu nemačkog internacionalca Štefana Frojnda stavlja činjenica da nije 
pomogao nesrećnim devojkama.