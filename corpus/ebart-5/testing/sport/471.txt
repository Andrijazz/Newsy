> Izvor: matf
> Datum: 
> Rubrika: sport
> Naslov: VOŽDOVAC - MLADOST 0:0
> Članak:


Utakmica desetog kola fudbalske Meridijan superlige između Voždovca i apatinske 
Mladosti završena je 0:0, i to na obostrano zadovoljstvo. Gosti su bili bolji u 
pvrom, a domaćini u drugom poluvremenu.
Do 41. minuta se gotovo ništa nije dešavalo na terenu, a onda dve šanse za 
Apatince, i oba puta se istakao golman domaćih Čanović. Prvo je Trivunović 
izveo slobodan udarac sa 20 metara sa desne strane, a samo minut kasnije 
Trnavac je glavom šutirao sa dva-tri metra.
Najbolju priliku za Voždovac je imao Savić u 50. minutu. Ješić je lepo prošao 
po levoj strani, ubacio loptu pred gol Mladosti, Savić je u padu šutirao i 
pogodio stativu. Golman gostiju Srđan Žakula pokazao je u 77. i 90. minutu 
svoju vrednost. Prvo je Ješiću odbranio šut iz neposredne blizine , a potom i 
Trboviću sa desetak metara po sredini. Od 74. minuta Mladost je ostala bez 
trenera Kurčubića, koji je isključen zbog prigivora glavnom sudiji. 
Stadion: Voždovca. Gledalaca: 300. Sudija: Paunović (Kladovo). Žuti kartoni: 
Kašćelan, Dragović, Bulić, Marković (Voždovac), Mojić, Trivunović, Sa. 
Radosavljević, Drakulić (Mladost). Crveni karton: Kurčubić (Mladost) u 74. 
minutu.
VOŽDOVAC: Čanović 7, Kašćelan 5,5, Dragović 5,5, Bulić 5,5 (od 80. minuta 
Trbović), Lovrić 5,5, Popović 5,5, Kalajdžić 5,5, Marković 5,5 (od 83. 
Janković), Savić 6 (od 59. Đurđić 6), Kolaković 6, Ješić 6,5. Trener: Jevrić.
MLADOST: Žakula 7, Kozoš 5,5, Mišković 5,5, Mojić 5,5, Desnica 5,5, Sr. 
Radosavljević 5,5 (od 89. Simović), Stevanović 5,5, Trivunović 6, Trnavac 6, 
Sa. Radosavljević 5,5, Drakulić 5,5 (od 90. Kopunović). Trener: Kurčubić.
Igrač utakmice: Srđan Žakula (Mladost).