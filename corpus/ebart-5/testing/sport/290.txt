> Izvor: matf
> Datum: 
> Rubrika: sport
> Naslov: VEČERAS (20.00) NA TRGU REPUBLIKE U BEOGRADU SVEČANO OTVARANjE EVROPSKOG 
> Članak:

PRVENSTVA U STRELjAŠTVU

Naši reprezentativci nastupaju u svim kategorijama u najjačem sastavu

SVEČANIM otrvaranjem večeras od 20.00 časova počinje sportski spektakl u 
streljaštvu. Na vatrenim linijama u Kovilovu i Pančevu, od sutra do 14. jula u 
svim streljačkim disciplinama i od 15. do 21. jula u disiplinama letećih meta, 
956 takmičara iz 45 zemalja imaće 1.365 nastupa, a među njima i 26 strelaca iz 
SCG.
- Od Jasne Šekarić uvek očekujemo zlatnu medalju, posebno, jer je i pre 
nekoliko dana na Mediternskim igrama, u malokalibarskom pištolju osvojila 
najsjajnije odličje. Naši reprezentativci takmičiće se u svim kategorijama i to 
u najjačem sastavu. Očekujem da će i naši juniori izboriti medalje, posebno su 
nam jake dame u disciplini pištolj - istakao je selektor plavih Goran 
Maksimović, čiji su puleni na MI u Španiji osvojili čak šest medalja kao uvod u 
EP.
Trenutno najjači sastav selekcije SCG izgleda ovako - seniori puška 60 ležeći 
3h40m: Nemanja Mirosavljev, Stevan Pletikosić, Dragan Marković. Seniorke puška 
60 ležeći 3h20m: Lidija Mihajlović, Jelena Banović, Marijana Frič. Seniori 
pištolj 50m: Andrija Zlatić, Dimitrije Grgić, Damir Mikec. Seniorke pištolj: 
Jasna Šekarić, Jelena Arunović, Biljana Markoš. Seniori pištolj velikog 
kalibra: Branislav Janković,  Radomir Dimitrijević, Milorad Miljković. Juniori 
puška 60 ležeći 3h40m: Milutin Stefanović, Nikola Simić, Stefan Višekruna. 
Juniorke puška 60 ležeći 3h20m: Jelena Živković, Andrea Arsović, Ivana 
Scepinski. Juniori pištolj 50m: Duško Petrov, Žarko Rajkov, Dušan Dapčević. 
Juniori pištolj 25m: Duško Petrov. Juniorke pištolj: Jasmina Grgić, Jovana 
Rula, Zorana Arunović.