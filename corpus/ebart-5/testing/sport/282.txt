> Izvor: matf
> Datum: 
> Rubrika: sport
> Naslov: VLADIMIR GOJKOVIĆ I NIKOLA JANOVIĆ OSTAJU U JADRANU
> Članak:


Ukoliko Šefik donese papire iz Partizana tokom iduće nedelje potpisaćemo ugovor 
- ističe direktor Novljana Boro Mračević

POŠTO su šestorica standardnih prvotimaca (Jokić, Udovičić, Nikić, Mesaroš, 
Soro i Krivokapić) napustili redove šampiona, uprava hercegnovskog Jadrana 
povukla je "ručnu" i presekla odliv.
- Dogovorili smo se sa reprezentativcima Vladimirom Gojkovićem i Nikolom 
Janovićem da i iduće sezone predvode naš tim -kazao nam je vidno raspoložen 
direktor Novljana Boro Mračević Na novinarsku primedbu da li to znači da će 
sada uslediti dolazak novih pojačanja, pre svega golmana Denisa Šefika, tvorac 
šampionskog Jadrana Mračević je odgovorio:
- Sa Šefikom smo postigli praktično dogovor, njegova želja je da se vrati u 
naše redove i ukoliko donese papire iz Partizana tokom iduće nedelje ćemo 
potpisati ugovor. Stvar je u njegovim rukama. U toku su razgovori sa nekoliko 
igrača, pre svih reprezentativcem Gocićem, a očekujemo i kontakt sa Tičićem, 
koji bi praktično trebalo da na poziciji beka sa mladim Ivovićem zameni Udoviči
ća i Jokića. Mislim da smo na najboljem putu da stvorimo opet dobar tim, koji 
bi branio osvojenu titulu, a i u Evropi dostojno reprezentovao naš vaterpolo.