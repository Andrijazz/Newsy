> Izvor: matf
> Datum: 
> Rubrika: sport
> Naslov: Turski klub se priključio Makabiju, CSKA i Skavoliniju u četvrtfinalnoj fazi 
> Članak:

"Top 16" Evrolige

Ulker je sinoć postao poslednji tim koji se našao među osam najboljih timova 
Evrolige i to nakon uzbudljive utakmice na gostovanju Ciboni i trijumfa 
rezultatom 64:68 (12:9, 20:14, 24:16, 8:19). Drugo mesto u grupi D turski tim 
je osvojio zahvaljujući Praškevičijusu i Ačiku koji su "trojkama" u finišu meča 
uspeli da Ulker sa "minus devet" dovedu do neophodne pobede. Zahvaljujući 
preokretu u Zagrebu i nemilosrdnoj igri Makabija, i drugi učesnik 
prošlogodišnjeg fajnal fora Montepaski ostao je bez daljeg plasmana, uz 
Klimamio.
U grupi E CSKA ništa nije prepustila slučaju i u utakmici koja je odlučivala o 
tome koja će se ekipa završiti na prvom mestu grupe Moskovljani su praktično 
"oduvali" Skavolini u Pezaru rezultatom 66:84. U jedinom meču poslednjeg kola 
koji nije imao takmičarsku vrednost Real je kod kuće bio bolji od Barselone - 
76:73.
Naredni mečevi Evrolige su na programu 5. aprila.