> Izvor: matf
> Datum: 
> Rubrika: sport
> Naslov: UTAKMICE BARAŽA MLADIH 12. I 16. NOVEMBRA
> Članak:


SELEKTOR mlade reprezentacije Dragomir Okuka saopštiće imena igrača za baraž 
utakmice sa Hrvatskom 5. novembra, a dva dana kasnije plavi će se okupiti u 
Novom Sadu, gde će se pripremati za prvi meč. 
Naša selekcija sve utakmice u kvalifikacijama igrala je u ovom gradu, ali će 
zbog velikog interesovanja Hrvatsku dočekati 12. novembra na "Marakani" (revanš 
je 16. novembra u Velikoj Gorici). U FSSCG žele da se oduže Novosađanima na 
dosadašnjoj podršci, pa će im podeliti određeni broj besplatnih ulaznica i 
najverovatnije organizovati prevoz do Beograda na prvi meč baraža za EP.
Inače, petočlana delegacija FS Hrvatske, predvođena bivšim generalnim 
sekretarom Antom Pavlovićem, obišla je hotele i "Marakanu", kako bi "pripremila 
teren" za dolazak fudbalera. Gosti neće organizovano dovoditi navijače, pošto 
su od naše "kuće fudbala" tražili 15 VIP, 25 komercijalnih i 50 ulaznica za 
galeriju. Najavljen je i dolazak do 40 novinara.