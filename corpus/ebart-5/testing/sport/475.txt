> Izvor: matf
> Datum: 
> Rubrika: sport
> Naslov: SA TURNIRA U BARSELONI
> Članak:


Kubanac Lenije Domingez (23) zasenio zemljaka Bruzona na nivou od 2.932 
rejting-poena

Genijalni Hoze Raul Kapablanka (1888-1942), svetski prvak u periodu 1921-27, 
nikada nije imao prave naslednike u Kubi, koji bi stigli makar nadomak prvih 
deset u svetu. Tek na početku ovog milenijuma na kubanskom nebu naglo su 
zablistale dve zvezde, omladinski prvak sveta iz 2000. godine Lazaro Bruzon 
(2.648) i godinu mlađi Lenije Domingez (2.655). Omladinski prvak sveta bio je i 
Valter Arensibija (39), ali njegova generacija nije načinila ovakav prodor.
Bruzon (24) nije blistao u Kalviji, gde je, pre dva dana, podelio 11-20. mesto 
u grupi sa našim Brankom Damljanovićem. Podsećamo pobedio je Holanđanin Najbur, 
a naš Aleksa Striković je zauzeo odlino drugo mesto.
Dvadesettrogodišnji Domingez upravo je ostvario jedan od najboljih rezultata 
karijere. Na turniru 14. kategorije Fide u Barseloni trijumfovao je sa 8 poena 
iz 9 partija, igrajući na nivou od 2.932 rejting-poena. Slavnog Vasilija 
Ivančuka (2.741) pobedio je u poslednjem kolu i ostavio za sobom čak poen i po.
Konačan plasman: 1. Domingez 8, 2. Ivančuk 6,5, 3. Konjejev 5,5, 4. Bologan 5, 
5-7. Peralta, Narciso i Granda po 4, 8. Lopez 3,5, 9. Timan 2,5 i 10. Lakasa 2 
poena.