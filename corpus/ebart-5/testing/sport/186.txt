> Izvor: matf
> Datum: 
> Rubrika: sport
> Naslov: Veslački dvojac bez kormilara u sastavu - Nikola Stojić i Mladen Stegić 
> Članak:

plasirao se u polufinale, osvojivši drugo mesto u prvoj kvalifikacionoj grupi. 
Oni su ostvarili vreme od 6:58,01, dok su trijumfovali Australijanci, a nemačka 
posada bila je treća. Polufinale je na programu u sredu (18. avgust).
Silvija ekspres
Stonoteniserka SCG Silvija Erdelji pobedila je za manje od 15 minuta Nesrin Ben 
Kahiu iz Tunisa rezultatom 4:0 (11:3, 11:1, 11:3, 11:7) u prvom krugu 
takmičenja na Olimpijskim igrama u Atini. Naša predstavnica će se danas (13.45) 
boriti protiv Jing Jun Hong iz Singapura. 
Kraj za Zlatića
Andrija Zlatić, ostao je bez finala u disciplini vazdušni pištolj na deset 
metara. Zlatić je posle šest serija imao 579 krugova, što mu je bilo dovoljno 
samo za deobu 13. mesta. Mesto u finalu obezbedilo je prvih osam takmičara, a 
najbolji rezultat u kvalifikacionoj seriji imao je Rus Mihail Nestrujev sa 591 
krugom.