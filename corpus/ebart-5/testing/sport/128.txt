> Izvor: matf
> Datum: 
> Rubrika: sport
> Naslov: Danas polufinalni okršaji Afričkog kupa nacija
> Članak:


Afrički kup nacija koji se igra u Tunisu stigao je do same završnice. U 
polufinalnim mečevi koji se igraju danas, snage će odmeriti domaćin turnira 
Tunis protiv Nigerije, dok se u drugom meču sastaju Maroko i Mali.
Još uvek aktuelni šampion Afrike, reprezentacija Kameruna, ispala je iz daljeg 
takmičenja pošto ih je u četvrtfinalu preslišala Nigerija koja je pred i 
početak prvenstva važila za jednog od glavnih kandidata za naslov prvaka. Rival 
"orlovima" biće Tunižani koji su savladali Senegal koji nije ponovio igre sa 
prethodnog svetskog prvenstva. Jedini gol postignut posle akcije koja je 
izazvala velike proteste Senegalaca, a duel je bio prekinut četiri minuta, a 
sudija je produžio meč celih 10 minuta. 
U jednom od derbija, Maroko je tek u produžetku savladao Alžir koji je do samog 
kraja imao rezultat koji ga vodi među četiri najbolje ekipe kontinenta. 
Protivnik će im biti reprezentacija Malija koja je pobedila Gvineju.