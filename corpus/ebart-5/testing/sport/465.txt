> Izvor: matf
> Datum: 
> Rubrika: sport
> Naslov: KOŠARKAŠI CRVENE ZVEZDE U 3. KOLU NLB LIGE POBEDILI SLOVAN - 84:63
> Članak:


HALA Kodeljevo. Gledalaca: 500. Sudije: Nakić, Medan (Hrvatska).
SLOVAN: Jevđić 7, Preldžić 6 (9 sk), Nikolić 8, Mlakar, Klobučar 4, Novak 4, 
Kar 17, Ledam, Vidmar 3, Čigoja, Begić 9, Paravinja 5.
C. ZVEZDA: Krasnić, Marković 6, Popović 17 (11-7, 7 sk), Kovač, Tomas 10, 
Mišanović 2, Gurović 13, Vitkovac 11, Radivojević 8, Dragićević 12 (trojke 
3-2), Antić 5.
Košarkaši Crvene zvezde su prvim trijumfom nad Slovanom na jadranskim 
gostovanjima u Ljubljani - 84:63 (24:21, 19:15, 18:12, 23:15), posle tri meča 
NLB lige stigli do pozitivnog skora (2-1). 
Otpor domaćina krajem poluvremena počeo je da lomi Popović, dok su crveno-beli 
čvrstom odbranom i napadačkim nadahnućem Gurovića, Dragićevića i Tomasa u 
trećoj četvrtini stavili tačku na tradiciju. Pečat na ubedljivu pobedu utisnuo 
je Vitkovac u poslednjoj deonici, u kojoj je Zvezda imala i 26 poena prednosti 
(78:52 u 37. minutu).
U 4. kolu NLB lige, Zvezda u utorak dočekuje ekipu Budućnosti (20.00).