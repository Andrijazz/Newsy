> Izvor: matf
> Datum: 
> Rubrika: sport
> Naslov: Na Karaburmu stižu uvek opasni "hajduci"
> Članak:


Za razliku od minulog duela sa Nišlijama za koji su se spremali u krajnje 
opuštenoj atmosferi, što umalo da ih košta dva boda, fudbaleri OFK Beograda 
današnji megdan sa"hajducima"dočekuju u mobilnom stanju. U ovaj susret 
Dragoljub Bekvalac, šef struke prvoligaša sa Stare Karaburme, ulazi sa posebnim 
emocijama...
- Sentimentalno sam vezan za kulski Hajduk, jer sam na njegovoj klupi započeo 
prvoligašku trenersku karijeru i u Kuli proveo tri lepe godine. U sadašnjem 
sastavu Kuljana ima nekoliko "mojih" igrača, pre svih Mojić, Vuksanović, 
Stoisavljević. NJihovi veliki aduti su golman Ćirić koji je jedan od najboljih 
čuvara mreže u ligi, kao i iskusni trener Ostojić. Neće nam biti nimalo lako, 
ali ako želimo da ostanemo u vrhu tabele, na našem terenu moramo da žanjemo 
bodove - svestan je težine današnjeg ispita Dragoljub Bekvalac.