> Izvor: matf
> Datum: 
> Rubrika: sport
> Naslov: POBEDNIČKI RITAM RUKOMETAŠICA NAPRETKA
> Članak:


PODMLAĐENA ekipa "čarapanki", za koju su "neverne Tome" verovale da će tavoriti 
na dnu superligaške tabele, igra sve bolje i sigurnije, a porotiv Podgorice 
(36:31) zabeležila je i četvrtu uzastopnu pobedu. I na utakmici protiv 
Podgoričanki, rukometašice Napretka su za nadahnutu i efikasnu igru bile 
nagrađene od svoje verne publike aplauzom, a u timu je opet bila najbolja 
mlađana Ana Batinić.
- Nama je najvažnije da su mlade igračice dobile samopouzdanje i da ne drhte od 
svakog protivnika, a sa ovakvom ozbiljnošću u igri verujem da ćemo biti na 
kraju u vrhu tabele - kaže Miodrag Trifunović, trener Napretka.