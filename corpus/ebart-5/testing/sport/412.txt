> Izvor: matf
> Datum: 
> Rubrika: sport
> Naslov: Francuzi, pojačani iskusnim Zidanom, Vijerom i Tiramom, žele da se vrate na 
> Članak:

staze uspeha

Okršaj najstarije selekcije na Mondijalu - Francuska - i skoro najmlađe - 
Švajcarska (jedino Gana ima mlađi tim), koji se danas (18) igra u grupi G, 
prema rečima Zinedina Zidana biće potvrda da je iskustvo presudan faktor na 
velikim takmičenjima. Zi-Zu, uz Patrika Vijeru i Lilijena Tirama, spada među 
igrače koji su se pre dve godine već jednom oprostili od dresa "trikolora", ali 
koji su posle niza loših rezultata u kvalifikacijama pristali da još jedanput 
pomognu svojoj naciji.
- U Nemačku smo došli da osvojimo Svetsko prvenstvo. Ne zanima nas ni to da li 
nam je protivnik Švajcarska ili Brazil, niti da li igramo u dnevnom ili 
večernjem terminu. Ovde smo da bismo svakoga pobedili - kaže Zidan koji će na 
ovom Mondijalu zasigurno odigrati poslednji meč ne samo za Francusku, već i u 
svojoj karijeri. - Ja i nekolicina igrača, koji smo se okitili zlatom na SP 
1998. i EP 2000. godine, nameravamo da na ovom Mondijalu dokažemo da još nismo 
za "staro gvožđe" i da je debakl koji smo doživeli pre četiri godine u Japanu i 
Koreji bio samo slučajnost.
Sudeći prema rečima selektora Švajcarske, Koebi Kuna, "sajdžije" s radošću 
prihvataju ulogu autsajdera:
- Realnost je takva da bi u deset utakmica protiv Francuske mi pobedili na dve. 
Imamo pravo da se nadamo da bi jedna od te dve pobede mogla da dođe baš sad na 
Mondijalu. Imamo mlad tim, željan dokazivanja, koji bi možda baš u meču protiv 
"trikolora" mogao da prevaziđe svoje mogućnosti.