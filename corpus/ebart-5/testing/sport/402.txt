> Izvor: matf
> Datum: 
> Rubrika: sport
> Naslov: Šoping & fudbal
> Članak:


Reprezentativac Obale Slonovače i prvi napadač Čelsija Didije Drogba izjavio je 
da ima veliku želju da igra za Milan. Kako su čelnici Čelsija veoma 
zainteresovani za kupovinu napadača crveno-crnih Andreja Ševčenka, Drogba je 
procenio da neće imati prostora koliko je imao do sada i krenuo u kampanju 
preporučivanja svojih usluga jednom od najvećih evropskih klubova.
- Obožavam Seriju A i hoću da igram za Milan. Fudbal u Italiji je iz godine u 
godinu sve ofanzivniji i stalno poneki klub igra završnicu Lige šampiona. Moj 
izbor je Milan jer se tamo igra spektakularan fudbal, koji mi u potpunosti 
odgovara. Pored toga, ne postoji grad na svetu u kojem je lepši i bolji osećaj 
odlaska u šoping - rekao je Drogba.