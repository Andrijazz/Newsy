> Izvor: matf
> Datum: 
> Rubrika: sport
> Naslov: FUDBALSKO PRVENSTVO BOSNE I HERCEGOVINE - 24. KOLO
> Članak:


BANJALUKA - Golom Dragana Benića, ekipa Borca pobedila je vodeći Zrinjski, čime 
su Banjalučani  stekli bolje šanse u borbi za opstanak. Jedan pogodak presudio 
je i u okršaju srpskih ligaša u Modriči. Strelac je bio Bojan Magazin, a 
minimalnom pobedom Modriča je napravila skok na tabeli čak za šest mesta.
Neugodnu tradiciju protiv Željezničara fudbaleri Leotara nisu prekinuli ni u 
meču vanrednog 24. kola, pa su Sarajlije i dalje jedini klub u ligi protiv koga 
Trebinjci nikada nisu zabeležili pobedu. Iako se oprostio od ovog društva, 
Rudar je ubedljivo savladao goste iz Orašja. Igračima iz Ugljevika pripadaju 
čestitke za ispoljenu borbenost i odlučnost da se bore za čast kluba koji će od 
naredne jeseni nastupati u Prvoj ligi Republike Srpske.
Rezultati 24. kola: MODRIČA: Modriča - Slavija 1:0, SARAJEVO: Željezničar - 
Leotar 1:0, UGLJEVIK: Rudar - Orašje 3:0, ZENICA: Čelik - Široki brijeg 1:1, 
ŽEPČE: Žepče - Travnik 5:0, POSUŠJE: Posušje - Budućnost 2:1, BANJALUKA: Borac 
- Zrinjski 1:0, TUZLA: Sloboda - Sarajevo 1:1.
Tabela: Zrinjski 49, Željezničar 45, Široki brijeg 41, Posušje 35, Modriča, 
Slavija, Travnik, Sarajevo i Leotar po 34, Orašje i Sloboda po 33, Žepče 32, 
Borac 30, Budućnost i Čelik po 29, Rudar 22 boda.