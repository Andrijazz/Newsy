> Izvor: matf
> Datum: 
> Rubrika: sport
> Naslov: Brazilac Žuninjo bolje izvodi slobodne udarce od zemljaka Ronaldinja, izjavio 
> Članak:

je napadač Milana, Ukrajinac Ševčenko. "Žuninjo je neverovatan. Mislim da je 
bolji izvođač slobodnih udaraca od Ronaldinja. Žuninjo ih izvodi raznovrsno, 
dok je Ronaldinjo dobar kada je slobodan udarac dosuđen blizu protivničkog 
gola", rekao je Ševčenko za današnje izdanje francuskog sportskog dnevnika 
"L'Ekip". Ševčenko je istakao i da će neigranje Žuninja na prvoj utakmici dva 
tima u četvrtfinalu Lige evropskih šampiona biti velika prednost za Milan. "To 
će biti prednost za nas, pošto će Olimpik verovatno češće izvoditi slobodne 
udarce na domaćem terenu nego na našem 'San Siru'", rekao je najbolji evropski 
fudbaler 2004. Milan i Olimpik će prvu utakmicu četvrtfinala igrati u Lionu. 
Žuninjo je od dolaska u Lion 2001. godine iz slobodnih udaraca postigao 26 
golova na 193 odigrane utakmice. Ševčenko je, međutim, istakao i da Milan može 
da zapreti iz prekida. "Andrea Pirlo je specijalista za slobodne udarce", rekao 
je Ukrajinac.