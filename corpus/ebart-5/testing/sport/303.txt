> Izvor: matf
> Datum: 
> Rubrika: sport
> Naslov: Nakon velikog uspeha Petržalke i ekipa Tuna je napravila iznenađenje 
> Članak:

eliminisavši Dinamo iz Kijeva. Švajcarci su sinoć slavili sa 1:0 i uz rezultat 
iz prvog meča od 2:2 obezbedili plasman u treće kolo kvalifikacija za Ligu 
šampiona ispred čestog člana evropske elite.
Najveći debakl doživeo je Hajduk, čiji je poraz od Debrecina od 3:0 u prvom 
meču bio u senci katastrofe Seltika. Na "Poljudu" su Mađari poveli sa 1:0 već 
nakon 19 sekundi kada je Halmoši iskoristio smušenost odbrani splitskog tima, 
da bi do kraja meča čak još četiri puta zatresli mrežu prvaka Hrvatske i 
obezbedili dvomeč sa Mančester Junajtedom. Navijači Hajduka su još na 
poluvremenu utakmice  pri rezultatu 3:0 za Debrecin pokušali da razvale ogradu 
tribina i ulete na teren, ali ih je u tome sprečila policija.  Navijači Hajduka 
su u nekoliko navrata na teren bacali baklje, zbog čega će Evropska fudbalska 
unija svakako kazniti splitski klub. 
U meču "visokog rizika" u Turskoj, između Trabzonspora i kiparskog Anortozisa, 
Kiprani su napravili iznenađenje. Iako su izgubili 1:0, zahvaljujući pobedi iz 
prvog meča od 3:1 uspeli su da obezbede plasman u 3. kolo. 
Rezultati revanŠ utakmica 2. kola kvalifikacija :  Nefči - ANDERLEHT 1:0 (prvi 
meč 0:5), Haka - VALERENGA 1:4 (0:1), LOKOMOTIVA MOSKVA - Rabotnički 2:0 (1:1), 
Makabi Haifa - MALME 2:2 (2:3), Trabzonspor - ANORTOZIS 1:0 (1:3), Šerif - 
PARTIZAN 0:1 (0:1), STEAUA - Šelburn 4:1 (0:0) , CSKA SOFIJA - Tirana 2:0 
(2:0), BRONDBI - Dinamo Tbilisi 3:1 (2:0), Hajduk - DEBRECIN 0:5 (0:3), TUN - 
Dinamo Kijev 1:0 (2:2), RAPID BEČ - Dudelanž 3:2 (6:1).
Parovi 3. kola: Bazel - Verder, Petržalka - Partizan, Šahtjor - Inter, Steaua - 
Rozenborg, Mančester Junajted - Debrecin, Malme - Tun, Everton - Viljareal, 
Liverpul - CSKA Sofija, Sporting - Udineze, Valerenga - Briž, Rapid - 
Lokomotiva, Anderleht - Slavija, Anortozis - Glazgov Rendžers, Brondbi - Ajaks, 
Betis - Monako, Visla Krakov - Panatinaikos.
Prvi mečevi igraju se 9. i 10. avgusta, a revanši dve nedelje kasnije.