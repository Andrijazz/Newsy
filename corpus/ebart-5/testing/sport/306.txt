> Izvor: matf
> Datum: 
> Rubrika: sport
> Naslov: Danas na programu tri meča 2. kola Meridijan super lige
> Članak:


Utakmicama Budućnosti i Vojvodine u Banatskom Dvoru, Voždovca i Hajduka i 
Budućnosti i Habitfarma pod Goricom, danas se nastavlja fudbalski šampionat 
Srbije i Crne Gore. Ostali mečevi 2. kola Meridijan super lige, izuzev duela 
Jedinstva i Crvene zvezde koji je odložen za 31. avgust, igraju se sutra. 
Jedini meč koji, uslovno, zaslužuje epitet derbija je okršaj Partizana i 
Smedereva koji je na programu sutra od 20.00 časova u Humskoj.
- Umorni smo pomalo od gostovanja u Bratislavi ali prinuđeni smo da se ubrzano 
navikavamo na ritam sreda - nedelja, i koncentrišemo samo na prvi sledeći meč. 
Tako dočekujemo i duel sa uvek neugodnim Smederevcima, potpuno svesni da bi nas 
opuštanje moglo skupo koštati u borbi za titulom - prokomentarisao je juče 
kapiten crno-belih Ivan Tomić.
Parovi 2. kola: subota: Budućnost (BD) - Vojvodina, Budućnost (P) - Habitfarm, 
Voždovac - Hajduk (17.30); nedelja:  Borac - Zeta, Obilić - OFK Beograd, Rad - 
Zemun (17.30), Partizan - Smederevo (20.00).