> Izvor: matf
> Datum: 
> Rubrika: sport
> Naslov: PRVENSTVO SCG U BOKSU 
> Članak:


Loznica. - Bokserski klub Loznica danas je postala prvi pobednik ekipnog 
prvenstva državne zajednice Srbija i Crna Gora (SCG), pošto se u zakazano vreme 
ekipa Radničkog iz Kragujevca nije pojavila na merenju takmičara pred treći 
finalni meč plej ofa, koji je večeras trebalo da se održi u domaćem sportskom 
centru "Lagator". 

U zakazano vreme službeno lice je konstatovalo prisustvo svih osam takmičara 
Loznice, kao i izostanak ekipe gostiju iz Kragujevca. Na osnovu toga, delegat 
trećeg finalnog meča prvenstva SCG, Miodrag Kaćanski, proglasio je pobedu 
Loznice nad ekipom Radničkog službenim rezultatom 16:0, što znači da je time 
domaći tim postao prvi ekipni šampion SCG. 

Prethodna dva finalna meča plej ofa, 24. maja u Loznici i sedam dana ranije u 
Kragujevcu, završeni su nerešeno istovetnim rezultatom 9:9.