> Izvor: matf
> Datum: 
> Rubrika: sport
> Naslov: LE MAN - Zanimljivo je bilo juče na stazi u Le Manu za Veliku nagradu Francuske 
> Članak:

u motociklizmu. Španac Sete Hibernau na Hondi pobedio je drugi put ove sezone i 
tako se znatno približio drugoj poziciji u generalnom plasmanu i Italijanu 
Maksu Bjađiju.
Španac je trijumfovao u velikom stilu ispred svetskog šampiona Valentina Rosija 
posle sjajnih preokreta u finišu trke. Hibernau je tri puta zaobilazio Rosija u 
poslednjem krugu pre nego što je prešao liniju cilja.
- Preserećan sam. Bila je to strašno uzbudljiva trka u kojoj se ništa nije 
znalo do poslednjih metara - izjavio je pobednik koji je za 165 hiljaditih 
delova sekunde bio brži od Rosija.
Treći je bio Brazilac Aleks Baros na Jamahi, dok je Maks Bjađi na cilj stigao 
peti. Rosi je bio u prednosti posle 15 krugova kada je trka prekinuta zbog 
kiše, da bi bila nastavljena u novih 13 krugova iz kojih je Španac izašao kao 
pobednik.
Rezultati: 1. Hibernau (Španija, Honda) 24:29.665, 2. Valentino Rosi (Italija, 
Honda) 24:29.830, 3. Aleks Baros (Brazil, Jamaha) 24:31.458, 4. Olivije Žak 
(Francuska, Jamaha) 24:59.577, 5. Maks Bjađi (Italija, Honda) 
25:01.158...Generalni plasman: 1. Rosi 90, 2. Bjađi 67, 3. Hibernau 63, 4. 
Baros 46, 5. Bajlis 40 bodova... 
Konstruktori: 1. Honda 100, 2. Jamaha 46, 3. Dukati 45, 4. Aprilia 23...