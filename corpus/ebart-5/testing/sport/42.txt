> Izvor: matf
> Datum: 
> Rubrika: sport
> Naslov: FUDBALSKI AS PRRIPEMA BIZNIS U HERCEG NOVOM 
> Članak:


Podgorica, 25. aprila 

Mateja Kežman, poznati jugoslovenski fudbalski as, koji sada igra u Holandiji, 
na jučerašnjoj javnoj aukciji, koju je organizovao Savet za privatizaciju 
crnogorske vlade imao je najbolju ponudu za kupovinu nekoliko objekata i 
zemljišta u Herceg Novom. 

On je za 2.516 kvadratnih metara zemljišta i nekoliko objekata, bivšeg 
preduzeća "Orjen" u Herceg Novom, platio 503 hiljade evra. Mateja Kežman je, 
takođe juče, kupio i objekat bivše carinarnice u Herceg Novom. Poslovni prostor 
ovog objekta od 125 kvadratnih metara Kežmana je koštao 85 hiljada evra, ili 27 
hiljada više od početne cene. Za ovaj prostor licitirala su još dvojica kupaca, 
ali je Kežmanova ponuda bila najpovoljnija za Savet za privatizaciju.