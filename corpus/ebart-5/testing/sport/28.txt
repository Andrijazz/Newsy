> Izvor: matf
> Datum: 
> Rubrika: sport
> Naslov: atletika  
> Članak:


Danas počinje SP u dvorani

U egleskom gradu Birmingemu danas počinje Svetsko dvoransko prvenstvo u 
atletici (14-16. mart). Srpsko-crnogorska atletika na planetarnoj smotri 
"kraljice sportova" imaće samo dva predstavnika, koliko ih je uspelo da ispuni 
zahtevne takmičarske norme. Dragutin Topić (Crvena zvezda), nekadašnji evropski 
prvak u skoku uvis kojem su nakon dvogodišnje suspenzije bila dovoljna samo dva 
takmičenja da preskoči potrebnu visinu od 2.30, koju je na nedavnom mitingu 
IAAF u Atini popravio za još tri santimetra čime je dospeo na peto mesto 
svetske rang-liste, u današnjim kvalifikacijama pokušaće da izbori mesto među 
osam najboljih skakača na svetu, dok Aleksandra Novakovića (OAK Beograd), isti 
posao očekuje sutra u disciplini 60 metara prepone.