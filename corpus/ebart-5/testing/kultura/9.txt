> Izvor: matf
> Datum: 
> Rubrika: kultura
> Naslov: Najbolji švedski izvozni proizvod u 2002.
> Članak:


STOKHOLM (Beta-AP) - Rok grupa "Hajvz"dobitnica je nagrade švedske vlade za 
"najbolji izvozni proizvod" u prošloj godini.  Ministar industrije Leif 
Pagrotski rekao je da je bend nagrađen zbog "direktnosti muzike, izuzetnog 
stila i rokenrol stava".
Petorica mladića iz gradića Fagerste prošlog leta dospela su na listu deset 
najboljih rok numera američkog muzičkog časopisa "Bilbord", s pesmom "Hate To 
Say I Told You So". Mnogi smatraju da je njihov uspeh otvorio vrata svetske 
scene za druge švedske rokere, kao što su grupe "Saundtrek" i "Aur lajvz", koji 
su nominovani za američke "Gremije", i ženski bend "Sahara hotnajts".
Pagrotski je nagradu "najbolji izvozni proizvod" ustanovio 1998. Među ranijim 
dobitnicima su grupe "Kardigans" i "Rokset".
