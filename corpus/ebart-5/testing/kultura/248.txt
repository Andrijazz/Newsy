> Izvor: matf
> Datum: 
> Rubrika: kultura
> Naslov: kratkiRezovi
> Članak:


Senat i Upravni odbor Državnog univerziteta u Ohaju (SAD), doneli su odluku da 
se prof. Vladanu Radovanoviću (Beograd, 1932) dodeli počasni doktorat ovog 
Univerziteta za oblast muzike "uvažavajući njegovu izuzetnu karijeru 
kompozitora i profesora, kao i pionirski doprinos vizuelnim i izvođačkim 
umetnostima", saopšteno je juče iz kancelarije Univerziteta umetnosti u 
Beogradu. Prof. Vladan Radovanović jedan je od osnivača Grupe za višemedijsku 
umetnost na Interdisciplinarnim poslediplomskim studijama UU u Beogradu. 
Počasni doktorat biće uručen prof. Radovanoviću na ceremoniji koja će biti 
organizovana na Državnom univerzitetu u Ohaju - 27. avgusta ove godine.