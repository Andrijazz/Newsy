> Izvor: matf
> Datum: 
> Rubrika: kultura
> Naslov: kratkiRezovi
> Članak:


Ruski dirigent Valerij Gergijev (53) dobio je nagradu "Herbert fon Karajan" kao 
izvrsni moderni umetnik. U obrazloženju nagrade se navodi da je umetnički i 
generalni direktor Marinski teatra iz St. Peterburga, i gostujući dirigent 
njujorške Metropoliten opere, "jedan od najvažnijih umetnika današnjice". 
Specijalno priznanje, i novčani deo nagrade od 50.000 evra, biće uručeni 
Gergijevu 12. juna u Baden-Badenu. Inače, ruski dirigent je u svojoj karijeri 
dobio nekoliko važnih nagrada, među kojima i Filips priznanje za izvrsnost, 
nagradu "Dmitri Šostakovič" i rusku Zlatnu masku. Prošlogodišnji dobitnik 
nagrade "Herbert fon Karajan" bio je još jedan Rus - pijanista Jevgenij Kisin.