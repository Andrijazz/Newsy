> Izvor: matf
> Datum: 
> Rubrika: kultura
> Naslov: kratkirezovi
> Članak:


Džez festival u Nju Orleansu će se i dalje održavati, uprkos gubicima koji su 
ove godine iznosili između 800 i 900 hiljada dolara. Teroristički napadi na SAD 
od 11. septembra i američki rat u Iraku uticali su na pad posete 2002. i 2003. 
godine, tako da je i festival tada manje zaradio. Ove godine problem je bilo 
loše vreme sa puno kiše koje je smanjilo posetu. Fondacija koja stoji iza njega 
je iscrpla svoje rezerve tako da ovogodišnji gubici nisu pokriveni. "Nemamo dva 
miliona dolara da održimo festival 2005. godine. Ali, biće festivala, to vam 
tvrdim", izjavio je Bajron Hjui, blagajnik Fondacije koja održava džez festival 
u Nju Orleansu. Ovaj festival, koji se održava od 1970, samo je dve godine od 
svog starta, po pitanju finansija, bio "u crvenom".