> Izvor: matf
> Datum: 
> Rubrika: kultura
> Naslov: KRUŠEVAC - Velikanu srpskog glumišta Miodragu Petroviću Čkalji tokom vikenda 
> Članak:

postavljena je spomen-ploča ispred rodne kuće u Balšićevoj ulici u Kruševcu, 
odakle je napravio prve korake u svet glume i postao legenda među komičarima.
"Spomen-obeležje nisu podigli ni opština ni ovdašnje pozorište, ne daj Bože, da 
je učestvovala i jedna stranka, već su za sve ovo zaslužni samo žitelji 
Balšićeve ulice, koji su hteli da se oduže velikanu srpskog glumišta, koji je 
odavde potekao", rekao je Beti inicijator akcije, književnik LJubiša Bata 
Đidić. Reljef izliven u bronzi, veličine pola metra, na obelisku visokom oko 
dva metra, izradio je akademski vajar Života Radojičić.
Đidić je objasnio da meštani Balšićeve ulice već deset godina imaju svoje 
udruženje starih Kruševljana, da su registrovani kao pravno lice, kao i da je 
novac za spomen-obeležje Čkalji prikupljen tako što su uputili pismo sa 
zahtevom za sponzorstvo.