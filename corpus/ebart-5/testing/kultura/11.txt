> Izvor: matf
> Datum: 
> Rubrika: kultura
> Naslov: OD DANAS U JUGOSLOVENSKOJ KINOTECI
> Članak:


DAN po završetku FEST-a, u Muzeju kinoteke počinje trodnevni filmski festival 
posvećen kinematografijama afričkih zemalja. Reč je o pet filmova u svetu već 
veoma afirmisanih režisera, koji će za nas predstavljati pravo malo otkrovenje. 
Filmovi su stigli posredstvom Francuskog kulturnog centra iz Beograda...
Prvi je večeras na programu film iz Burkine Faso, "Lafi, biće sve u redu" Pjera 
Jameogo-Elija. Sutra se prikazuju "Makadamsko pleme" iz Konga u režiji Žoze 
Laplena i "Novac" iz Gabona (režija Imunga Ivanga). Trećeg dana festivala, u 
sredu, su na programu "Gimba, jedan tiranin, jedna epoha", film iz Malija, u 
režiji Šeika Umara Sisoka, i "Lumumba", koji je pre dve godine snimljen na 
Haitiju u režiji Raula Peka.