> Izvor: matf
> Datum: 
> Rubrika: kultura
> Naslov: Sanja Domazet
> Članak:


U SUSRET BGD SAJMU KNJIGA

Na jučerašnjoj predsajamskoj konferenciji u Biblioteci grada Beograda, svoj 
program predstavile su izdavačka kuća JRJ i Moć knjige. Ispred izdavačke kuće 
JRJ, novinarima se obratio njen direktor Mišo Ninković. On je istakao da je za 
Sajam knjiga izašla opšta "Larusova" enciklopedija u tri toma, cenjena u 
čitavom svetu, koja će se na Sajmu knjiga prodavati pod povoljnijim uslovima, 
kao i "Larusove" enciklopedije pasa koje je objavio JRJ. Na ovom Sajmu knjiga 
možda najatraktivniji naslov na štandu JRJ biće veliki "Medicinski leksikon", 
napisan od strane uglednih lekara i specijalista, a obuhvata brojna saznanja o 
sto pedeset najčešćih bolesti. Takođe, sa znakom JRJ izlaze i "Enciklopedija 
dečjih igara" i "Enciklopedija dostignuća XX veka", izabrana dela Branislava 
Nušića u pet tomova i trotomna "Istorija pravoslavne crkve", iz pera dr Đoke 
Slijepčevića. Pod znakom JRJ pojaviće se i brojne knjige za decu i tinejdžere, 
kao različiti bukvari dečjeg znanja i slikovnica, bajki i basni.
Srđan Krstić, osnivač i uredenik izdavačke kuće Moć knjige, istakao je da se 
između dva sajma sa znakom Moć knjige pojavilo nešto manje od trideset naslova, 
a da on kao najatraktivnije za ovaj Sajam knjiga izdvaja "Dvanaestu planetu" 
Zeharija Sičina, "Čuvare čovečanstva" Grejema Henkoka i Roberta Bauvala, kao i 
knjigu "Tragovi bogova" Grejema Henkoka i "Genezu u kući Šefera" Tamara Jelina. 
Takođe, Moć knjige za Sajam knjiga objavljuje i knjigu "Tajna prve kafe" 
Dejvida Lidsa, evropski bestseler Metjua Perla, "Danteov klub", "Ubistvo u 
hramu Anubisa" Linde S. Robinson, kao i "Klub poglavara kletnika"S. Donaldsona.