> Izvor: matf
> Datum: 
> Rubrika: kultura
> Naslov: Distributerska kuća Taramount postigla je dogovor sa Koka-kolom i Mekdonaldsom 
> Članak:

o zajedničkoj promociji jela, pića i filmova. Tako je juče upriličena prva 
promocija na kojoj su predstavljeni kako novi Mekdonald sendviči tako i novi 
film "Žene iz Stepforda" Frenka Oza sa Nikol Kidmen u glavnoj ulozi. Novi 
sendviči, koji će se od 24. septembra naći na meniju svih restorana u zemlji, 
su sa pohovanim kačkavaljem, potom čizburger s prelivom od ementalera, salata 
sa tri ukusa sira i kao dezert kolač od sira. Dodirna tačka između pomenute 
klope i filma koji u domaće bioskope ulazi idućeg četvrtka nalazi se u 336 
ulaznica, koje će distributerska kuća Taramount pokloniti svim gostima koji 
prvi probaju salatu iz nove Mekdonaldsove ponude. Film "Žene iz Stepforda" 
Frenka Oza treća je adaptacija romana Ajre Levina koja je okupila vrsne 
američke glumce, među kojima su, sem Kidmanove, i Kristofer Voken, Bet Midler i 
Glen Klouz.