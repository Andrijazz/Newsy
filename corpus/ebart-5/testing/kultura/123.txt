> Izvor: matf
> Datum: 
> Rubrika: kultura
> Naslov: PROKUPLjE - Na prigodnoj svečanosti u starom zdanju načelstva Milivoje Joksić, 
> Članak:

potpredsednik SO Prokuplje, uručio je nagradu "Boža Ilić" Miroslavu 
Anđelkoviću, slikaru iz Niša.
Anđelkoviću je ovo prestižno priznanje pripalo za retrospektivnu izložbu koju 
je priredio u Nišu. On je, inače, profesor na Akademiji primenjenih umetnosti u 
Beogradu, i do sada je imao više od 30 samostalnih izložbi, nosilac i drugih 
uglednih iviše nagrada. Ovim je završena ovogodišnja Likovna kolonija u 
Toplici, koja je okupila slikare iz raznih krajeva naše zemlje, kao i iz 
Bugarske i Makedonije.
U zavičaju našeg znamenitog slikara Bože Ilića Marijeta Konova (Bugarska), 
Silvija Mihajlovska (Makedonija), Sonja Drobnjak (Beograd), Pavle Nasković 
(Aleksinac), Ilija Drašković (Gornji Milanovac), Vlastimir Spasojević 
(Kraljevo), Marko Višić (Leskovac), Nadica Grbić (Blace) i Vera Virijević 
(Prokuplje) slikali su nedelju dana predele, objekte i ljude u Toplici. Po 
jednu sliku ostaviće galeriji koja nosi ime slikara Bože Ilića.