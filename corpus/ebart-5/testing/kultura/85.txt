> Izvor: matf
> Datum: 
> Rubrika: kultura
> Naslov: Optužen i Denis Latin
> Članak:


Hrvatski mediji ponovo sa gorčinom konstatuju navalu srbijanskog turbo folka na 
njihovu publiku. Hiljade ljudi moguće je videti kako pevaju zajedno na 
koncertima Vesne Pezo, trija "Gušt" ili gostujućih ex-YU zvezda poput Miroslava 
Ilića i Vesne Zmijanac.
U fensi kafićima Zagreba i drugih velikih hrvatskih gradova posle ponoći trešte 
najnoviji hitovi "Siti rekordsa", "Grand produkcije". Orijentalni trbušni ples 
mlade Hrvatice sa zadovoljstvom plešu uz pesme Cece, Jelene Karleuše, Lepe 
Brene i drugih srpskih zvezda.
Neverovatan je uspeh Vesne Pezo, koja je sa samo dva albuma izborila status 
prosrpske estradne ikone koji je nekada imala Severina. Vesna je karijeru 
počela sa pesmama posvećenim Radovanu Karadžiću, a danas je neka vrsta 
kontrapandana Tompsonu koji peva ustaške pesme. Ćirilica na "Latinici" naslovi 
su tekstova koji optužuju najpopularnijeg hrvatskog tok-šou voditelja Denisa 
Latina, zbog medijske pažnje koju daje srpskim folk pevačima u njegovoj emisiji 
"Latinica".