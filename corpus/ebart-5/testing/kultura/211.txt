> Izvor: matf
> Datum: 
> Rubrika: kultura
> Naslov: SEDAM KNjIGA ZA SEDAM DANA
> Članak:


"SOSTENUTO" LjILjANE LAZAREVIĆ

PETOM zbirkom stihova "SOSTENUTO" beogradska pesnikinja Ljiljana Lazarević 
(1958) potvrdila je izgrađen i osoben pesnički glas koji se prepoznaje i 
izdvaja iz sve veće tekuće pesničke produkcije.
U ovoj knjizi jedna duša osetljivog sastava pretočila je vlastiti bitak i 
najtananije snove o strahu i ljubavi u poemu lepe lirske eleviranosti i 
feminalne ekstatičnosti. Staložena refleksivnost i jedna tiha seta koja je 
spiritualna, sve je odlučila u poeziji Ljiljane Lazarević. Koloratura 
fluidnosti, tako vidljiva u ovim pesmama kao da je dozrela u ozračju Šubertove 
muzike, u lelujavoj margini nekakve nedodirljivosti, tamo gde jedino važi 
"procena srca", kaže pesnik Dragan Jovanović Danilov. Izdavač je "Rad", 60 str, 
110 din.