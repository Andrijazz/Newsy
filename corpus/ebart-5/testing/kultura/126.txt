> Izvor: matf
> Datum: 
> Rubrika: kultura
> Naslov: KRUŠEVAČKI KNjIŽEVNI KLUB U BESPARICI
> Članak:


IZDAVAČKO preduzeće "Bagdala" je urušeno. Izdavačke poslove je preuzeo osnivač 
IP, Književni klub "Bagdala". Klub ne može samostalno da izlaže, jer nema 
sredstava, već će se priključiti drugom izdavaču.
Ovom kroki prikazu teške materijalne situacije, u kojoj se, već duže vremena, 
nalazi poznato izdavačko ime iz Kruševca, Miloš Petrović, član Uprave KK 
"Bagdala", književni i pozorišni kritičar, dodaje:
- Već tri godine iz opštinske kase nije izdvojen ni dinar za Klub. Pridružićemo 
se drugom izdavaču na beogradskom Sajmu knjiga. Prošle godine je to bio 
Izdavački centar Fakulteta za menadžment iz Kruševca. Biće izložene knjige koje 
je izdao Klub, kao i dela članova "Bagdale", koje je objavio drugi izdavač.
Naslovi i autori su sledeći: "Na licima oči", pripovetke - Gordana Vlahović, 
"Dušobolja" - Vera Majska, "Fragmenti o pesniku Antoniju Marinkoviću" - 
Slavoljub Obradović, "Strofe u praslikama" i "Pesnik i njegovi modeli" - 
Nebojša Lapčević, "Pogledi sa strane", eseji i kritike, i "Večita odbrana" - 
Gradimir J. Moskovljević, "Književne prilike i pojave" i "Književno-istorijski 
eseji" - Milivoje R. Jovanović, "Sveti poljubac" - Ljubiša Đidić, roman "Ukus 
požude" - Milan Miletić, "Kod vrnjačke Euterpe", kritike i eseji - Miloš 
Petrović, monografija "Književne staze Vladete Vukovića" - Boško Ruđinčanin, 
"Ne znam šta mi je", poezija za decu - Miroslav Dimitrijević.
Uz ove naslove jedanaest književnih stvaralaca na Sajmu će biti izloženi svi 
brojevi časopisa "Bagdala" za 2003. i 2004. godinu, koji, i pored svih nedaća, 
redovno izlazi.