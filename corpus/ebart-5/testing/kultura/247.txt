> Izvor: matf
> Datum: 
> Rubrika: kultura
> Naslov: KONCERT FRANCUSKE ŠANSONE U POZORIŠTU NA TERAZIJAMA
> Članak:


Publika oduševljena recitalom umetnice iz inostranstva što svedoči i atmosfera 
koja je odisala razumevanjem gostiju i izvođača

VELIKA zvezda francuskog i evropskog filma Ana Karina, održala je sinoć, u 
pozorištu naTerazijama, koncert francuskih šansona na kome je, uz klavirsku 
pratnju poznatog pijaniste Filipe Evnoa, otpevala neke od najvećih hitova iz 
svojih filmova. Iako pozorište nije bilo puno do poslednjeg mesta, prisustvom 
obožavalaca šansona, beogradska publika je pokazala da i naš narod "gaji" 
simpatije prema muzici šarmantnih nota. Uglavnom stariji gosti, bili su 
prijatno iznenađeni duetom umetnika iz Francuske. Najbolji primer za to je 
sinoćnji recital, koji je odisao uzajamnim razumevanjem gostiju i izvođača. 
Nakon koncerta publika je bila oduševljena.
- Ovo što smo slušali večeras je nešto najlepše što se dogodilo Beogradu u 
poslednjih nekoliko godina - rekla je jedna od gošći. Koncert su pomogli 
Francuski kulturni centar u Beogradu i pariska agencija "ArtMedia", a u čast 
Ane Karine Muzej kinoteke će, narednih dana, predstaviti ciklus njenih filmova.