> Izvor: matf
> Datum: 
> Rubrika: kultura
> Naslov: ROMAN SVEŠTENIKA DRAGIĆA ILIĆA, U IZDANJU "NOLITA"  
> Članak:


PRIČOM i pričanjem raskriljujući dveri "Mojsinjske Svete Gore po tragu ruševina 
starih manastira" junaci knjige "Mojsinjski meanderi" sveštenika Dragića Ilića 
(1969) čitaocima otkrivaju skoro zaboravljeni geografski i duhovni prostor 
jedne od "Kapija Srbije" nedaleko od Stalaća.
- Nismo navikli da jedan sveštenik napravi zanimljivu i uzbudljivu knjigu - 
rekao je na jučerašnjoj konferenciji za novinare recenzent Mileta Aćimović 
Ivkov. - Ovo književno hododarje, u zanimljivim i slikovitim pripovestima, 
oživljava prizore istorijske i verske nacionalne prošlosti. Podstaknuto 
molitvenim tihovanjem pripovedanje sadrži i ono neimenljivo, a delotvorno od 
patine i draži drevnog, prvobitnog.
Drugo izdanje ovog romana objavio je "Nolit".