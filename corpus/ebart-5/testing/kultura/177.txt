> Izvor: matf
> Datum: 
> Rubrika: kultura
> Naslov: OD DANAS U SREĆNOJ GALERIJI STUDENTSKOG KULTURNOG CENTRA
> Članak:


TreĆi po redu, tradicionalni skup stripa u SKC-u, počinje danas, a ove godine 
predstavlja goste iz Grčke. Beograđani će u narednih dve nedelje, imati priliku 
da vide jedan opširan pregled grčkog stripa i karikature.
Urednik Srećne Galerije SKC-a Miki Pješčić, istakao je da program izložbi, 
prezentacija, predavanja i radionica, pod nazivom "Dani grčkog stripa i 
karikatura", predstavlja jedan od najzanimljivijih i najznačajnijih projekata 
za domaću kulturnu javnost koja se, na prethodnim salonima stripa, mogla 
uveriti u kvalitet produkcije grčkih umetnika iz ove oblasti. On je podsetio da 
su, već drugu godinu zaredom, nagradu SKC-ovog međunarodnog salona stripa za 
najbolji scenario osvajali Grci.
Povodom ove manifestacije, juče su našu redakciju posetili Angelos Mastorakis, 
specijalni urednik najuticajnijeg grčkog lista "Elefterotipija" i crtač Kostas 
Vlahos.