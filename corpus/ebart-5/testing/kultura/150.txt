> Izvor: matf
> Datum: 
> Rubrika: kultura
> Naslov: in memoriam
> Članak:


Amriš Puri, najslavniji bolivudski negativac, umro je u sredu 12. januara u 
bolnici grada Mumbaija od začepljenja krvnih sudova u mozgu. Puri, koji je u 
bolnicu prebačen par dana pre Nove godine, kada je pao u svojoj kući, preminuo 
je u 72. godini života. Svoj debi Puri je imao 1971. u indijskom filmu "Reshama 
Aur Shrea" i potom nastupio u više od 220 bolivudskih ostvarenja. Njegov dubok 
glas i "zli smeh" pomogli su mu da dobija uloge i u britanskim i američim 
filmovima. Tako je Puri imao malu ulogu u "Gandiju" (1982), gde je igrao Kana, 
pomagača Gandija u Južnoj Africi, a zatim je obrijao kosu s glave da bi bio 
zločinac Mola Ram u Spilbergovom filmu "Indijana Džons i ukleti hram" (1984).