> Izvor: matf
> Datum: 
> Rubrika: kultura
> Naslov: "Mile protiv muzičke industrije"
> Članak:


Kako izgleda svet kad (po običaju) dunemo- u trubu? Kakva je razlika između 
Guče, Vemblija, Bobana Markovića i grupe "Kvin"? Da li su trubovani "Maljčiki" 
jedina naša himna i da li imamo dobar džez(još jedan Marković) jer su nam trube 
"po defoltu"? Ima li razlike između Srbije i Meksika devetnaestog veka? O 
najnovijem Miletovom obračunu sa, ovog puta muzičkim globalizmom, saznajte u 
"Blicu" u formi mini intervjua, a onda sve to možete i čuti ako kupite album 
"Mile protiv muzičke industrije" koji će se uz "Blic" pojaviti 22. decembra. 
- Trubači i trube Srbije neće biti ukinuti, obećavam, zato kupite moj disk 
odmah, rano ujutru 22 decembra, uz vaš list. Shvatite taj datum kao dan "T", za 
ili protiv trube- apeluje Mile na čitaoce "Blica".
Mile, u čemu je stvar, zašto je 22. decembar baš toliko bitan?
Šta je, niste čuli. Jel treba opet ja da vas obaveštavam. Pa kako bre da čujete 
kad to u novinama piše dole, sitno, skriveno, u uglu. Evo šta kaže: posle 
višednevnih pregovora između predstavnika komisije za tranziciju i sindikata 
samoukih muzikanata došlo se do kompromisa- trubači i trube Srbije neće biti 
ukinuti, ali se kao rešenje nametnula obaveza da pohađaju časove u muzičkim 
školama u kojima će da nauče internacionalni novi notni sistem. Pa jel' ima 
nešto posle toga? Ima. Moraćemo da slušamo trube sedeći! Oće bre da nas uguraju 
u te sale da moramo da sedimo. Pa kako bre da sediš i da slušaš trubače, kako? 
Nama da ukinu, a oni da se vesele! E, neće moći. Čujte kako Mića Marković plete 
temu iz serije "Otpisani"!