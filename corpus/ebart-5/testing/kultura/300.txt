> Izvor: matf
> Datum: 
> Rubrika: kultura
> Naslov: fenomenKNJIGA  Pripremio: V. Todorović
> Članak:


Bestseler pisac Džon Grišam (51) prvi put je radio knjigu o stvarnim 
događajima, ali kad je video koliko mu je energije i vremena trebalo za delo 
"Nevin čovek" shvatio je da će mu to ujedno biti i poslednji takav poduhvat. 
Njegova knjiga govori o životnoj priča Rona Vilijamsona i njegovog prijatelja 
Denisa Frica koji su osuđeni za ubistvo konobarice 1982. godine. Obojica su na 
kraju oslobođeni pošto njihova DNK nije mogla da se poveže s mestom ubistva. 
"Reč je o previše teškom poslu. Ovakva knjiga traži beskonačno mnogo 
istraživanja, proveravanja činjenica - stvari za koje ja baš i nisam pravi 
izbor. Ova knjiga mi je uzela pet puta više vremena nego roman. Ne želim da 
radim to ponovo", rekao je čuveni pisac na godišnjem književnom festivalu u 
Čeltenhemu. Grišam je jedan od najuspešnijih pisaca u svetu - njegove knjige su 
se prodale u više od 200 miliona primeraka u celom svetu. Dosad je napisao 18 
romana, a prema mnogima su snimljeni i filmovi.