> Izvor: matf
> Datum: 
> Rubrika: kultura
> Naslov: KNjIŽEVNI IZLOG
> Članak:


JOŠ jedan roman u nizu o sudbini čuvenog umetničkog dela "Sveti Đorđe i zmaj", 
roman "Rafaelovim tragom" ovoga puta izašao je iz pera Gorana Erdeija. 
Rafaelova slika je nedostižna vizija viteštva i nevinosti, naslikana rukom 
jednog od najvećih slikara svih vremena. Punih petsto godina ovaj predmet 
žudnji svih kolekcionara tumarao je po Evropi, prenošen silom gramzivosti, 
taštine, političke preduzimljivosti i želje za posedovanjem. Danas je slika 
izložena u Vašingtonu, kao remek-delo renesanse, ali i znak američke nadmoći 
nad nekadašnjim silama koje su je posedovale i izgubile. Iako se smatra 
izuzetnim umetničkim delom, priča o njoj govori o novcu i moći, zbog koje ju je 
Rafael i naslikao. 

(Izdavač: "Mono i Manjana", 240 str., 496 dinara)