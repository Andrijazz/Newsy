> Izvor: matf
> Datum: 
> Rubrika: kultura
> Naslov: Šesti međunarodni festival kamernih horova koji se održava u Kragujevcu od 13. 
> Članak:

do 19. avgusta, biće svečano otvoren u nedelju u 20.30 sati, na "Đačkom trgu" 
gde će se pojaviti svi učesnici ove muzičke manifestacije. Iste večeri 
kragujevački Akademski kamerni hor "Liceum" nastupiće u Teatru "Joakim Vujić" 
sa mjuziklom "Sedam", koji je svojevrsni koncert crnačke duhovne muzike. Pored 
AKH "Liceum", na Šestom međunarodnom festivalu kamernih horova u Kragujevcu 
nastupiće Mešoviti hor "Rodna pesen" iz Burgasa u Bugarskoj, Mešoviti hor 
Prenke Jakova iz Skadra u Albaniji, Mešoviti hor iz Budimpešte, Vokalni ansambl 
"Oktrih" iz Beograda, Muški hor "Dziedonis" iz Rige u Letoniji i Gradski ženski 
hor "Menada" iz Tetova u Makedoniji. Svi koncerti, osim onih na otvaranju i 
zatvaranju Festivala, počinju u 20 i 22 sata, a održavaju se na tri lokacije u 
gradu - u sali Prve kragujevačke gimnazije, auli Opštinskog suda i Đačkom trgu. 
Završni koncert, najavljen za 19. avgust u 20.30 sati, biće održan u Drugoj 
kragujevačkoj gimnaziji.