> Izvor: matf
> Datum: 
> Rubrika: kultura
> Naslov: OTVORENA IZLOŽBA U NARODNOM MUZEJU TRAJANOVE TRŽNICE
> Članak:


SINOĆ je u Narodnom muzeju u Beogradu otvorena izložba "Trajanove tržnice u 
Rimu - od antičkog spomenika do Muzeja carskih foruma". Osnovni korpus ove 
impresivne arheološke poeme su fotografije Luiđi Filetičija koje prevazilaze 
dokumentarnu dimenziju ovog lokaliteta u centru Rima. Odabrani fragmenti 
tržnica - velikog arheološkog kompleksa na rafiniran način beleže i tumače 
nesvakidašnju, mističnu lepotu rimskih građevina starih dva milenijuma.
Sjajno koncipiran film, kao sastavni segment izložbe, jasno predstavlja period 
otkrića (1926), istraživanja i restauracije Trajanovih tržnica koje se sastoje 
od trgova i višespratnica različitih namena.