> Izvor: matf
> Datum: 
> Rubrika: kultura
> Naslov: Izložba Andrea Merola u galeriji "Artget"
> Članak:


Izložba fotografija italijanskog umetnika Andrea Merola pod nazivom "Karneval u 
Veneciji", otvara se u 19 časova u galeriji "Artget" Kulturnog centra Beograda. 
Izložba je realizovana u saradnji sa Italijanskim institutom za kulturu i 
italijansko-srpskom trgovinskom komorom iz Udina. 
Andrea Merola (Venecija, 1957) je saradnik brojnih italijanskih časopisa 
(Unita, Panorama, Espreso)  i venecijanskih izdavačkih kuća "Gazetino di 
Venecia" i "Nuova Venecia". Saradnik je agencije ANSA. U stalnoj kolekciji 
italijanske agencije "Gracija Neri" se nalazi preko hiljadu Merolovih 
fotografija slavnih ličnosti iz sveta umetnosti. Na izložbi u galeriji 
"Artget", Merolo će izložiti 40 fotografija koje uspešno dočaravaju 
hedonističku atmosferu čuvenog venecijanskog karnevala pod maskama.