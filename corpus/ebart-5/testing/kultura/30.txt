> Izvor: matf
> Datum: 
> Rubrika: kultura
> Naslov: MONOGRAFIJA POVODOM DVA VEKA OŠ "DOSITEJ OBRADOVIĆ"
> Članak:


OSNOVNA škola "Dositej Obradović" u Ćićevcu proslavila je minulog vikenda dva 
veka postojanja, a u čast jubileja štampana je monografija (na 216 strana sa 
100 fotografija). Ova knjiga je sećanje na sve one koji su taj put prešli 
zajedno sa školom, ali istovremeno i podsetnik i inspiracija za budućnost.
NJeni autori Milija Nagulić i Dragoljub Nikolić, kako je u recenziji napisala 
mr LJubica Nenezić, skinuli su veo sa pojedinih ličnosti prošlih vremena i 
bacili snop svetlosti na već zaboravljeno, ne samo u prosvećivanju već i u 
borbama za slobodu. Ova knjiga je, moglo bi se reći, i odsjaj društvenog, 
ekonomskog i političkog života u ovom delu Srbije.
Posebnu vrednost monografije čini sadržaj letopisa škole, naročito prva sveska, 
koja prikazuje i široku sliku "Ćićevca kroz vekove".