> Izvor: matf
> Datum: 
> Rubrika: kultura
> Naslov: NA VEST O SMRTI SLIKARKE IVANKE JOVANOVIĆ
> Članak:


U subotu, 4. marta u Somboru u 82. godini života preminula je Ivanka Jovanović, 
jedan od najpoznatijih predstavnika savremenog srpskog slikarstva i klasika 
njegove naive.
Rođena je 13. aprila 1924. godine u Stanišiću kraj Sombora. Iako je kasno 
počela da slika u pedesetoj godini, njene slike su za nešto više od tri 
decenije obišle svet. Našle su se na izložbama i aukcijama u prestižnim i 
reprezentativnim galerijama Milana, Minhena, Tokija, Hamiltona, Moskve, 
Budimpešte, Beograda, Jagodine, Novog Sada, Sombora i drugih gradova.
Ivankinim odlaskom srpsko slikarstvo je izgubilo jednog od najautentičnijih 
slikara naive. Slikara koji će po sugestivnosti svoje poetike i snazi bogatog 
kolorita ostati kao jedan od pečatnika bajkovitog likovnog poetskog realizma.