> Izvor: matf
> Datum: 
> Rubrika: kultura
> Naslov: NAGRADE ZA NjEGOŠEVA DELA
> Članak:


Kazuo Tanaka i Hiroši Jamasaki - Vukelić dobitnici su ovogodišnje nagrade 
Srpskog PEN centra za prevodilaštvo, koja je juče uručena u Andrićevoj 
zadužbini.
Ova nagrada se tradicionalno dodeljuje ne samo za prevodilački rad, nego i za 
širenje srpskog jezika i tradicije u svetu. Pored prevoda dela srpskih pisaca 
(Ive Andrića, Branimira Šćepanovića, Vuka Karadžića, Desanke Maksimović), 
Tanaka i Jamasaki - Vukelić su na japanski preveli Njegošev "Gorski vijenac", a 
u planu je i prevod dela "Luča Mikrokozma".
- Prevod "Gorskog vijenca" na japanski je veliki poduhvat koji je Tanaku i 
Jamasaki - Vukelić uvrstio među dobitnike nagrade. Njihov prevodilački rad i 
predstavljanje srpske književnosti u Japanu je i znak određenog prijateljstva 
naših naroda - rekao je akademik dr Predrag Palavestra, potpredsednik UO 
Andrićeve zadužbine.
- Pored prevodilačke delatnosti, trenutno radim i na biografiji Ive Andrića, a 
želja i je da prikupim podatke i za Njegoševu biografiju koja će takođe biti 
objavljena u Japanu, dodao je Tanaka.