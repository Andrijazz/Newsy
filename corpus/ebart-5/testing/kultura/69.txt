> Izvor: matf
> Datum: 
> Rubrika: kultura
> Naslov: "KLUB ČITALACA"
> Članak:


FILM Tima Burtona "Velika riba" snimljen po istoimenom romanu Dabijel Valas, 
tuče ovih dana sve rekorde u američkim bioskopima. A upravo ovo delo koje je 
objavila "Narodna knjiga" nudi se članovima "Kluba čitalaca" ove kuće sa 
popustom od 50 odsto.
Novi broj časopisa "Klub čitalaca" za svoje članove, a ima ih već 20.000, 
predstavlja na pregledan način  više od 400 dela koje je "Narodna knjiga" 
objavila tokom protekle godine. Među naslovima koje časopis preporučuje su dela 
svetskih klasika i pisaca bestselera, kao i izbor iz stvaralaštva velikana naše 
književnosti. Među izdanjima su i novi naslovi pisca Luiđa Pirandela, Trumana 
Kapota, Karlosa Fuentesa, Alberta Moravije, Marija Vargasa LJose, Knuta 
Hamsuna, Salmana Ruždija, Vladimira Nabokova, Hermena Hesea, Viljema Foknera...
- Za sve naše čitaoce dajemo veliki popust, a već krajem marta, najverovatnije, 
čekaće ih vredne nagrade, od automobila, frižidera, raznih tehničkih aparata, 
do knjiga, majica i kozmetike - kaže nam Ruža Vasiljević, direktor "Kluba 
čitalaca".