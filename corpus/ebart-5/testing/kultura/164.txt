> Izvor: matf
> Datum: 
> Rubrika: kultura
> Naslov: MOCART KUGLE 
> Članak:


Igrate loto? Verujete u čuda: da će baš vas dobra vila pomilovati po glavi? Ako 
je tako, prava ste osoba za Krcka Oraščića Petra Čajkovskog (1840-1893). To je 
ona slatka muzika iz crtanog filma uz koju mali obućari vredno rade noću. 
Sećate li se tog crtaća? Da Vas podsetim? Sadržaj Krcka Oraščića, koji će 26. 
marta biti izveden u Sava centru, je sledeći: devojčica za Božić dobije lutka 
koji lomi orahe drvenim ustima. U ponoć, lutak više nije igračka nego lepi 
princ koji odvodi devojčicu u svoje savršeno kraljevstvo... Prerasli ste 
fiksaciju princom iz bajke ili ste možda samo muško? U svakom slučaju 
pogledajte balet na ovu muziku - lepe balerine i isti takvi baletani za većinu 
smrtnika su bajka za sebe!

Probajte ove kolače (nisu orasi ali su lešnici):
Umutite 4 belanca, u to dodajte šolju seckanih lešnika, šolju šećera u prahu i 
cimet. Kuvajte na srednjoj vatri 8-10 minuta, stalno mešajući. Napravite 
kolačiće prečnika 3 cm (najbolje kašikom) i stavite u pleh obložen papirom za 
pečenje na 200oC. 
Uz njih poslušajte ovo super izvođenje:
Philips 289 462 114-2 (Gergiev)
Uživajte, sve je moguće!