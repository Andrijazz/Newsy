> Izvor: matf
> Datum: 
> Rubrika: kultura
> Naslov: kratkirezovi
> Članak:


Beogradski festival pisaca za decu, četvrti po redu, najavljen je za 12. maj. 
Program u kome učestvuju naši najpoznatiji pisci za decu - Pero Zubac, Dobrica 
Erić, Mira Alečković, Milovan Vitezović, Milomir Kragović, Vesna Ćorović 
Butrić, Brana Crnčević, Nedeljko Popadić i drugi, vodi Minja Subota, a 
specijalni gosti su Bora Đorđević, Boda Ninković, Vuk Bojović, ansambl "Groš" i 
drugi. Program kome će prisustvovati 2.000 dece iz svih gradova Srbije i Crne 
Gore, počinje u 12 sati u velikoj dvorani Doma garde u Topčideru. Festival 
otvara zamenica gradonačelnika Beograda, Radmila Hrustanović. U okviru 
festivala biće dodeljeno više od 500 specijalnih nagrada najtalentovanijim 
učenicima iz oblasti literarnog i likovnog stvaralaštva. Festival, inače, 
počinje u 9 sati, svečanim prijemom u Skupštini grada Beograda. Pisci, učenici, 
nastavnici i gosti festivala okupiće se u Domu garde u 11, sveštenik će iseći 
slavski kolač.