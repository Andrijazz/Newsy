> Izvor: matf
> Datum: 
> Rubrika: kultura
> Naslov: ODLAZAK POZNATE GLUMICE
> Članak:


U BEOGRADU je preminula glumica Alenka Rančić, saopštilo je Udruženje filmskih 
glumaca Srbije, čiji je ona bila osnivač i istaknuti član.
Tokom dugogodišnjeg rada ostvarila je veliki broj značajnih uloga na filmu i 
televiziji, za koje je dobila mnogobrojna priznanja u zemlji i inostranstvu. 
Autor je scenarija za tri igrana filma.
Bila je jedan od osnivača i dugogodišnji umetnički direktor Festivala glumačkih 
ostvarenja "Filmski susreti - Niš", čime je dala nemerljiv doprinos utemeljenju 
i razvoju te jedinstvene filmske manifestacije.
Komemoracija će biti održana u Muzeju Jugoslovenske kinoteke sutra u 15 časova, 
a kremacija istog dana u 17 časova na Novom groblju.