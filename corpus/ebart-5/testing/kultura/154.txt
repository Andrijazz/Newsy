> Izvor: matf
> Datum: 
> Rubrika: kultura
> Naslov: VEČERAS U NOVOM SADU
> Članak:


Izložba Aleksandra Rafajlovića, dobitnika "Politikine" nagrade, otvara se 
večeras u 19 časova u Art klinici, Grčkoškolska 5, u Novom Sadu.
Umetnik izlaže fotografije nastale u periodu 1996-1999. koje su u jednom 
trenutku poslužile kao vizuelna pošta. Izabrane iz porodičnih albuma, namenjene 
najbližima kao razglednica, čestitka za Novu godinu ili ljubavno pismo, poslate 
su u jednom ili više primeraka. Fotografije su snimljene u nepovoljnim uslovima 
i pokazuju trud da se zabeleži trenutak intime i poruka snažnija od reči, što 
neposrednošću pomera uobičajenu komunikaciju.