> Izvor: matf
> Datum: 
> Rubrika: kultura
> Naslov: Predstavljena knjiga "Rat jedne žene" 
> Članak:

Iv En Prentis

Novosadska knjižara "Draganić" predstavila je knjigu "Rat jedne žene", autorke 
Iv En Prentis britanske novinarake, dugogodišnjeg dopisnika londonskog Tajmsa. 
Ona u knjizi sugestivno definiše iskrivljenu psihologiju rata na tlu bivše 
Jugoslavije, uz odlično poznavanje stvarnog stanja. Knjigu je napisala 
podstaknuta takvom slikom dešavanja u Srbiji, ali i ličnom željom da iznese 
svoje viđenje događaja, naročito nakon pogibije njenog prevodioca tokom NATO 
napada na Kosovu u maju 1999. godine.
- Knjiga je i lična, ali i profesionalna. Lična je jer ima puno ličnih poruka 
koje sam htela da uputim, ali sam htela da dam jedan pogled na region kroz 
iskustva ljudi koje sam upoznala - kaže za Danas Iv En Prentis i objašnjava da 
je Kosovo dosta podseća na Severnu Irsku, odakle vodi poreklo njena porodica, i 
na tamošnji sukob što je u njoj probudilo emocije i intimna sećanja.
Prema njenim rečima knjiga je nastala i iz profesionalne želje da ostane pisani 
dokument koji govori o ratnoj propagandi koji će "u budućnosti pročitati i neki 
uticajni političar". Iv En Prentis sada je samostalni novinar i piše za neke od 
najznačajnijih britanskih novina.