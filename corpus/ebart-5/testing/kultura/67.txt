> Izvor: matf
> Datum: 
> Rubrika: kultura
> Naslov: SEDAM KNJIGA ZA SEDAM DANA
> Članak:


"KAKO RAZUMETI EKONOMIJU ZA 1 SAT" MARŠALA PEJNA

NA jednostavan i zanimljiv način u formi dijaloga američki ekonomista Maršal 
Pejn u knjizi "Kako razumeti ekonomiju za 1 sat" pokušao je da objasni osnovne 
pojmove ekonomije i pomalo je demistifikuje. 
S velikim delom sveta, na ivici bankrotstva i sve većim širenjem siromaštva 
koje uvek prati finansijske slomove nikada nije bilo važnije da ljudi razumeju 
osnovne principe ekonomije koji tako neposredno utiču na njihovo finansijsko 
blagostanje. U ovoj knjizi ništa nije komplikovano, dovoljno će biti znanje 
matematike iz srednje škole, ističe autor, uz napomenu da je "nauka zvana 
ekonomija vekovima obmanjivala čovečanstvo". Autorsko izdanje Vuka Perišića 
(koji je i prevodilac) i Jerine Malešević, 125 str, 300 dinara.