> Izvor: matf
> Datum: 
> Rubrika: kultura
> Naslov: goran tomanović Tole, gitarista
> Članak:


Goran Tomanović Tole, muzičar, gitarista, bivši član kultne grupe "Oktobar 
1864", osnovao je sa di-džejem Laletom i prijateljem Ognjenom grupu po imenu 
"Manu".
- Prisustvovao sam nekim fascinantnim Laletovim setovima, koji su mi se veoma 
dopali i poželeo sam da radimo zajedno. Želja mi se ostvarila i napravili smo 
projekat po imenu "Manu". Muzika koju pravimo se dosta razlikuje od one koju 
sam svirao u grupi "Oktobar 1864". Ona je eksperimentalna..., ona je 
sublimacija naših zvučnih, poetskih i filozofskih iskustava i interesovanja. 
Veoma širok spektar. Zanimljivo je to da koristimo razne instrumente, sve koji 
su nam na raspolaganju: kompjuter, miksete, gitaru, harmoniku... a sve to je 
prožeto našim vokalima. Do sada smo napravili dva spota za singlove "Sijaj" i 
"Pitaj", uradićemo ih još sve dok ne izdamo naš album prvenac - zadovoljno je 
ispričao Goran Tomanović Tole.