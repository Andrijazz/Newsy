> Izvor: matf
> Datum: 
> Rubrika: kultura
> Naslov: "ZLATNA KACIGA" U KRUŠEVCU - VEČE "JEŽEVACA"
> Članak:


OTVARANjE Samostalne izložbe karikatura Gorana Ćeličanina, dobitnika prestižne 
nagrade "Pjer", označilo je početak ovogodišnjeg Međunarodnog festivala humora 
i satire "Zlatna kaciga", koji se već četrnaesto proleće dešava u gradu pod 
Bagdalom.
Prvo veče tradicionalne fešte začinili su i poznati srpski humoristi i 
satiričari, među Kruševljanima omiljeni "ježevci": Jasmina Bukva, Dragan 
Lakićević, Radivoje Lale Bojičić, Milovan Vržina, i čarapanske "gore list" 
Dragutin Karlo Minić.
Ovogodišnja "Zlatna kaciga" se odvija po motivima "Kredit" (za odrasle), i 
"Kasica" (za decu), a forme su aforizmi, karikature, kratke priče...
Na adresu organizatora Festivala, Kulturnog centra Kruševac, stiglo je do sada 
nekoliko stotina radova iz više zemalja, a rezultati konkursa nisu saopšteni 
17. maja u Beogradu.