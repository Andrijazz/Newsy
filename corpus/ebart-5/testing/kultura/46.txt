> Izvor: matf
> Datum: 
> Rubrika: kultura
> Naslov: VRUĆA JESENJA SEZONA
> Članak:


Oktobar u Beogradu počinje nastupom francusko-argentinskog sastava Gotan
Projectu Sava Centru, već sledećeg dana je otvaranje BEMUS-a, a dan kasnije
sledi koncert jednog od najboljih domaćih bendova - Eyesburn

Pošto smo u proteklih deset dana imali tu čast da ugostimo velikane pozorišne 
umetnosti, veliko zadovoljstvo je najaviti pravi praznik muzike koji će se 
deseti u nardenih nekoliko nedelja u našem gardu. Iduća nedelja predstavlja 
pravu poslasticu za sve muzičke poklonike, jer u samo nekoliko dana, naši 
sugrađani će imati tu privilegiju da uživaju u nekoliko različitih žanrovskih 
muzičkih opredeljenja. Oktobar u Beogradu počinje nastupom 
francusko-argentinskog sastava Gotan Project u Sava Centru, već sledećeg dana 
je otvaranje BEMUS-a, a dan kasnije sledi poslastica za mladu urbanu 
populaciju: nastup jednog od najboljih domaćih bendova, Eysburn. Pa ko voli 
nek' izvoli!
BEMUS
Ovogodišnje beogradske muzičke svečanosti traju od 3. do 22. oktobra. Festival 
će otkriti Beogradska filharmonija (u Kolarčevoj zadužbini) kada će nastupiti 
najveći homista na svetu Herman Bauman, a koncertom će dirigovati Uroš Lajovac. 
Među najuglednijim gostima je i Frans de Ruiter, predsednik Evropske 
asocijacije festivala čiji je član i beogradski festival. Svoje učešće na ovom 
festivalu potvrdio je i Zubin Mehta koji će dirigovati Minhenskom filharmonijom 
(jednom od najboljih na svetu) 6. oktobra u Kolarcu.Od uglednih svetskoh 
violinsita tu su: Gidon Kremer, Jun Hi Kim, Miran Kolbl, kao i naši Nemanja 
Radulović, Sreten Krstić, Iva Miletić, Marko Josifovski, zatim flautistkinja 
Emanuel Pajil, violončelista Igor Skerjanec, gitarista Tomaž Rajteric, 
klarinetista Aleksandar Tasić, pijanisti Elizabet Leonskaja, Aleksandar Serdar 
i Melvin Tan, klavirski duo Aleksandar Madžar i Andreas Štajer, soprani 
Katarina Jovanović i Simonida Miletić, tenor Aniko Zorzi Đustiniani i bariton 
Kju von Han. Pored velikog Zubina Mehte beogradska publika će na ovogodišnjem 
festivalu klasične muzike imati prilku da vidi: Agnjeršku Dučmal, Aleksandra 
Vujića, Bojana Sudjića i Davida Porselajna.
Ove godine je zabeleženo prisustvo zanimljivih orkestara kao što su: Amadeus iz 
Poljske, Amadinda iz Mađarske, Orkestar Akademije umetnosti iz Novog Sada, 
gudački kvartet Kastanjeri iz Francuske, djardino armoniko iz Italije, Barokni 
ansambl iz Limoža, hor Kolibri i Hor RTV Srbije, Slovenačka filharmonija, kao i 
Bemusova dečja radionica.
Gotan Project
Reč je o sastavu koji domaća muzika izuzetno voli (ovo je njihov treći put u 
Begradu), koji će nastupiti 2. oktobra u Sava Centru. Jedna od najvećih 
atrakcija u svetu savremene muzike koji su iz eksperimenta koji se sastoji u 
mešanju tradicionalnog argentinskog tanga i savremenih elektronskih tokova, 
dobili nešto sasvim originalno i postigli vrtoglavi svetski uspeh. Njihov 
nastup predstavlja svojevrsnu vizuelnu atrakciju, a na bini se nalazi preko 10 
ljudi. To je muzika koja u pravom smislu ne poznaje starosne granice. Ljudi 
koji prave muziku u Gotan Projectu su umetnici koji vole život. Nikako ne treba 
propustiti.
Eyesburn
Već u subotu, 4. oktobra u bašti SKC-a, nastupa jedan od najvrućih beogradskih 
bendova, Eyesburn koji svojim nastupom zatvaraju letnju klupsku sezonu i 
promovišu novi album. Za poklonike istinski snažnog zvuka i urbanu generaciju 
koja zna šta želi, i ne dozvoljava da se ne čuje, ovo je pravo mesto. Eyesburn 
je sastav koji takode vrlo uspešno mesa različite žanrove: od regea do 
hard-kora. Album Solid koji se promoviše, zaista neće razočarati. Od gostiju će 
se pojaviti i domaći bend Barkod i Srečna mladina iz Slovenije.