> Izvor: matf
> Datum: 
> Rubrika: kultura
> Naslov: Izložba slonovače u Muzeju istorije Jugoslavije
> Članak:


Izložba predmeta izrađenih od slonovače i poklonjenih, na državnom nivou, 
Josipu Brozu Titu i njegovoj supruzi Jovanki Broz, postavljena je u prostoru 
Galerije Muzeja istorije Jugoslavije na Trgu Nikole Pašića, kao jedna u seriji 
postavki kojima se pred javnost iznosi deo impozantne zbirke kojom raspolaže 
Muzej. 
Izloženo je 90 predmeta od ukupno 136, koliko broji zbirka od slonovače, 
većinom radovi narodnih umetnika - vrhunskih zanatlija zemalja Afrike i Azije, 
virtuozni rad kineskih majstora, serija od 19 koncentričnih čipkastih kugli iz 
jednog komada slonovače, kao i umetnički predmeti iz 17. i 18. veka - kljova sa 
prikazom bitke između ljudi i trolova, dve male kineske vaze od obojene 
slonovače, kineska pečatna kutijica "Glava kineza"... Izložbu je otvorila 
ambasadorka Indije i dosad ju je posetilo više hiljada ljudi.