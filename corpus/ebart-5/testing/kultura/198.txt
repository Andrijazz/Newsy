> Izvor: matf
> Datum: 
> Rubrika: kultura
> Naslov: NJUJORK - Godinu dana posle smrti Marlona Branda, javnost će imati prilike da 
> Članak:

upozna njegov spisateljski talenat - biće objavljena knjiga čiji je on koautor, 
a koja priča o životu jednog gusara na južnim morima. Izdavačka kuća "Alfred A. 
Knopf" saopštila je da će u septembru objaviti roman "Fan-Tan", napisan pre oko 
trideset godina.
Na veb sajtu "Knopfa", knjiga je opisana kao "kriminalistički roman sa mnogo 
mrtvih, sjajno i veoma zabavno štivo". Brando je "Fan-Tan" napisao sedamdesetih 
godina u saradnji sa scenaristom i sineastom Donaldom Kamelom, koji je 1996. 
izvršio samoubistvo. To je priča o Anatolu "Eniju" Daltriju, ekscentričnom 
piratu sa početka 20. veka i njegovim avanturama po južnim morima, od Filipina 
do Šangaja. Junaka romana veoma privlače azijske žene, isto kao što su 
privlačile i autora, izjavila je Keti Zukerman, zadužena za publicitet u 
"Knopfu". "Očigledno je da je roman autobiografski... Skoro da čovek čuje 
Brandov glas dok čita tekst", dodala je ona.