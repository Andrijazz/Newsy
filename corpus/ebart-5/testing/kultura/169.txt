> Izvor: matf
> Datum: 
> Rubrika: kultura
> Naslov: POKLON MATICE SRPSKE
> Članak:


Predsedniku Srbije Borisu Tadiću juče su u Beogradu predsednik i potpredsednik 
novosadske Magace srpske Božidar Kovaček i Miro Vuksanović uručili prvi tom 
"Srpskog biografskog rečnika". Zahvaljujući na poklonu, Tadić je podržao 
realizaciju "Srpskog biografskog rečnika", i podsetio da većina zemalja u 
okruženju, a gotovo svi narodi Evrope, već imaju dela slične sadržine, 
saopštila je Pres služba predsednika Srbije. U prvoj knjizi "Srpskog 
biografskog rečnika" obuhvaćeno je oko 2.000 biografija, a na prikupljanju 
ovako obimnog sadržaja radilo je blizu 350 saradnika.
Prema rečima Kovačeka, ideja o objavljivanju dela datira iz sedamdesetih godina 
prošlog veka, a planirano je da se u 15 narednih godina, svake godine objavi po 
jedan novi tom i na taj način zaokruži taj obimni poduhvat.              
(Tanjug)