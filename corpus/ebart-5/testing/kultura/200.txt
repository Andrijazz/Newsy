> Izvor: matf
> Datum: 
> Rubrika: kultura
> Naslov: Slavni reditelj snima film "Hadrijanovi memoari"
> Članak:


Juče u kasnim popodnevnim satima u Beograd je stigao Džon Borman (1933), čuveni 
reditelj svetske reputacije koji je ovdašnjoj publici, između ostalih, poznat 
po filmovima "Oslobađanje", "Nada i slava", "Eskalibur"... 

Borman je 1973. bio nominovan za "Oskara" sa filmom "Oslobađanje", kao i 1988. 
sa filmom "Nada i slava". Dobitnik je "Zlatne palme" u Kanu za film "Poslednji 
leo", a isto priznanje dobio je i za ostvarenje "General". Na aerodrom u 
Surčinu "Blic" ga je juče sačekao i poželeo mu dobrodošlicu. Ljubazan i sa 
smeškom na usnama razgoravao je sa nama.  Kako smo saznali ovo je njegov prvi 
boravak u Beogradu. Stojeći na izlaznim aerodromskim vratima govorio nam je.
"Došao sam ovde da pogledam lokacije, terene i druge mogućnosti za snimanje mog 
budućeg filma "Hadrijanovi memoari" po romanu Margaret Jursenar. Ljudi sa 
kojima sarađujem su mi nagovestili da bi ovo moglo biti pravo mesto za snimanje 
tog filma koje bi trebalo da počne u aprilu iduće godine", rekao je Borman i 
potom odgovorio na još nekoliko pitanja za intervju koji će čitaoci "Blica" i 
ljubitelji filma imati priliku da čitaju u sutrašnjem broju.