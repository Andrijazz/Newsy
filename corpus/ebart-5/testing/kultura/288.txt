> Izvor: matf
> Datum: 
> Rubrika: kultura
> Naslov: Beograd ima potrebu da spomenikom Petru Kočiću obeleži deo grada u kojem je 
> Članak:

živeo i stvarao srpski pisac, izjavila je juče zamenik gradonačelnika Radmila 
Hrustanović u razgovoru s predstavnicima Zavičajnog društva "Zmijanje" i grada 
Banjaluke. Hrustanovićka je istakla da se vode razgovori sa skulptorima i da će 
Beograd za sledeću godinu planirati sredstva za spomenik Kočiću, koji je u 
prestonici učio školu i počeo da stvara. Prema njenim rečima, replika tog 
spomenika Kočiću bi bila poklonjena Banjaluci, čime bi se ostvarila simbolična 
veza dva grada.
Predsednik Zavičajnog društva "Zmijanje" Dragutin Ilić je istakao da je urađen 
projekat rekonstrukcije Kočićeve rodne kuće u selu Stričići, čija će 
realizacija početi ove godine, s ciljem da dom velikog pisca dobije autentičan 
izgled. (Tanjug)