> Izvor: matf
> Datum: 
> Rubrika: kultura
> Naslov: LOS ANĐELES - Iako grupa INDŽS uveliko traži novog pevača, gitarista Tim Faris 
> Članak:

tvrdi da bend ni na koji način ne nastoji da angažuje nekog ko će biti kopija 
pokojnog Majkla Hačinsa.
"Ono što zaista želimo je neko ko će uneti sopstvenu ličnost, i neko ko će biti 
sasvim drugačiji", objasnio je Faris medijima.
INDŽS su angažovali nekoliko pevača otkako je Hačins preminuo 1997. godine.
Emitovanje rialiti-šoua "Rok zvezde - INDŽS", čiji je cilj da pronađe novog 
frontmena, počelo je sinoć u SAD.
Jedan od domaćina je bivši gitarista bendova "Red Hot Čili Pepers" i "DŽejns 
Adikšn" - Dejv Navaro.
U tom serijalu takmičiće se 15 učesnika. Pobednik će snimiti album s članovima 
sastava INDŽS i krenuće s njima na turneju.
"Čini mi se da bi Majkl Hačins mislio da je to zabavno", rekao je Faris. "S 
druge strane, od vitalnog je značaja da pronađemo novog pevača. A ovo je 
najbolji način koji smo smislili."