> Izvor: matf
> Datum: 
> Rubrika: kultura
> Naslov: Erik Bardon i "Enimals" u Beogradu
> Članak:


U okviru ovogodišnjeg Belefa, velika pevačka legenda Erik Bardon i njegov 
jednako legendarni sastav "Enimals" održaće koncert 1. avgusta (21) u Velikoj 
dvorani Doma sindikata. 

Nakon više od dve decenije, oni dolaze u Beograd da izvedu neke od svojih 
najvećih hitova ("House of the Rising Sun", "Tobacco Road", "It's All Over Now 
Baby Blue") i promovišu novi album "Soul of a Man". Na aktuelnom albumu Bardon 
se sa 14 pesama vratio red bluzu, soulu, bugiju i fanku. 
Erik Bardon (1941), čuveni frontmen britanske ritam i bluz atrakcije "Enimals", 
a docnije rodonačelnik crno-belog soul fank miksa u grupi "Vor", ličnost je 
koju ne treba posebno predstavljati. 
Proslavio se smelim ukrštanjem etno motiva  sa rok, ritam i bluz i džez urbanim 
stilovima početkom 60-ih, kada još današnji vorld mjuzik i nije bio izmišljen. 
Status jednog od najcenjenijih belih rok pevača bluz svih vremena stekao 
zahvaljujući izražajnim interpretacijama ranih pesama matične postave "Enimals" 
od kojih su mnoge - poput "The House of Rising Sun" i Don't Let Me Be 
Misunderstood" - uključene u rok antologiju kao neizostavni deo zvuka 60-ih 
godina XX veka.