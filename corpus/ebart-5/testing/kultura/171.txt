> Izvor: matf
> Datum: 
> Rubrika: kultura
> Naslov: kratkiRezovi
> Članak:


Film "Kornjače mogu da lete", o deci u izbegličkom kampu u Iraku pre američke 
invazije 2003, dobio je nagradu publike na holandskom "Natfilm" festivalu, 
održanom u Kopehnagenu. Reč je o delu reditelja Bahmana Gobadija (36), kurdskog 
porekla, koje je pobedilo prošle godine na festivalu u San Sebastijanu, a film 
govori o grupi dece u kurdskom izbegličkom logoru, koji menjaju pronađene 
nagazne mine za satelitske antene kako bi mogli da gledaju američku invaziju. 
Američki film "Đavo i Danijel Džonston", o životu pomenutog umetnika i muzičara 
u režiji Džefa Firciga, dobilo je "TV5" nagradu, a specijalna pohvala pripala 
je libanskom ostvarenju "Bojna polja" Danijela Brbida, koji prikazuje građanski 
rat u Bejrutu 1983, iz raklursa dvanaestogodišnje devojčice. "Natfilm" festival 
počeo je 10. aprila, a na njemu je prikazano 150 filmova iz 46 zemalja. 
Festival je završen u Kopengahenu, ali će se filmovi sa festivala prikazivati 
sve do 17. aprila u Arhusu, Alborgu i Odenseu.