> Izvor: matf
> Datum: 
> Rubrika: kultura
> Naslov: PREMA ANKETI "NARODNIH NOVINA"
> Članak:


NIŠ - U pres centru "Narodnih novina" svečano su proglašeni rezultati 
tradicionalne ankete ovog dnevnika o vrhunskim dometima u kulturi grada u 2004. 
godini. U anketi su učestvovali čitaoci ovog lista, građani, javne i ličnosti 
iz kulture koji su svoj glas dali za jednu od trinaest nominovanih 
manifestacija.
Za kulturni događaj godine proglašena je izložba Narodnog muzeja "Arheološko 
blago Niša od neolita do srednjeg veka" koja je priređena u galeriji SANU u 
Beogradu. Drugi po broju glasova je džez festival "Nišvil", dok je treće mesto 
zauzela lutkarska predstava "Senke u noći". Podjednak broj glasova dobile su 
Niške muzičke svečanosti NIMUS, prvi broj časopisa "Peščanik" u izdanju 
Istorijskog arhiva Niša i "Nušićeva nagrada" za životno delo koja je dodeljena 
glumcu Đorđu Vukotiću. Glavni i odgovorni urednik "Narodnih novina" Dragana 
Nikolić uručila je povelje najboljima.