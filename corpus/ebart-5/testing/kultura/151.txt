> Izvor: matf
> Datum: 
> Rubrika: kultura
> Naslov: Nisi znao šta su prokazane knjige,
> Članak:

kojima se u pamćenje uteruju led
i pustinjski pesak, ujednačeno,
pregalaštvom kakvom nema ravnog.

Nisi znao da će doći vreme bekstva
iz razgovetnog u suludo tkanje,
tumaranje, rasutost, razvejanost,
i još dalje, do skandala, do obmane.

Nauk o podržavanju izučen na muci
da se ućutkaju ludaci koji misle 
kako san je prelazak u čisti jezik, i da
nakon smrti priče prava priča sledi.

(iz knjige "Elpenorovo buđenje, 
izdavač "Poezija", 2004)