> Izvor: matf
> Datum: 
> Rubrika: kultura
> Naslov: Nova književna nagrada u Americi - gde je sto hiljada dolara obezbeđeno za 
> Članak:

jednog srećnog pisca koji još nije objavljen, izazvala je kritike zbog 
činjenice da se traži 85 dolara od svakog učesnika, pa to onda više liči na 
loto. U pitanju je novopokrenuta Sobol nagrada gde se traži 50.000 
neobjavljenih radova, ali mnogi naglašavaju da je traženje autorima da plate 
zato što će neko čitati njihove radove, zapravo kršenje etičkih principa 
profesije izdavaštva. Nagradu je ustanovio Gur Šomron, poznat u svetu tehnike, 
koji je na ideju došao kad nije mogao da nađe izdavača za svoj roman "NETfold", 
koji je potom prošle godine sam objavio.
Sobol nagrada pobedniku donosi 100.000 dolara, a predviđeno je još devet 
nagrada uz fond od 42.000 dolara za njih. Pobednik će biti poznat sledeće 
godine, a ovo nadmetanje pisaca trebalo bi potom da se održava svake godine. 
Naravno, ne treba mnogo računati da ako stigne 50.000 radova, i svaki autor 
plati po 85 dolara, onda to čini 4.25 miliona dolara zarade na ime troškova 
učešća. Predstavnici izdavačkih kuća unapred žale ljude koji će poslati svoje 
radove i platiti tražen novac jer "to nije ozbiljan način da neko bude 
objavljen".