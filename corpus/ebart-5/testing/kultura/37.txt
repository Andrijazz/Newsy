> Izvor: matf
> Datum: 
> Rubrika: kultura
> Naslov: Premijera: "Tatino obdanište" Stiva Kara
> Članak:


Na plivalištu "Tašmajdan" večeras će biti održana premijera filma Stiva Kara 
"Tatino obdanište". Glavne uloge igraju Edi Marfi, Džef Garlin i Anđelika 
Hjuston.
Čarli i Fil su toliko posvećeni svojim poslovima u marketingu da su potpuno 
propustili da uživaju u očinstvu. Nakon niza neuspeha na poslu dobijaju otkaze; 
time je dovedeno u pitanje dalje čuvanje njihove dece u ekskluzivnom "Čepmen 
obdaništu", koje vodi oštra gospođica Gvinet Haridan. Dok bespomoćno juri u 
potrazi za novim poslom i u isto vreme čuva svog četvorogodišnjeg sina Bena, 
dok je njegova supruga Kim na poslu, Čarliju je sinula ideja. Ako on i Fil mogu 
da čuvaju dvoje dece, kako bi izlazili na kraj sa desetoro?