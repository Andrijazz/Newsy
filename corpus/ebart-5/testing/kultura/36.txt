> Izvor: matf
> Datum: 
> Rubrika: kultura
> Naslov: ARTičoke
> Članak:


PIROTSKO LETO - U Likovnoj galeriji "Čedomir Krstić" u Pirotu u subotu je 
otvorena retrospektivna izložba slika Save Šumanovića, čime je počelo Pirotsko 
kulturno leto "Agora 03". "Zavidim vam što ste uspeli da organizujete ovakvu 
izložbu i to je velika čast za Pirot ", rekla je pred velikim brojem posetilaca 
kustos niške Galerije savremene umetnosti Radmila Krstić. Direktor Galerije 
Ozrenka Majstorović Ilić govoreći o stvaralaštvu Šumanovića rekla je da su 
njegova dela veoma značajna i obeležavaju jednu epohu srpske likovne umetnosti. 
Početak "Agore" obeležio je vatromet i umetnički program u kojem su učestvovali 
brojni izvođači. "Agora" traje do 9. avgusta i biće u znaku raznovrsnih 
programa, radionica, debata, koncerata, pozorišnih predstava, u organizaciji 
kulturnih ustanova i uz finansijsku pomoć SO Pirot i Republičkog ministarstva 
kulture. 
Beta