> Izvor: matf
> Datum: 
> Rubrika: kultura
> Naslov: Galerija
> Članak:


Kulturni centar Beograd

I dok se Jelićeva bavi estetikom telesnog, Caranović se bavi estetikom 
paraskulptura. Tvrditi da se njegova estetika zadovoljava svetom simulakruma, 
tragova, asamblaža ili skalamerija, i da ih prihvata takve kakvi jesu, ne 
pokušavajući da dospe do njihovog značenja, bilo bi pogrešno kao i tvrditi 
Caranovićevi objekti nemaju veze sa životnim kontekstom. I te kako imaju: jer 
njegova osetljivost za značenje veoma je povišena. Kada jedan od objekata 
nazove "Ja se ne sećam Jozefa Bojsa", a da pri tom cela izložba asocira na 
Bojsa (u najboljem smislu sada već tradicije konceptualizma), Caranović poziva 
gledaoca na reakciju tipa: odgovorni smo za sve što vidimo i radimo; teškoća je 
u tome što ne shvatamo uvek ono što vidimo, ili ne shvatamo odmah; ili već deo 
toga ne dopire do svesti.