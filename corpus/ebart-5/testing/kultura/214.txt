> Izvor: matf
> Datum: 
> Rubrika: kultura
> Naslov: Završena je druga Balkanima, međunarodni festival animiranog filma. Gran pri 
> Članak:

Festivala dodeljen je bugarskom autoru Andreju Cvetkovu za film Akvatorija, a 
trofej festivala za najbolji film sa područja jugoistočne Evrope dobila je 
Beograđanka Iva Ćirić za film Princeza na zidu. Najbolji film po mišljenju 
publike je Šahovska pričica Mejke Fere i Sabine Duli iz Nemačke. Žiri kojim je 
predsedavao Darko Marković dodelio je i pet specijalnih diploma po sopstvenom 
izboru filmovima Laure Nojvonen iz Finske, Žan-Lika iz Belgije, Jelene Bešir iz 
SCG, Ilira Kasa iz Albanije, i Rastka Ćirića iz SCG.

Na ovogodišnjoj Balkanimi takmičilo se 93 filma iz 30 zemalja. Održane su 
brojne radionice, prateći programi i prezentacije, s namerom da uvedu publiku u 
evropsku i svetsku produkciju animiranog filma. Osim ovog, cilj Balkanime je i 
da domaću produkciju predstavi evropskim producentima i distributerima.