> Izvor: matf
> Datum: 
> Rubrika: kultura
> Naslov: BEOGRAD - Istaknuti reditelj i profesor pozorišne režije Miroslav Belović 
> Članak:

preminuo je u 78. godini, saopšteno je juče s Fakulteta dramskih umetnosti u 
Beogradu. Navodi se da je Belović umro prekjuče, posle teške bolesti.
Rođen je na Ilidži kod Sarajeva, 7. avgusta 1927. godine. Režiju je studirao na 
Dramskom institutu u Lenjingradu. Član Jugoslovenskog dramskog pozorišta je od 
avgusta 1948. godine.
Kao pedagog radio je na Akademiji za pozorišnu umetnost (kasnije Fakultet 
dramskih umetnosti) od njenog osnivanja, 1949. godine. Upravnik Jugoslovenskog 
dramskog pozorišta bio je od 1963. do 1966. godine.
Miroslav Belović je na sceni Jugoslovenskog dramskog pozorišta postavio mnoga 
značajna dela svetske dramske književnosti, ali u središtu njegovog 
interesovanja bila su dela domaćih autora.