> Izvor: matf
> Datum: 
> Rubrika: kultura
> Naslov: Crteži Nevenke Stojsavljević u Galeriji "Haos"
> Članak:


Izložba crteža Nevenke Stojsavljević, otvara se u 20 časova u Galeriji "Haos". 
Na izložbi će biti predstavljeni radovi u kombinovanoj tehnici koji, uslovno 
rečeno, gravitiraju strategijama neoplasticizma i novog duha geometrijske 
apstrakcije 80-ih i 90-ih. Varirajući temu lavirinta, autor istražuje 
mogućnosti post-slikarske apstrakcije (kako su je definisali pripadnici 
njujorške škole 60-ih Frenk Stela, Kenet Noland i Moris Luis) u eri njene 
apsolutne dominacije u vizuelnoj propagandi, štampi i industrijskom dizajnu.
Nevenka Stojsavljević samostalno izlaže od 1978. Ostvarila je 20 samostalnih 
izložbi i učestvovala na revijalnim izložbama grafike i crteža u zemlji i 
inostranstvu. Dobitnik je 11 nagrada.