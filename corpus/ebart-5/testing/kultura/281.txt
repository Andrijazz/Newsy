> Izvor: matf
> Datum: 
> Rubrika: kultura
> Naslov: Britanski bend Simply Red, definitivno će svirati 31. avgusta u beogradskoj 
> Članak:

hali Pionir, potvrdili su juče iz Multimedia Concerts. Iskustvo iz Srbije 
pokazuje da je reč o pravoj vesti, jer su otkazivanja, iz najrazličitijih 
razloga, da spomenemo Stounse u Stinga, kao najsvežije primere, postali 
psihološka barijera za sve ovdašnje promotere. Ulaznice za ovaj koncert u 
prodaji su još od polovine maja meseca, kad je najpre pušten ograničeni 
kontingent karata za parter, po ceni od 2.000 dinara, koje su rasprodate u roku 
od mesec dana. Polovinom juna u prodaju su puštene i preostale ulaznice za 
parter, po ceni od 2.500 dinara. Organizatori su, zatim, želeći da posetiocima 
koncerta pruže maksimalan komfor i mogućnost izbora mesta, od 20. jula pustili 
i četiri vrste numerisanih ulaznica za tribine (2.100 dinara ("štediša"), 2.600 
("standard"), 3.000 ("premium") i 4.000 (VIP), a sve to može se nabaviti i 
posredstvom jednog broja distibutera-prodavaca, koji rade "online" bukinge, uz 
mogućnost preciznog biranja mesta sa "elektronskog plana" hale Pionir. 
Kompanija Multimedia Concerts organizuje koncert grupe Simply Red i u Puli, 5. 
avgusta u staroj rimskoj Areni.