> Izvor: matf
> Datum: 
> Rubrika: kultura
> Naslov: IZLOŽBA U SPOMEN-ZBIRCI PAVLA BELjANSKOG U NOVOM SADU
> Članak:


PAVLE Beljanski je već bio poznat, kada je 1930. godine, kupio sliku Milana 
Konjovića "Moj atelje 2" koja zauzima centralno mesto "Spomen-zbirke Pavla 
Beljanskog" u Novom Sadu. Duboko i iskreno prijateljstvo Beljanskog i 
Konjovića, trajalo je sve do 1965. godine, a upravo je dobila svojevrstan 
"nastavak":
U Galeriji zbirke upravo je otvorena izložba slika Milana Konjovića, jednog od 
najznačajnijih vojvođanskih i srpskih slikara dvadesetog veka. Postavka 
obuhvata 25 remek-dela iz kolekcije Beljanskog, Galerije Matice srpske, 
Galerije "Milan Konjović" u Somboru, Narodnog muzeja u Beogradu i iz privatnih 
zbirki. Dela su nastala u četvrtoj deceniji slikarevog života što je 
objedinjeno naslovom izložbe - "Milan Konjović - četvrta decenija".
Slikarstvom oblikovanim u četvrtoj deceniji stvaralaštva, umetnik razrešava 
dilemu kako pomiriti svet tradicije i modernog, boriti se za sopstvenu i sliku 
malog čoveka i oslanja se na sopstveni izraz. Četvrta decenija, obuhvata dve 
značajne slikarske faze: plavu i crvenu, koje će uticati značajno na dešavanja 
u srpskom slikarstvu 20. veka. Kao i teme mrtve prirode, predele vojvođanske 
ravnice, primorske pejsaže i postepeno uvođenje portreta u sliku. Ovom izložbom 
želeli smo da osvetlimo presudan i nadinamičniji period njegovog stvaralaštva - 
istakla je autor izložbe Jasna Jovanov.
Posle Novosađana Konjoviću izložbu videće i poštovaoci njegovog dela drugih 
vojvođanskih gradova.