> Izvor: matf
> Datum: 
> Rubrika: kultura
> Naslov: U BERLINU, 14. JANUARA, PREDSTAVA O ŽIVOTU PROSTITUTKI
> Članak:


Pozorište iz Berlin "Hebl am ufer" odabralo je jednu javnu kuću u kojoj će 14. 
januara izvesti komad pod naslovom "Lepotice noći" koji govori o životu 
prostitutki.
Komad, koji je na scenu postavila Anete Kus i u kom igraju profesionalne 
glumice, govori o svakodnevnom životu prostitutki, malim događajima, uslovima 
rada, senzualnosti, perverziji, liberalizaciji seksualnosti i slično.
Predstava je kompilacija ispovesti prostitutki koje pokazuju da ta kategorija 
žena mora da se bori protiv diskriminacije i odbacivanja, ističe se u 
saopštenju koje je berlinsko pozorište izdalo tim povodom.
Komad u javnoj kući, "Zec" smeštenoj u severnom delu nemačke prestonice, moći 
će da vide samo gledaoci stariji od 18 godina. 
(Tanjug)