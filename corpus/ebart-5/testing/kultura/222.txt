> Izvor: matf
> Datum: 
> Rubrika: kultura
> Naslov: ROMAN JELENE LUKIĆ U IZDANJU "STUBOVA KULTURE"
> Članak:


JELENA Marković (1975) je sa dve zbirke priča, zbirkom pesama, dva romana, 
dramom, pokazala da je vredan pisac, a sa novom knjigom "Sedam svetskih luda", 
koju je objavila kao Jelena Lukić (udato), već je pobrala simpatije čitalaca. 
Ovaj sugestivan roman o odrastanju u burnim vremenima, pun otkrića, u kome 
postoji neprekidna promena perspektive "od zabranjenih reči do zabranjenih 
događaja" objavili su "Stubovi kulture".
Izdavač Gojko Božović je na jučerašnjoj konferenciji za novinare kazao da 
spisateljica ume da otkrije aktuelnu temu i da je smesti u uzbudljivo književno 
štivo.
Spisateljica je rekla da je ovaj roman pisala dugo i na neuobičajen način:
- Pisala sam ga fragmentarno. Kad sam povezala te fragmente shvatila sam da su 
to delovi celine. Čudni su putevi podsvesnog.