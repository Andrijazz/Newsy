> Izvor: matf
> Datum: 
> Rubrika: kultura
> Naslov: SEDAM KNjIGA ZA SEDAM DANA
> Članak:


"STRMNOGORAC" ŽIVOTE FILIPOVIĆA

ROĐEN  podno Medvednika, u Strmnoj Gori, Života Filipović (1937) darovit 
pripovedač i izuzetan prevodilac, inače profesor u penziji iz Valjeva, u 
knjizi, odnosno kako ističe, romanu u 20 priča, "Strmnogorac", na najlepši 
mogući način se odužio svom zavičaju, i ne samo to...
Dok čitamo ove priče imamo utisak da to ne pripoveda pisac, već da umesto njega 
to čini sama priroda, gromovi, izvori, bilje, bube, virovi, primećuje pisac 
Moma Dimić. Pričaju nam svoju istoriju seljaci "siromašni k'o sirće", seoske 
kućice do pola od kamena, a od pola od brvana, one tri uboge ovce i tri duda, 
vodenice, sklepani kreveti, slatke voćkice šeftelije, nestašni dečaci... 
Autorsko izdanje, 166. str, 210 din.