> Izvor: matf
> Datum: 
> Rubrika: kultura
> Naslov: OD  30. JANUARA DO 2. FEBRUARA U CENTRU "SAVA"
> Članak:


Biće prikazano 12 filmova novije produkcije među kojima su, "Besmrtnost" Enki 
Bilal, "Tri muškarca i kolevka (2)" Kolina Sera, "Natali" An Fonten i "Arsen 
Lupen"  Žana Pola Salome, nekoliko crtaća

AUTOR Enki Bilal otvoriće svojim filmom "Besmrtnost" Festival francuskog filma 
30. januara u beogradskom Centru "Sava". Za četiri dana, koliko traje festival, 
biće prikazano 12 filmova snimljenih  poslednjih godina.
Prve večeri pre ceremonije otvaranja i Bilalovog filma sa Lindom Hardi  i 
Šarlotom Rempling i Tomasom Krečmenom, biće prikazan animirani film "Belivil 
randevu" Silvena  Šometa. Iste večeri pred ponoć na programu je i nastavak 
komedije Kolina Sera "Tri muškarca i kolevka". U ponedeljak 31. januara od 18 č
asova publika u Centru "Sava" može da vidi "doteranu" verziju crtanog filma 
"Kralj i ptica" iz 1980. godine, zatim "Gomez i Tavarez" Žila Pake - Brenera i 
za kraj večeri još jednu animaciju "Keana" u kojoj se čuju glasovi Kirstena 
Dansta, Rišara Harisa i Anđelike Hjuston.
U utorak 1. februara na programu su crtani "Proročanstvo žabe" Žana - Remin 
Žirera, zatim komedija Alena Šaba "Rrrr", a onda "Natali h" An Fonten sa 
Žerarom Depardjeom, Fani Arden i Emanuel Bear. Poslednjeg dana Festivala na 
programu su crtani "Palči" "Olivijea Daona iz 2001. godine i triler "Arsen 
Lupen" Žana Pola Salome sa sjajnom britanskom glumicom Kristin Skot Tomas. 
Festival se završava ostvarenjem "Pljačka" Nikola Bukriefa.
Festival francuskog filma organizuje Francuski  kulturni centar, Ministarstvo 
kulture Srbije i "Metro film". Cene karata, koje su već u prodaji, su od 100 do 
120 dinara.