> Izvor: matf
> Datum: 
> Rubrika: kultura
> Naslov: Magazin "Star" slikao glumicu zaobljenog stomaka
> Članak:


Slike su snimljene 28. oktobra u Indiji, u gradiću Pune, u kojem Andželina 
zajedno sa svojim dečkom Bredom Pitom snima film "A Mighty Heart". 

Holivudska bejbi histerija se izgleda nastavlja - Andželina Žoli je ponovo 
trudna, tvrdi magazin "Star", koji je objavio fotografije popularne glumice, 
snimljene pre nekoliko dana, na kojima se vidi njen zaobljeni stomak. 

Slike su snimljene 28. oktobra u Indiji, u gradiću Pune, u kojem Andželina 
zajedno sa svojim dečkom Bredom Pitom snima film "A Mighty Heart". Iako je 
popularna glumica nosila široku haljinu i šal, nije mogla da sakrije stomak, 
kojeg, kako tvrde američki tabloidi, nije bilo pre sedam nedelja. 
Takođe, izvor časopisa "Star" je ispričao da Andželina nekoliko puta prekidala 
snimanje zbog jutarnje mučnine, kao i da slabo podnosi hranu. Navodno, Žolijeva 
je prestala da pije pilule za kontracepciju i počela da uzima vitamine za 
trudnice.
Da podsetimo, prošle godine je nastala prava medijska histerija u Americi kada 
je objavljeno da najomiljeniji holivudski par Žoli-Pit čeka svoje prvo dete. 
Paparaci su Breda i Andželinu proganjali na svakom koraku, a njih dvoje su zbog 
toga odlučili da se prelepa glumica porodi u Namibiji. Nakon prave opsade 
bolnice u Svakopmundu, koju su danonoćno čuvali pripadnici namibijske vojske, 
Žolijeva je 27. maja rodila kćerku Šajlo Nuvel, a posle ogorčene bitke između 
tabloida, prve bebine slike je objavio magazin "Pipl" koji je, kako se priča, 
za te fotografije platio tričavih 3,4 miliona dolara! Inače, Bred i Andželina 
imaju i dvoje usvojene dece, sina Madoksa i kćerku Zaharu.
Zanimljivo je da su njih dvoje tokom boravka u Indiji nedavno objavili kako 
nameravaju da usvoje još jedno dete, ali izgleda da će nova prinova u njihovoj 
porodici ipak stići prirodnim putem.