> Izvor: matf
> Datum: 
> Rubrika: kultura
> Naslov: ARTičoke
> Članak:


POVODOM OBELEŽAVANJA 10 GODINA KNJIŽARE MOST - Danas u podne, u Prometejevoj 
knjižari Most (Novi Sad) biće izvučen dobitnik nedeljne nagrade, koja će se 
dodeljivati svake subote do 4. aprila, kada će biti obeleženo deset godina rada 
ove knjižare u podrumu Zmaj Jovine 22. Svi ovonedeljni kupci u knjižari Most 
imaju šansu da dobiju nagradu, što je u ovom slučaju komplet knjiga Ljubivoja 
Ršumovića. U Prometeju će danas, takođe, gostovati izdavač iz Rijeke Leo 
Comerc, koji će po sniženim cenama ponuditi veliki izbor luksuznih priručnika 
(za medicinu, kulinarstvo, makrobiotiku, trudnice) kao i beletristiku (Šeldon, 
Sandra Braun, Amanda Kvik) i dečje enciklopedije.