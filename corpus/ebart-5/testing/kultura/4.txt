> Izvor: matf
> Datum: 
> Rubrika: kultura
> Naslov: ŠABAC - Predsednik SO Šabac Dušan Petrović izjavio je juče na konferenciji za 
> Članak:

novinare da odluka o brisanju imena Ljubiše Jovanovića iz naziva šabačkog 
pozorišta neće biti promenjena. Velikan srpskog glumišta nikada ne bi dobio 
čast da ova ustanova nosi njegovo ime da nije bio visoki komunistički 
funkcioner.
- Ljubiša Jovanović je bio poslanik Savezne narodne skupštine još 1951. godine, 
zbog čega je morao imati saznanja o komunističkim zločinima koje su počinili u 
ovom gradu kada su došli na vlast. Postoje potomci žrtava tog terora i oni ne 
mogu blagonaklono da gledaju na to da neko ko je pristao da bude deo tadašnjeg 
sistema ostane simbol javnog života - istakao je Petrović.
Prema njegovim rečima, prilikom promene naziva ustanova, opština je nastojala 
da se oslobodi ideologije i nađe najbolji zajednički sadržalac, kao što je 
naziv grada. Šabački gradonačelnik je još rekao da je duboko razočaran niskim 
nivoom kvalifikacija  Saveza dramskih umetnika Srbije, koje ovih dana stižu na 
adresu opštinskih funkcionera.