> Izvor: matf
> Datum: 
> Rubrika: info_hronika
> Naslov: U našoj zemlji ima oko 500.000 registrovanih traktora, od čega je 450.000 u 
> Članak:

privatnom vlasništvu. Iako je traktor osnovna i najkorisnija radna mašina, 
korisnici nažalost veoma malo znaju o njegovim nedostacima i manama.
Traktor je konstrukcijski napravljen da se kreće po svim terenima i zato je 
njegovo težište vrlo visoko, a osovinski razmak mali, što je osnovni uzrok 
njegove nestabilnosti. Tu treba dodati osetljivi sistem za kočenje i silu 
delovanja mase prikolice i priključnih uređaja. Da bi se dobilo na vučnoj 
sposobnosti, zadnji točkovi su znatno veći jer je na njima i opterećenje veće, 
pa to dodatno doprinosi nestabilnosti, pogotovu na neravnom terenu. Pošto se 
traktor često upotrebljava i kao vozilo za vuču prikolice čija je masa, kad je 
natovarena, često veća od mase traktora, može lako doći do zanošenja i 
prevrtanja. Ako je u pitanju uspon, često dolazi do odizanja prednjih točkova i 
gubitka mogućnosti upravljanja, a ishod je isti. Često se dogaša i da su 
uređaji za kočenje na prikolici neispravni.