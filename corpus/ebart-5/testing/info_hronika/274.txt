> Izvor: matf
> Datum: 
> Rubrika: info_hronika
> Naslov: BEOGRAD - Istražni sudija Okružnog suda u Beogradu saslušao je juče u 
> Članak:

Ceantralnom zatvoru Milorada Ulemeka u istrazi protiv Mileta Dragića. Ulemek, 
bivši komandant rasformirane Jedinice za spedjalne operacije, saslušan je o 
automatskoj pušci marke 'FAMAS" koju su istražitelji pronašli u prostorijama 
preduzeća Mileta Dragića.
Branilac osumnjičenog Dušan Mašić, rekao je da je Ulemek izjavio da ništa ne 
zna o toj pušci i da nema nikakve veze sa Dragićem. Mašić je izrazio očekivanje 
daje jučerašnjim saslušanjem završena istraga. U Srbiji zvanično postoje samo 
dve puške marke "FAMAS", a ovaj model koriste pripadnici francuske Legije 
stranaca. Prema nepotvrđenim informacijama, jedna takva puška bila je i u 
arsenalu JSO. Istraga protiv Dragića i još nekoliko osoba, poznata kao afera 
"Pancir", pokrenuta je avgusta 2005. godine. Tada je ministar finansija Srbije 
Mladan Dinkić optužio bivšeg ministra odbrane Prvoslava Davinića i Dragića da 
su, uz pomoć još nekoliko oficira, sklopili ugovor o nabavci vojne opreme kojim 
je Srbija oštećena za najmanje 80 miliona evra.