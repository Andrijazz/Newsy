> Izvor: matf
> Datum: 
> Rubrika: info_hronika
> Naslov: ukratko
> Članak:


Savet ministara je usvojio izveštaj sa Sedmog sastanka unapređenog stalnog 
dijaloga SCG sa Evropskom unijom, koji se bavio pitanjima sprovođenja Evropskog 
partnerstva i pripremama za pregovore o Sporazumu o stabilizaciji i 
pridruživanju. Ocenjujući da je i ovaj sastanak bio uspešan i da je neophodno 
održati zamah u intenziviranju ukupnih reformi koje nas približavaju 
integraciji u Evropsku uniju, Savet ministara je utvrdio nove prioritete u 
Akcionom planu za implementaciju Evropskog partnerstva. Osmi sastanak 
Unapređenog stalnog dijaloga biće održan sredinom jula. Savet ministara je 
zadužio ministarstva i sve institucije državne zajednice da u kratkim rokovima 
završe obaveze iz svoje nadležnosti u ovom domenu. Savet ministara utvrdio je 
Predlog zakona o imovini SCG i uputio ga u skupštinsku proceduru.