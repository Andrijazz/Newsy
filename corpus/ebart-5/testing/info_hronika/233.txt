> Izvor: matf
> Datum: 
> Rubrika: info_hronika
> Naslov: U NIŠKOM GRADSKOM NASELjU BUBANj
> Članak:


Na kuću Aleksandra Veljkovića bačena eksplozivna naprava
NIŠ - Niška policija zvanično je juče saopštila da je u noći između petka i 
subote u niškom gradskom naselju Bubanj, u Ulici Svetislava Trbojevića br. 31, 
na kuću Aleksandra Veljkovića (32), bačena bomba. Prema prvim nalazima 
istražnih organa, koji su izvršili uviđaj, eksplozivna naprava aktivirana je u 
23.35 časova. Povređenih lica, iako je u porodičnoj kući bili ljudi, nema, ali 
su nastala velika materijalna oštećenja na fasadi kuće, ulaznim vratima i 
prozorima. Jaka eksplozija uznemirila je stanovnike ovog dela Niša. U istom 
saopštenju naglašava se da je odmah posle ovog bombaškog napada započeta velika 
potraga za počiniocem i na rasvetljavanju celog događaja. Nezvanično smo 
saznali da je vlasnik kuće Aleksandar Veljković poznat organima gonjenja i da 
se pretpostavlja da je u pitanju obračun među niškim momcima koji su duže 
vremena na ivici zakona. Istraga je u toku.