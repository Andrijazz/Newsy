> Izvor: matf
> Datum: 
> Rubrika: info_hronika
> Naslov: JUČE U ZRENjANINSKOM OKRUŽNOM SUDU
> Članak:


Zrenjanin, 29. maja (Beta) 
Generalni direktor Industrije ulja Dijamant Savo Knežević izjavio je danas na 
suđenju da je akcionarima ili njihovim naslednicima sa liste ekstraprofitera, 
koji su bili pozvani u uljaru da potpišu poresku prijavu, rekao "da je to 
greška, da neće imati štete i da će se uljara zbog toga žaliti upravnom organu".
Knežević je na suđenju pred Okružnim sudom u Zrenjaninu rekao "da je uoči 
sastanka bio službeno u Londonu i da nije pozivao akcionare ili njihove 
naslednike na sastanak, već su to učinili njegovi saradnici". Dodao je "da ih 
je lično upoznao sa poreskim zaduženjem i da niko nije bio prisiljavan da bilo 
šta potpiše".
Prema navodima optužnice, uljara je porez na ekstraprofit putem kredita 
Dijamant banke uplatila po rešenju Republičke uprave javnih prihoda u 
Zrenjaninu u iznosu od 37.654.837 dinara, od čega se na Kneževićeve obaveze 
odnosilo 30.142.610 dinara, a njegova stvarna obaveza bila je 53.264.220 
dinara, pa je pribavio protivpravnu imovinsku korist u iznosu od 23.166.610 
dinara.