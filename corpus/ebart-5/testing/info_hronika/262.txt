> Izvor: matf
> Datum: 
> Rubrika: info_hronika
> Naslov: AFERA "MOBTEL" 
> Članak:


ISTRAŽNI sudija Okružnog suda u Beogradu Dragan Lazarević ukinuo je pritvor 
Vidomiru Parežaninu, bivšem izvršnom direktoru kompanije "Mobtel".
Sa slobode će se braniti i Panta Urošević, bivši tehnički direktor "Mobtela", 
kao i Miša Kuzmanović, bivši radnik te kompanije.
Po rečima Ivane Ramić, sudije i portparola Okružnog suda, pritvor im je ukinut 
zato što su saslušani svi predviđeni svedoci, pa osumnjičeni na njih ne mogu da 
utiču sa slobode.
Prethodno, u istom sudu pritvor je ukinut Tatjani Rakas, Branislavu Anđeliću i 
Dušanu Đorđeviću.
To znači da, u istrazi za zloupotrebe poslovanja u "Mobtelu" više nijedan 
osumnjičeni nije u pritvoru. Tako će biti do kraja istrage, a ukoliko bude 
podignuta optužnica, svi će se braniti sa slobode.