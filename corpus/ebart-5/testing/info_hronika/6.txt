> Izvor: matf
> Datum: 
> Rubrika: info_hronika
> Naslov: Beograd - Voda za piće na teritoriji Kraljeva potpuno je higijenski ispravna i 
> Članak:

nije bilo nikakvih akcidenata nakon što je Umnik u subotu obavestio 
Ministarstvo za životne sredine o povećanim koncentracijama fenola u reci 
Sitinici, izjavila je juče dr Mila Komarčić iz Instituta za zaštitu zdravlja. 
Vanrednim merama, koje je u subotu uvelo Ministarstvo zdravlja Srbije, 
predviđeno je da ekipe Republičkog hidrometeorološkog zavoda svakodnevno, na 
dva do tri sata, uzimaju uzorke površinske vode Ibra kod Raške i Kraljeva. 
Istovremeno, kraljevački Zavod za zaštitu zdravlja uzima tri puta dnevno uzorke 
vode za piće iz gradskog vodovoda. Svakodnevno uzorkovanje vode obavljaće, 
takođe, republički Institut za zaštitu zdravlja i beogradski Zavod za zaštitu 
zdravlja. Najavu Unmika od 24. januara, o talasu fenola u velikim 
koncentracijama u Ibru, stručne ekipe Ministarstva zdravlja nisu registrovale u 
površinskim vodama. Istovremeno, analize su pokazale da su koncentracije fenola 
u vodi za piće bile ispod maksimalno dozvoljenih, odnosno da je voda bila 
higijenski ispravna. 