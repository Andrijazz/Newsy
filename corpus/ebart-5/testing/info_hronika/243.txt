> Izvor: matf
> Datum: 
> Rubrika: info_hronika
> Naslov:  U ORGANIZACIJI AKTIVA ŽENA "NOVE SRBIJE"
> Članak:


Aktiv žena "Nove Srbije" obradovao je 26. decembra božićnim i novogodišnjim 
paketićima 20 devojčica i dečaka. Reč je o deci koja žive u Centru za izbeglice 
na Bavaništanskom putu. Darovi su birani prema uzrastu, a uručio ih je Deda 
Mraz koji je u ovu kuću došao s predstavnicima "Nove Srbije".

Sredstva za paketiće prikupljena su na humanitarnom koncertu održanom 22. 
decembra u "Studiju 21", u organizaciji podmlatka "Nove Srbije".

Prilikom posete predstavnici ove partije upoznali su se s uslovima života 
izbeglih i prognanih iz Bosne i Hercegovine i interno raseljenih s Kosova i 
Metohije. "Nova Srbija" je najavila i druge humanitarne aktivnosti.