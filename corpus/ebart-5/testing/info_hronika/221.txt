> Izvor: matf
> Datum: 
> Rubrika: info_hronika
> Naslov: Vrhovni sud Srbije potvrdio je juče da je uhapšen jedan od sudija tog suda 
> Članak:

Ljubomir Vučković. Kako je saopšteno iz Vrhovnog suda, policija je Vučkovića 
privela na informativni razgovor posle pretresa službene prostorije u kojoj 
radi, po nalogu istražnog sudije i u skladu sa zakonskom procedurom. Vrhovni 
sud navodi da se na taj način utvrđuje postojanje eventualne individualne 
odgovornosti i da će se na efikasan Način okončati postupak radi utvrđivanja 
istine. "Vrhovni sud se više neće oglašavati o tom slučaju, da bi omogućio 
nadležnim sudskim organima da bez ikakvog pritiska najviše instance sudske 
vlasti okonča svoj posao na zakonit način, posebno iz razloga što se radi o 
sudiji Vrhovnog suda", dodaje se u saopštenju.                          
(Beta)