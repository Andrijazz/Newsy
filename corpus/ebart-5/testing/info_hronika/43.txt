> Izvor: matf
> Datum: 
> Rubrika: info_hronika
> Naslov: Policija na aerodromu u Tuluzu digla je u vazduh ranac sa grumenom testa 
> Članak:

misleći da se radi o plastičnom eksplozivu. Ranac je pripadao britanskoj 
turistkinji Gejl Bruker, koja je ponela testo na odmor u Francuskoj. Ceo 
aerodrom je evakuisan da bi policija uništila "eksploziv". 
Gejl je ponela testo da bi svom dečku Piteru Kalderu mogla da spremi njegovu 
omiljenu pitu sa piletinom. U vazduh su dignuti i Kalderov fotoaparat i 
dvogled. 
Par je zagubio ranac na aerodromu zbog zbrke koja je nastala prilikom podizanja 
prtljaga. Primetili su da ga nema tek kad su stigli u iznajmljeni apartman. 
"Piter je zvao aerodrom i pitao da li su pronašli mali ranac, a oni su nam onda 
rekli šta se dogodilo", kaže Gejl.