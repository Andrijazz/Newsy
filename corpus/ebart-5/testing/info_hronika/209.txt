> Izvor: matf
> Datum: 
> Rubrika: info_hronika
> Naslov: u dve reči
> Članak:


Beč  - Generalni sekretar Ministarstva inostranih poslova Austrije, ambasador 
Johanes Kirle primio je juče posle podne u Beču u Diplomatskoj akademiji 100 
studenata iz Srbije, koji će tokom mesec dana obići EU. U okviru projekta 
"Putovanje u Evropu" 100 najboljih studenata iz Srbije, koji su odabrani po 
najstrožim kriterijumima, prvi put imaju priliku da se za vreme jednomesečnog 
putovanja kroz evropske države upoznaju sa EU. Taj projekat su ostvarili 
nevladina organizacija "Evropski pokret" i Ministarstvo obrazovanja Srbije, uz 
podršku austrijske ambasade u Beogradu, rečeno je u Beču. U Beču je studente 
pozdravio i specijalni koordinator Pakta stabilnosti za jugoistočnu Evropu 
Erhard Busek. Beta