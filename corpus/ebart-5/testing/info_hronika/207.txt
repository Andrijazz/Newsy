> Izvor: matf
> Datum: 
> Rubrika: info_hronika
> Naslov: ZA NEVERICU
> Članak:


Luca Bulić, jedna od najstarijih žena u Hrvatskoj, preminula je u 111. godini, 
piše zagrebački "Večernji list". Meštani Služnja kod Čitluka ispratili su je 
prekjuče na večni počinak.
U matičnoj knjizi rođenih s kraja 19. veka, na 195. strani pod rednim brojem 
296 upisano je da je Luca rođena 11. februara 1895. godine u Služnju u porodici 
Ambroža i Kate Turudić, što potvrđuje da je živela 110 godina, četiri meseca i 
22 dana. Udala se za Matu Bulića iz istog sela, a kako je rano ostala udovica, 
veći deo života provela je s ćerkom i zetom u Međugorju, gde je i umrla. 
Pokojna Luca bila je među retkima koji su živeli u tri veka. Čitluk je, inače, 
na glasu po svojim dugovečnim stanovnicima. U opštini živi nekoliko 
stogodišnjaka.