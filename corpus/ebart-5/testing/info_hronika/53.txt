> Izvor: matf
> Datum: 
> Rubrika: info_hronika
> Naslov: TUŽBA VLADIMIRA POPOVIĆA PROTIV "NIN"
> Članak:


BEOGRAD - Ročište po tužbi doskorašnjeg šefa Biroa za komunikacije Vlade Srbije 
Vladimira Popovića protiv lista NIN, novinarke Marije Milosavljević i v. d. 
direktora i glavnog i odgovornog urednika Slobodana Reljića odloženo je juče u 
Prvom opštinskom sudu zbog sprečenosti sudije.
Popović je tužio Milosavljevićevu zbog teksta "Osveženi maratonac", od 17. 
marta. U njemu je ona navela da se "opozicioni lideri pitaju zašto nigde nije 
objavljeno da je Vladimir Popović ponovo imenovan na funkciju šefa Biroa za 
komunikacije i u čije ime on nastupa". Tekst Slobodana Reljića "Beba nije 
kriv", gde se navodi da bi "dodatna analiza rada Vladimira Popovića potvrdila 
sve sumnje iznete ovih dana, a moguće da bi otkrila i detalje koji bi dodatno 
skandalizovali javnost", navela je Popovića da presavije tabak. Smatrajući da 
su mu povređeni čast i ugled, tužilac je kao naknadu tražio dva miliona dinara.