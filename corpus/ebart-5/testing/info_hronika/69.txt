> Izvor: matf
> Datum: 
> Rubrika: info_hronika
> Naslov: Obnova postupka za ubistvo na Ibarskoj magistrali i spajanje postupka protiv 
> Članak:

policijiskih oficira

Beograd - Ponovno suđenje za ubistvo četiri člana SPO na Ibarskoj magistrali 
zakazano je za 1. decemabar, a spojen je postupak protiv policijiskih generala 
Dragiše Dinića i VIadana Mijailovića sa postupkom protiv  četvorice prvobitno 
optuženih za to ubistvo, rekao je za Danas predsedavajući sudskog Veća Okružnog 
suda u Beogradu sudija Bojan Mišić, koji će voditi to suđenje.
Za ubistvo Veselina Boškovića, Zvonka Osmajlića, Dragana Vušurovića i Vušura 
Rakočevića 3. oktobra 1999. u ataru sela Petka na Ibarskoj  magistrali 
prvobitno su bili optuženi nekadašnji načelnik RDB Radomir Marković, načelnik 
Centra RDB Beograda Milan Radonjić, i pripadnici JSO kapetana Nenad Bujošević-
Rambo i vozač Nenad Ilić-Glavonja. Sa tim posupkom je spojena optužnica Petog 
opštinskog tužilaštva protiv nekadašnjeg načelnika saobraćajne policije MUP 
Srbije Dragiše Dinića i šefa te iste službe za Beograda Vidana Mijailovića, 
kojima se na teret stavlja pomaganje počiniocima ubistva na Ibarskoj 
magistrali, nakon zločina.
Veće Okružnog suda, kojim je predsedavao sudija Miroslav Cvetković, donelo je 
presudu kojom su pripadnici JSO bili osuđeni na po 15 godina zatvora, Marković 
na sedam, a Radonjić je oslobođen optužbi. Vrhovni sud Srbije poništio je tu 
presudu i doneo odluku da se ponovno suđenje dodeli novom Veću. Između ostalog 
Vrhovni sud je doneo takvu odluku, jer je u presudi Veća sudije Cvetkovića 
preinačena kvalifikacija krivičnog dela Markovića data u optužnici, tako da je 
umesto za organizovanje ubistva bio osuđen zbog pružanja pomoći počiniocima 
nakon zločina.   
Advokati SPO i porodica ubijenih su zahtevali da se optužnica proširi na 
Slobodana Miloševića, Milorada Lukovića Ulemeka-Legiju, Milorada Bracanovića, 
još neke pripadnike JSO i nekadašnjeg okružnog tužioca Andreju Milutinovića.