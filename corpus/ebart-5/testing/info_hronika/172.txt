> Izvor: matf
> Datum: 
> Rubrika: info_hronika
> Naslov: BEOGRAD - Suđenje za ratni zločin izvršen na Ovčari 1991. godine nastavlja se u 
> Članak:

ponedeljak, 24. januara u Specijalnom sudu u Beogradu, pred sudskim većem kojim 
predsedava sudija Vesko Krstajić.
Do sada je iskaze pred sudom dalo 39 osoba, među njima i dva zaštićena svedoka 
i nekoliko svedoka iz Hrvatske, koji su preživeli Ovčaru.
Kako je Agenciji Beta rekao portparol Tužilaštva za ratne zločine Bruno 
Vekarić, očekuje se da će se pred sudom naredne sedmice pojaviti devet svedoka.
Vekerić je kazao da očekuje da se proces za ratni zločin na Ovčari okonča u 
2005. godini.
On nije želeo da komentariše mogućnost proširivanja optužnice i na pojedine 
oficire JNA rekavši samo da tužilaštvo još nije donelo jedinstven stav po tom 
pitanju.
Suđenje je počelo 9. marta prošle godine.