> Izvor: matf
> Datum: 
> Rubrika: info_hronika
> Naslov: PRIJEDOR - Danijel Praštalo (21) i Mladen Obradović (25) iz Ljubije i sestre 
> Članak:

Višnja (22) i Vedrana Bilbija (18) iz Miske Glave kod Ljubije poginuli su juče 
sletevši automobilom s puta i udarivši u betonski stub, saopšteno je u 
Policijskoj stanici za bezbednost saobraćaja Prijedor, a prenosi Srna. 
Saobraćajna nesreća desila se u 2.30 sati u Sarajevskoj ulici na lokalnom putu 
Prijedor - Ljubija. Automobil "opel omega", registarskih oznaka 311-E-477, 
kojim je upravljao Danijel Praštalo se prilikom udara u stub zapalio i tela 
stradalih su ugljenisana. Požar su gasili prijedorski vatrogasci, a od svih 
ličnih dokumenata stradalih samo je lična karta jedne od devojaka sačuvana od 
vatre. Brzoj identifikaciji poginulih pomogla je izjava petog mladića koji je 
iz ovog auta izašao na "ljubijskoj raskrsnici" u naselju Tukovi kod Prijedora, 
nekoliko minuta pre saobraćajne nesreće. Policija, mrtvozornik i nadležni 
tužilac su završili uviđaj.