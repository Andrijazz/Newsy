> Izvor: matf
> Datum: 
> Rubrika: info_hronika
> Naslov: UHAPŠENI TANjA GRUBIŠIĆ - JOSIĆ (29) I MIROSLAV MARKO GAVARIĆ (29) 
> Članak:


NOVI SAD - Tanja Grubišić  Josić (29) i Miroslav Marko Gavarić (29), oboje iz 
Novog Sada, uhapšeni su i zadržani pod sumnjom da su proneverili dva i po 
miliona dinara i, zatim, prijavili pljačku prodavnice podnih obloga 
"Karpetland" u Novom Sadu, u kojoj su oboje radili, kako bi prikrili nedelo. 
Kako je saopštio SUP Novi Sad, suprug Tanje Grubišić  Josić pozvao je policiju 
24. novembra oko 2.30 i prijavio da je pošavši da nađe suprugu, koja se nije 
vratila kući s posla, došao do prodavnice "Karpetland", gde je ona menadžer i 
video je kroz izlog prodavnice vezanu selotejp trakom rukama i nogama za 
metalni nosač rolni za itisone. On je zatim provalio ulazna vrata prodavnice i 
oslobodio je. Po dolasku policije, Tanja je izjavila da su 23novembra oko 20.30 
u prodavnicu upala dva nepoznata muškarca od kojih ju je jedan udario u desnu 
stranu lica, posle čega su je vezali, stavili šal preko usta i očiju i, uz 
ozbiljnu pretnju vatrenim oružjem, primorali je da im kaže gde je novac. Oni su 
zatim, kazala je, uzeli oko milion dinara i kućište    kompjutera udaljili se, 
zaključavš vrata. Kriminalističkom obradom je, međutim, utvrđeno da su Gavarić, 
koji je takođe bio radnik u pomenutoj prodavnici i Grubišić - Josić, od 
februara do 29 novembra, protivpravno uzimali novac iz pazara prodavnice, koji 
nije redovno uplaćivan na račun poslovne banke "Karpetlanda"i napravili manjak 
od 2.500.000 dinara. Novac su trošili za lične potrebe. Pošto je Tanja 23. 
novembra morala da uplati veći deo pazara koji nije imala, dogovorila se sa 
Gavarićem da fingiraju razbojništvo. Istog dana, po zatvaranju prvdavnice, 
upakovali su u najlon kesu kućište računara kako se ne bi utvrdila tačna šteta, 
nakon čega je osumnjičeni Gavarić vezao Tanju i razbacao fascikle, hermese i 
druge predmete i zatim izašao i zaključao prodavnicu, a 400 metara dalje od 
prodavnice bacio kompjuter u grmlje uz prugu.
Tanja Grubišić Josić i Miroslav Marko Gavarić će uz krivičnu prijavu biti 
sprovedeni na saslušanje dežurnom istražnom sudiji.