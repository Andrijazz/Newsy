> Izvor: matf
> Datum: 
> Rubrika: info_hronika
> Naslov: FAHRUDINU G. IZ NOVOG PAZARA JUČE ODREĐEN PRITVOR OD MESEC DANA
> Članak:


POSLE jučerašnjeg saslušanja u Okružnom sudu u Novom Pazaru, Fahrudinu G. (29) 
iz Novog Pazara, osumnjičenom da je 14. novembra ove godine oko 3,15 posle 
ponoći, ubacio bombu u kuću Mahmuta Hajrovića, aktiviste SDA iz novopazarskog 
naselja Hadžet, određen je pritvor od mesec dana. Fahrudin G. je osumnjičen za 
krivično delo ubistva u pokušaju.
U bombaškom napadu na kuću Hajrovića teško je povređena Zumreta Hajrović, koja 
je zbog ozbiljnih komplikacija prebačena u Beograd. Lakše povrede u napadu je 
zadobio i Mahmut Hajrović. Motiv napada još se ispituje.