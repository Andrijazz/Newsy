> Izvor: matf
> Datum: 
> Rubrika: info_hronika
> Naslov: Ministar pravde juče posetio KPZ u Sremskoj Mitrovici 
> Članak:


ZATEKAO sam mnogo bolju situaciju od onoga što sam očekivao, izjavio je juče, 
posle posete zatvoru u Sremskoj Mitrovici Zoran Stojković, republički ministar 
pravde. 
Miloš Janković, direktor Uprave za izvršenje krivičnih sankcija je rekao da 
zatvori ne smeju da budu kazamati koji će biti zatvoreni za javnost.
Trenutno u zatvoru u Sremskoj Mitrovici, jednom od najstarijih u Evropi, boravi 
1.277 osuđenika. Ova ustanova izdvaja se od drugih u zemlji po tome što u njoj 
kazne izdržavaju i strani državljani. 
Ministar pravde posetio je nekoliko stambenih paviljona, bolnicu, menzu, ali i 
crkvu posvećenu svetoj Petki, koja po potrebi služi i kao dom kulture.