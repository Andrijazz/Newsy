> Izvor: matf
> Datum: 
> Rubrika: info_hronika
> Naslov: ZAJEČAR - U teškoj saobraćajnoj nesreći koja se dogodila na putu Zaječar-
> Članak:

Negotin u blizini jezera Sovinac l. maja oko 9 sati i 30 minuta, život je 
izgubila Zaječarka Ina Jovanović (17) koja je sedela na mestu suvozača, dok je 
vozač automobila "ford sijera" Zoran Stojković (20) još uvek u životnoj 
opasnosti i nalazi se na niškoj neurohirurgiji, gde je nakon ukazivanja pomoći 
u zaječarskom zdravstvenom centru hitno prebačen. U automobilu su se na zadnjem 
sedištu nalazile još dve devojke, Jovana Vasović (17), koja je zadobila teške 
telesne povrede, prelome butne i nosne kosti, dok je treća devojka prošla bez 
povreda.
Do nesreće je došlo usled prebrze vožnje i prevrtanja automobila koji je pao i 
poklopio nastradalu Jovanovićevu koja je ispala iz auta. Inače, ovo četvoro 
mladih ljudi krenulo je na proslavu prvomajskog praznika na jezero Sovinac. 