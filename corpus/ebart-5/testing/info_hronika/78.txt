> Izvor: matf
> Datum: 
> Rubrika: info_hronika
> Naslov: BEOGRAD - Pred Okružnim sudom juče je nastavljeno suđenje bivšem pripadniku 
> Članak:

jedinice "Škorpioni" Saši Cvjetanu, koji se tereti da je zajedno sa Dejanom 
Demirovićem krajem marta 1999. godine ubio 19 albanskih civila u Podujevu.
Suđenje je nastavljeno svedočenjem Envera Durićija, kome je u Podujevu ubijeno 
sedmoro članova porodice, od kojih četvoro maloletne dece.
Durići je izjavio pred Sudskim većem Biljane Sinanović da je njegova porodica u 
to vreme bila van Podujeva zbog "opasnosti od srpskih snaga", a potom su se 
krili u kući porodice Bogojevci, dok su se on i ostali muškarci sklonili iz 
straha po sopstveni život.Svedok je za smrt svoje porodice saznao dve nedelje 
kasnije, i kad je pokušao da dođe u Podujevo na putu su ga zaustavili srpski 
policajci, koji su njega i još šest ljudi opljačkali i pretukli.On je sudu 
pokazao i klikere svoje pobijene dece i suprugin sat kroz koji je prošao metak 
u trenutku kada je ubijena, rekavši da niko od njih nije bio naoružan.
Saša Cvjetan je izjavio saučešće Durićiju, ali je negirao da je on ubio članove 
njegove porodice.