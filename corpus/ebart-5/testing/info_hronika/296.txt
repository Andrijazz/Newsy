> Izvor: matf
> Datum: 
> Rubrika: info_hronika
> Naslov: KLADOVO - Pripadnici kladovske policije, lišili su slobode Dragana K. (34), iz 
> Članak:

zaseoka Kiloma u blizini sela Grabovica, zbog osnovane sumnje da je u petak, 
posle podne, oko 14.30, ubio svog oca Marjana K. (52). Uz asistenciju policije, 
istražni sudija Okružnog suda u Negotinu izvršio je uviđaj na licu mesta, a 
mrtvozornik je potvrdio da je smrt, od zadobijenih rana, nastupila gotovo 
trenutno.
Mada je istraga u toku, kako se nezvanično može saznati, Dragan je, nakon kraće 
svađe sa ocem, iz sobe porodične kuće uzeo lovačku pušku sačmaru, marke "TOZ-
63" kalibra 16 mm, vlasništvo njegovog oca, sada pokojnog Marjana, i istrčao na 
verandu.
Tamo je, iz neposredne blizine, pucao u desnu stranu grudnog koša, pri čemu je 
svom ocu naneo smrtne povrede.
Komšije i prijatelji Dragana i Marjana K. još su u šoku zbog tragedije koja je 
zadesila ovu porodicu, izražavajući bojazan da je to moglo i da se nasluti, 
pošto su svađe, u poslednje vreme, bile sve učestalije.Prema mišljenju komšija, 
koji nisu želeli da im se pominje ime, Dragan je u poslednje vreme veoma često 
pio, čemu se otac Marjan protivio što je, kako se sumnja, bio razlog i ove, 
nažalost, poslednje svađe između oca i sina. Nakon saslušanja od strane 
istražnog sudije, negotinskog Okružnog suda, Draganu K. je određen pritvor u 
trajanju od trideset dana, nakon čega je i sproveden u pritvorsku jedinicu 
Okružnog zatvora u Negotinu.