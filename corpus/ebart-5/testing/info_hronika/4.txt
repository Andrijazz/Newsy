> Izvor: matf
> Datum: 
> Rubrika: info_hronika
> Naslov: Beograd - Obrazovni program u ovom trenutku nije kompletno definisan, ali je 
> Članak:

utvrđena strategija za njegov razvoj. Krajem februara utvrdićemo jedan segment 
okvirnog nacionalnog dokumenta, koji će u budućnosti definisati i obrazovni 
sistem i obrazovne procese. Komisije za obrazovne oblasti trenutno rade ciljeve 
i ishode za obrazovne oblasti, obrazovne nivoe i cikluse obaveznog obrazovanja, 
a prioritet imaju prvi razred i prvi ciklus obaveznog obrazovanja - istakla je 
juče Ljiljana Levkov, koordinator Komisije za razvoj kurikuluma, na seminaru 
"Uključivanje obrazovanja za demokratiju i građansko društvo u kurikulum". 
Dvodnevni seminar u beogradskom hotelu "Metropol" organizovali su republičko 
Ministarstvo prosvete  i Savet Evrope. 
Prema rečima pomoćnika ministra prosvete Tinde Kovač Cerović, osnovna tema 
seminara je kako spojiti u jedinstven okvir praksu, zakonske osnove, kurikulum, 
strategiju i sve oblike rada koje doprinose demokratskom obrazovanju.