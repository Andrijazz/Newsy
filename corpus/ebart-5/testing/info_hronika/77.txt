> Izvor: matf
> Datum: 
> Rubrika: info_hronika
> Naslov: POSLE MUČKOG UBISTVA U KRUŠEVAČKOM NASELJU PAKAŠNICA
> Članak:


Ubijen Jovica Nikolić sa porodicom

Osumnjičen za ubistvo Jovice Nikolića, Igor Gajić, je u pritvoru

KRUŠEVAC - U Okružnom sudu još traje istraga povodom ubistva Jovice Nikolića 
(25) koji je ubijen 18. decembra. NJegovo telo je pronađeno u jarku pored 
žičane ograde, u Ulici Žikice Talevića, u kruševačkom naselju Pakašnica.
Istoga jutra operativci kruševačkog SUP su odredili meru zadržavanja u pritvoru 
Igoru Gajiću (24), vlasniku kafića "Kod Gaje", osumnjičenom za zlodelo. 
Istražni sudija Okružnog suda LJubodrag Vuković je odredio pritvor Gajiću. Nož 
kojim je ubijen Nikolić je na veštačenju. Reč veštaka će pomoći u 
rasvetljavanju okolnosti, pod kojima je Jovica stradao. Poznato je, naime, da 
je u kobnoj noći najpre izbila svađa, a potom i tuča u kafiću.
Gde se tačno dogodilo ubistvo, u kafiću ili na ulici, još je nepoznanica. U 
tuči su učestvovali, u nameri da razvade zaraćene. Dejan Stanković (26) i 
Aleksandar Živković (21) iz Kruševca. Sve dok istraga ne bude okončana, neće se 
znati šta je bio povod svađe između Gajića i Nikolića.
Žitelji Ulice Mihajla Jevtića pričaju da je u kafiću "Kod Gaje" noćima bilo 
burno i da je buka uznemiravala stanare okolnih kuća.