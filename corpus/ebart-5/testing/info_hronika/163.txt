> Izvor: matf
> Datum: 
> Rubrika: info_hronika
> Naslov: PREMA SVEDOČENjIMA, DIMITRIJEVIĆ TUČEN DO 
> Članak:

SMRTI                                                                           
                                                                                
                                                 
PARAĆIN - Jedini očevidac i svedok ubistva je majka Milka Dimitrijević (80 
godina) koja je i sama bila maltretirana od maskiranih ubica i za "Novosti" 
ispričala ovu potresnu priču:
- Ubiše mi sina ni za šta. Čula sam zapomaganje: "U pomoć, u pomoć..." mislila 
sam da je to neko vikao na TV-u. Dotrčim do televizora u dnevnoj sobi, a ono 
ništa. Čujem i dalje gužvu i zapomaganje. Izađem u dvorište i vidim da dvojica 
tuku mog sina - kaže sva u suzama i skrhana od bola majka ubijenog Budimira. - 
Počeh i ja da vičem, a jedan od njih maskiranih zgrabio me je i stavio ruku na 
oči i vratio u kuću. Bacio me na stepenice koje vode na sprat i kaže ako mrdnem 
sin će mi platiti glavom. Mislim da je on već bio mrtav. Posle premetačine 
razbojnici su pobegli. 
Starica kaže da su bili mlađi ljudi.
- Izađem napolje i vidim Budimira kako leži ispred kotlarnice licem okrenut ka 
betonu - kaže kroz plač majka. 
- U sobi gde je spavao Budimir kao da je pala atomska bomba. Ormari 
ispražnjeni, odeća razbacana, a kreveti isprevrtani. Napadači su sigurno 
tražili novac, ali znam da on nije imao velike pare kod sebe - kaže sestrić 
Nemanja Ilić, koji nam je pokazao i mesto ubistva.