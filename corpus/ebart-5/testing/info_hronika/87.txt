> Izvor: matf
> Datum: 
> Rubrika: info_hronika
> Naslov: KAMION PRONAĐEN NA GRANICI SA BUGARSKOM
> Članak:


BOR - Kamion sa približno dve tone materijala (za koji se pretpostavlja da je 
reč o sirovini za proizvodnju heroina i sintetičkih droga), koji je krajem 
prošle nedelje otkriven između sela Braćevac i Šitkovo, u neposrednoj blizini 
granice sa Bugarskom, već je bio zaplenjen tokom policijske akcije "Sablja".

Ovo je "Novostima" potvrđeno u SUP Bor.
- Policiji je poznat identitet vlasnika kamiona, ali se zna da on nije 
upravljao vozilom u trenutku kada ga je policija otkrila - kažu u borskom SUP. 
- Vozač je, najverovatnije, pobegao u Bugarsku.
Sumnjiva "roba", čija je vrednost procenjena na više od 200.000 evra, upućena 
je na analizu u beogradski Kriminalističko-tehnički centar.