> Izvor: matf
> Datum: 
> Rubrika: info_hronika
> Naslov: Nikolić je potvrdio priču Slavoljuba Marinkovića, koji je na suđenju, na kome 
> Članak:

je priznao da je lažno teretio svoje prijatelje, ispričao da su se on i Vladan 
Kojić, svedok saradnik, januara ove godine sastali sa Marnijem u Mitrovom 
Polju. Nikolić je negirao samo da je na svedoke saradnike vršio pritisak i da 
ih je nagovarao da se drže priče da bi "njih trojica Jotku oterali na doživotnu 
robiju".
Priča o sastančenju sa svedocima saradnicima zainteresovala je i sudiju 
Kovačević-Tomić, pa je Nikolić detaljno morao da objasni kako je došao do 
svedoka pod zaštitom MUP Srbije.
- Mene je u motel "Cvetna dolina" pozvao načelnik kruševačke policije Ivica 
Petrović. Prvo smo popili kafu u holu, a onda smo otišli u njihov apartman, 
koji čuva policija i u kome je bio i kruševački tužilac. Kojića i Marinkovića 
interesovao je ambijent u sudnici, ko gde sedi i da li ima kamera - tvrdio je 
Nikolić.
Optuženi Marinković ispričao je da je tada trebalo da se vidi sa Nikolićem da 
bi mu objasnio šta da priča, jer mu nisu bili poznati svi detalji optužnice.