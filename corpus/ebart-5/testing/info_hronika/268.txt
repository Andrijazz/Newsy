> Izvor: matf
> Datum: 
> Rubrika: info_hronika
> Naslov: NIŠ - Vladimir J. (29) iz Niša uhapšen je zbog sumnje da je pokušao da ubije 
> Članak:

svog sugrađanina Zihrida Dobrevu (30), saopštila je niška policija. Zločin se 
dogodio 29. aprila oko 3.10 u Nišu u Ulici Branka Krsmanovića ispred noćnog 
bara "Fortuna". Mladići su se posvađali, a zatim i potukli, nakon čega je, kako 
navodi policija, Vladimir potegao pištolj i u protivnika ispalio više hitaca od 
kojih ga je jedan pogodio u stomak, a drugi u natkolenicu, a zatim pobegao. 
Napadač je uhapšen dva dana kasnije i sa krivičnom prijavom za pokušaj ubistva 
priveden istražnom sudiji Okružnog suda u Nišu. Na saslušanju Vladimir je 
tvrdio da se ne seća da je pucao na Zihrida. Kako je naveo, tokom tuče Zihrid 
mu je zadao udarac od kojeg mu se pomutila svest, tako da se ne seća spornog 
događaja. Nezvanično kao motiv obračuna ispred "Fortuna" pominje se 
prošlonedeljno bacanje "Molotovljevih koktela" na niški kafić "Lajt", za koje 
je osumnjičen Dejan Z. (27) iz Niške Banje, inače prijatelj ranjenog Zihrida.