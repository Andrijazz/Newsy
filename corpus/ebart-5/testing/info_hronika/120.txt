> Izvor: matf
> Datum: 
> Rubrika: info_hronika
> Naslov: U dve reči
> Članak:


Zagreb - Dvanaest godina nakon što su hrvatski vojni policajci u Podravskoj 
Slatini ubili Srbina Nikolu Kosića, njegovoj porodici je juče u zagrebačkom 
Opštinskom sudu dosuđena naknada od 690.000 kuna (oko 90 000 evra). Time je 
Hrvatska izgubila prvi spor za naknadu štete zbog terorističkog čina. Spor 
protiv države je krajem prošle godine pokrenula Nikolina supruga Jelka Kosić. 
Tražila je po 350.000 kuna za sebe i dvoje dece. Sud je presudio da je zahtev 
porodice ubijenog osnovan, ali je naknadu smanjio na 230.000 kuna po osobi. 
Nikola Kosić, koji je u Podravskoj Slatini bio direktor poslovnice "Jugobanke", 
odveden je iz svoje kuće u februaru 1992. godine. Dvojica vojnih policajaca su 
ga automobilom odvela do pograničnog mesta Noskovci na Dravi. Tamo ih je, 
navodno prema ranijem dogovoru, čekao Dinko Mijatović koji je pred dvojicom 
vojnih policajaca Kosiću pucao u potiljak.  FoNet 