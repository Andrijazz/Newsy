> Izvor: matf
> Datum: 
> Rubrika: info_hronika
> Naslov: BEOGRAD - Saslušanjem Ruže Ivković, bake Isidore Ivković usmrćene 10. avgusta 
> Članak:

ove godine na Banjici, istraga protiv Igora Radenovića, koji je osumnjičen za 
ovo ubistvo, praktično je završena u beogradskoj Palati pravde. Ostalo je još 
da se sudu dostavi nalaz veštaka balistike i patologa.
Baka Ruža je iz kancelarije istražnog sudije izašla uplakana.
- U našem domu vlada tuga, bol, očaj. Nikad je nećemo prežaliti...
Istražnom sudiji baka je rekla da osumnjičenog Radenovića nije poznavala i da 
je za njega čula od pokojne Isidore. Zna da su Isidora i Igor slali poruke, ali 
i da njena unuka nije imala ozbiljne namere sa njim.
Isidora Ivković usmrćena je u stanu osumnjičenog Radenovića u Paunovoj ulici na 
Banjici, u zgradi u kojoj je i ona stanovala. Posle pucnjave osumnjičeni je bio 
u bekstvu. Sudu se predao sedam dana posle tragedije. Radenović je istražnom 
sudiji rekao da je do opaljenja došlo slučajno.