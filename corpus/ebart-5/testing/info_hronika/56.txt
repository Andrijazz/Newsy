> Izvor: matf
> Datum: 
> Rubrika: info_hronika
> Naslov: Ustavni sud razmatrao pismo predsednika Skupštine povodom izbora guvernera NBS
> Članak:


Beograd  - Ustavni sud Srbije zaključio je juče, razmatrajući pismo predsednika 
parlamenta Nataše Mićić, da nije nadležan da odlučuje o pitanju regularnosti 
kvoruma skupštinske sednice na kojoj su 22. jula izabrani guverner i Savet 
Narodne banke Srbije. 
Ustavni sud saopštio je da nije nadležan za to pitanje, jer ono ne može biti 
predmet ustavno-sudskog spora, niti je reč o oceni ustavnosti opšteg pravnog 
akta. Sud je zaključio da sporna pitanja u vezi sa kvorumom i regularnošću 
glasanja mogu biti rešena u Skupštini Srbije, na osnovu odgovarajućih odredbi 
Poslovnika o radu parlamenta, navedeno je u saopštenju tog suda.