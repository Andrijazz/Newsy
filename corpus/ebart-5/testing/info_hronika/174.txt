> Izvor: matf
> Datum: 
> Rubrika: info_hronika
> Naslov: BEOGRAD - Devetogodišnji Strahinja Gordić koji je u četvrtak preminuo nesrećnim 
> Članak:

slučajem, jer se u igri slučajno obesio o traku roletne u porodičnom stanu u 
Ulici Lipe 15 na Ceraku, biće sahranjen danas na beogradskom groblju Orlovača. 
Njegova porodica još ne može da prihvati da ga nema. Strahinja je bio učenik 
drugog razreda Osnovne škole "Ujedinjene Nacije" i bio je potpuno normalno 
dete. Kobnoga dana je bio u stanu sa dedom Despotom, dok je otac otišao da mu 
kupi nove čizme jer su planirali da ze vreme zimskog raspusta otputuju na 
Zlatar. Strahinja je dedi rekao da ide u svoju sobu da igra igrice na 
kompjuteru. Posle nekog vremena deda Despot je ušao je sobu da vidi šta radi i 
zatekao mrtvo dete kako visi na kanapu između radijatora i stola. Dečakove noge 
bile su dva centimetara iznad poda, a oko vrata mu je bila nekoliko puta 
obmotana traka od roletne. Traka ga je toliko stegla da je smrt nastupila jer 
je mališanu pukao vratni pršljen. Još uvek nije poznato da li je dečak hteo da 
otvori prozor ili se dečija igra i nepažnja pretvorila u tragediju.