> Izvor: matf
> Datum: 
> Rubrika: info_hronika
> Naslov: BEOGRAD - Siniša Vukobratović (39), asistent na stomatološkom fakultetu, 
> Članak:

osumnjičen za korupciju u prosveti, saslušan je u četvrtak pred dežurnim 
istražnim sudijom opštinskog suda, posle čega mu je određen pritvor. Kako nam 
je juče rečeno u Prvom sudu, dežurnom tog dana za teritoriju Beograda, na 
saslušanje nisu privedeni i profesor Stomatološkog fakulteta dr Branka 
Radosavljević (51) i laborant Lidija Botić (47), kako je to prekjuče saopštila 
policija, već će oni "ići redovnim putem", odnosno biće saslušavani naknadno. 
Predmet je juče prosleđen Drugom sudu kao stvarno i mesno nadležnom. Policija 
tvrdi da je Vukobratović posredovao između 18 studenta i profesorke 
Radosavljević prilikom polaganja ispita na njenom predmetu mikrobiologija i 
imunologija u septembarskom roku, uz nadoknadu od 650 evra po studentu za tu 
uslugu, a sve u dogovoru s njom.