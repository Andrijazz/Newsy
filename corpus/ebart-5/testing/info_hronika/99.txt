> Izvor: matf
> Datum: 
> Rubrika: info_hronika
> Naslov: BEOGRAD - Beogradska policija uhapsila je i zbog "osnovane sumnje da su 
> Članak:

izvršili krivična dela krađe vozila i falsifikovanja isprava" privela istražnom 
sudiji Gorana Petrovića Ceka (37), Božidara Ćopkova zvanog Lale Grof (48) i 
Boška Zajelca (34), a protiv osumnjičenog za prikrivanje Milana Đuretanovića 
podneta je prijava.
Prema navodima policije, Petrović je, u decembru prošle godine u Zemunu, dok je 
Ćopkov čuvao stražu, specijalno podešenim ključem otvorio i odvezao automobil 
marke "audi A6".
Petrović je nameravao da od kupljenog, totalno havarisanog automobila iste 
marke sa podgoričkim tablicama, deo lima sa brojevima šasije prebaci na 
ukradeno vozilo. Ćopkov je planirao da ofarba vozilo i kasnije da ga prodaju...
Boško Zajelac je , krajem januara ove godine, umesto duga, dao automobil marke 
"škoda fabija" novom vlasniku, ali bez rezervnog ključa i bipera za alarm. 
Mesec dana kasnije Petrović i Zajelac su taj automobil otključali i odvezli sa 
parkinga sportskog centra "11. april". Automobil su dali Đuretanoviću, koji ga 
je sakrio kod Paviljona u Novom Beogradu. Policija je pronašla i ovaj 
automobil.