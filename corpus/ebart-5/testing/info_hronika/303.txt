> Izvor: matf
> Datum: 
> Rubrika: info_hronika
> Naslov: OTKRIVENA PREVARA SA CRNOGORSKIM TABLICAMA
> Članak:


PoŽarevaČka policija juče je uhapsila dvojicu policajaca iz Golupca i njihovog 
bivšeg kolegu, zbog sumnje da su umešani u falsifikovanje isprava za uvezene 
automobile.
Iza rešetaka su Dejan Milosavljević, zatim njegov kolega poznat pod nadimkom 
"Mali Paja" i Ivica Radosavljević, bivši policajac koji je pre oko godinu dana 
dobio otkaz zbog nezakonite preprodaje cigareta.
Policajci su uhapšeni pod sumnjom da su posredovali u nabavljanju lažnih 
registracija, tako što su sarađivali sa grupama preprodavaca automobila iz 
Rabrova i Kostolca.
Oni su građanima kojima je bila potrebna registracija uvezenih automobila, 
obećavali jeftino plaćene tablice i isprave. Građani su dobijali za njih 
crnogorske tablice i za taj "posao" plaćali od 300 do 400 evra.Policijska 
akcija počela je u subotu u Braničevskom okrugu, i kako saznajemo i dalje 
traje. "Novosti" saznaju da je za šest dana zaplenjeno više od 20 automobila u 
Velikom Gradištu, Golupcu, Kučevu, Kostolcu i Rabrovu.