> Izvor: matf
> Datum: 
> Rubrika: info_hronika
> Naslov: HAŠKI TRIBUNAL
> Članak:


BEOGRAD - Prvo pojavljivanje Miroslava Radića pred haškim sudijama zakazano je 
za danas popodne, i tada će se ovaj oficir bivše JNA izjasniti o krivici 
povodom optužbe za ratni zločin izvršen u vukovarskoj farmi Ovčara, tokom 
sukoba u Hrvatskoj.
Radićeva odbrana, kako saznajemo, nastoji da postigne dogovor sa tužilaštvom o 
tome da suđenje umesto u Hagu bude održano u Beogradu, pred specijalnim sudom 
za ratne zločine čije je osnivanje u toku.
- Svakome ko je optužen u Hagu, biće i suđeno pred haškim tribunalom - rekao je 
juče Matijas Helman, iz beogradske kancelarije tribunala, kojeg smo pitali ima 
li šanse da suđenje Radiću bude "transferisano" na Beograd.