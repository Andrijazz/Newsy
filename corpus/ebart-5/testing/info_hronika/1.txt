> Izvor: matf
> Datum: 
> Rubrika: info_hronika
> Naslov: NASTRADAO NOVOBEČEJAC DUŠAN TARABIĆ
> Članak:

Zrenjanin - Istražni sudija Okružnog suda odredio je pritvor protiv maloletnog 
Zrenjaninca KG. (16) i Arsena D. (18) iz Novog Bečeja zbog sumnje da su 
izvršili razbojništvo. Zajedno sa S.I. (24) koji je u bekstvu, oni su, naime, 
4. januara, u Novom Bečeju, od žitelja tog mesta Dušana Tarabića (82), oteli 
20.000 dinara.
To se dogodilo dva sata nakon ponoći pošto je ovaj vremešni Novobečejac izašao 
iz kafane "Birc" gde se, u novogodišnjem štimungu, veselio uz muziku i piće. 
Videvši da ima para, pomenuta trojica izašla su iz kafane i u mraku sačekala 
Tarabića. Dok je maloletni K. G čuvao stražu, Arsen D. i S.I. su Tarabića 
oborili na zemlju, lakše ga povredili i uzeli mu novac.