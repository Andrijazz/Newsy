> Izvor: matf
> Datum: 
> Rubrika: info_hronika
> Naslov: Užice - Siniša Ikonić razrešen je dužnosti načelnika Zlatiborskog okruga, a 
> Članak:

rešenje o njegovom smenjivanju objavljeno je u Službenom glasniku Republike 
Srbije. Ikonić je odbio da za Danas komentariše razloge za njegovo smenjivanje 
, ali je saopštio da oni nisu političke prirode.
Na pitanje Danasa da li su tačne informacije da je prilikom imenovanja priložio 
potvrdu o visokoj stručnoj spremi, a da nije stekao fakultetsku diplomu, te da 
se tereti i za nesavesno raspolaganje sredstvima u načelstvu okruga, Ikonić je 
odgovorio da na to "nema komentara". Ikonić je na dužnost načelnika 
Zlatiborskog okruga imenovan polovinom prošle godine, nakon što je vrh DSS 
odlučio da  svoje članove povuče za svih položaja iz republičke administracije. 
Tada je ostavku na ovu funkciju podneo Ilija Urošević, a na predlog SDP 
Priboja,  Vlada Srbije je imenovala Ikonića za novog načelnika.