> Izvor: matf
> Datum: 
> Rubrika: info_hronika
> Naslov: Beograd  - Ministar spoljnih poslova Srbije i Crne Gore Goran Svilanović 
> Članak:

izjavio je da Haški tribunal za ratne zločine vodi istrage protiv bivšeg 
načelnika Generalštaba JNA Blagoja Adžića i nakadašnjih lidera Srba u Hrvatskoj 
Milana Babića i Gorana Hadžića. 
Kako prenose beogradski mediji, on je dodao da očekuje da su to i poslednje 
istrage protiv Srba koji su obavljali visoke političke funkcije u vreme ratova 
u bivšoj Jugoslaviji. "Četiri optužnice su već objavljene, a, koliko znam, u 
toku su još tri istrage", rekao je ministar spoljnih poslova Srbije i Crne 
Gore. Osvrćući se na podizanje optužnica protiv četvorice generala policije i 
Vojske Srbije i Crne Gore, on je rekao da vlasti u Beogradu ispituju mogućnosti 
da se tim osobama sudi pred domaćim sudovima. 
Svilanović je naveo da je razgovarao sa optuženim policijskim generalom 
Sretenom Lukićem i dodao da će se uskoro sastati sa još dvojicom optuženih - 
generalima Nebojšom Pavkovićem i Sretenom Lukićem. Četvrti optuženi, policijski 
general Vlastimir Đorđević, još od proleća 2001. ne pojavljuje se u javnosti i 
nije poznato gde se nalazi. Beta