> Izvor: matf
> Datum: 
> Rubrika: info_hronika
> Naslov: TUŽILAŠTVO TRAŽI RAZGOVOR SA VUČINIĆEM
> Članak:


Tužilac Trećeg opštinskog tužilaštva u Beogradu Gordana Čolić izdala je zahtev 
da se obavi razgovor sa Sinišom Vučinićem, predsednikom Srpske partije 
socijalista, koji je nedavno u medijima rekao da ima saznanja o pripremi otmice 
i atentata tri žene, predsednike nevladinih organizacija. Radi se o tekstu 
dnevnog lista "Kurir" od 4. septembra u kojem je Vučinić izjavio da ima 
saznanja da "neka strana tajna služba" priprema ubistva Biljane Kovačević-Vučo, 
direktora JUKOM-a, Nataše Kandić, predsednika Fonda za ljudska prava i Sonje 
Biserko, predsednika Helšinskog odbora za ljudska prava. 
(Tanjug)