> Izvor: matf
> Datum: 
> Rubrika: info_hronika
> Naslov: u dve reči
> Članak:


- Pred Većem za ratne zločine Okružnog suda u Beogradu danas se nastavlja 
suđenje šestorici optuženih za ratne zločine u opštini Zvornik 1992. godine. 
Prvooptuženi, predsednik "privremene vlade" Zvornika Branko Grujić (61), i 
drugooptuženi, komandant Teritorijalne odbrane (TO) Branko Popović (57), 
izjasnili su se da nisu krivi prema optužnici za prisilno iseljavanje 1.822 
Muslimana iz sela Kozluk i Skočić 26. jula 1992. godine. Na početku suđenja 28. 
novembra prošle godine Grujić i Popović su negirali da su znali, ali da nisu 
sprečili zločine u Domu kulture u mestu Čelopek, gde su prema optužnici 
pripadnici jedinice TO "Žute ose" tokom maja i juna ubili najmanje 19 iz grupe 
od 163 zlostavljana Muslimana iz sela Divič.  Beta