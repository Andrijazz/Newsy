> Izvor: matf
> Datum: 
> Rubrika: info_hronika
> Naslov: Potpisan ugovor o termoenergentskoj rekonstrukciji Kliničkog centra Srbije
> Članak:


Beograd - Ugovor o realizaciji radova na termoenergentskoj rekonstrukciji 
kompleksa Kliničkog centra Srbije vredan 13,6 miliona dolara potpisali su juče 
direktor ove ustanove Vojko Đukić i ministar zdravlja Tomica Milosevljević sa 
predstavnicima preduzeća Energoprojekat, izvođačem radova. Decentralizovan i 
zastareo sistem grejanja KCS, koji se sastoji od 19 kotlarnica i od kojih 
najveći broj koristi ugalj, za godinu i po dana biće zamenjen centralnom 
kotlarnicom na gas uz kombinovanu proizvodnju toplotne i električne energije.
Ministar zdravlja Tomica Milosavljević rekao je da Klinički centar Srbije ulazi 
u  značajnu fazu rekonstrukcije koja je jedan od načina prilagođavanja visokim 
evropskim standardima prepoznavanje značaja uštede energije. Bojan Stanojević, 
gradski menadžer, istakao je da će Beograd sa pola miliona evra doprineti 
realizaciji projekta gašenja jednog od najvećih zagađivača u centru grada.
- Kada novo postrojenje bude pušteno u rad preko milion pacijenata KCS godišnje 
i 10.000 zaposlenih bolje će se grejati i udisati čistiji vazduh, a novi 
termoenergentski sistem omogućiće i uštede od 2,5 miliona evra po grejnoj 
sezoni - rekao je Vojko Đukić.