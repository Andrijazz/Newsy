> Izvor: matf
> Datum: 
> Rubrika: info_hronika
> Naslov: u dve reči
> Članak:


Beograd - Opštinski odbor G17 Plus u Kovačici predao je kandidaturu za 
predsednika opštine. Kandidat G17 Plus Jan Husarik uz potrebnu dokumentaciju 
predao je i 1.800 potpisa birača, iako je za podršku njegovoj kandidaturi bilo 
potrebno 700, saopštio je Centralni izborni štab te stranke. U saopštenju se 
navodi da je kandidaturu za predsednika opštine predao i Milan Đokić, kandidat 
G17 plus iz Knjaževca. "Od 153 opštinskih odbora G17 Plus koji izlaze na 
lokalne izbore, do danas liste kandidata za odbornike predalo je 80 opštinskih 
odbora. Od toga 36 opštinskih odbora će biti prvi na glasačkom listiću, a 29 
opštinskih odbora nalaze se na drugom mestu", kaže se u saopštenju. Dodaje se 
da "G17 Plus očekuje da će svi opštinski odbori uskoro predati svoje liste i 
kandidature za gradonačelnike".