> Izvor: matf
> Datum: 
> Rubrika: info_hronika
> Naslov: SMEDEREVO - Zbog neovlašćene prodaje droge u Okružnom sudu u Smederevu osuđeni 
> Članak:

su prekjuče na po godinu dana i četiri meseca zatvora autoelektričar Branko 
Rakić (33) i elektromehaničar Bojan Ilić Ciki (28) iz Smedereva.
Rakić i Ilić su od početka maja 2004. godine do 15. juna, kada su uhapšeni, 
kupovali u Beogradu i Smederevu heroin, mešali ga sa šećerom u prahu, 
prepakivali i prodavali.
Branko Rakić je u istrazi rekao i na glavnom pretresu potvrdio da je u dva 
navrata na beogradskoj železničkoj stanici kupio heroin koji je izmiksovao i 
prepakovao u paketiće od po 0,5 grama.
Drogu je prodavao po 1.000 dinara za paketić Milošu Legneru, Srebrenu Nešiću 
Kebi, Draganu Barniću i licima koje zna samo po nadimcima.
Protiv jednog od kupaca, Srebrena Nešića (34) iz Smedereva, u junu je pokrenuta 
istraga zbog dve teške krađe, dok je Draganu Barniću (27) prošle godine suđeno 
zbog prikrivanja i kupovine kradene robe.
Milošu Legneru je suđeno 2002. zbog više teških krađa.
Intervencijom policije 15. juna od Branka Rakića je oduzeto pet paketića 
heroina.
Utvrđeno je da je Rakić nabavljao drogu, a da je u miksovanju, pakovanju i 
prodaji učestvovao i Ilić.
Sud nije mogao precizno da utvrdi količinu droge koja je puštena u opticaj jer 
Rakić i Ilić nisu imali elektronsku vagu već su drogu razmeravali štipaljkom za 
rublje.