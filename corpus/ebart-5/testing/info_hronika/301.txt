> Izvor: matf
> Datum: 
> Rubrika: info_hronika
> Naslov: UŽICE - Užička policija saopštila je juče da je Željko Damjanović (25), sa 
> Članak:

prebivalištem u Holandiji, poreklom iz Čačka, koji je, lažno se 
predstavljajući, telefonom uznemiravao građane iz cele Srbije i pozivao ih da 
se jave na razgovor u užičku Policijsku upravu. Policija u Užicu saopštila je 
juče da se ovoj policijskoj upravi u "prethodnom periodu obratilo više građana, 
vlasnika preduzeća, direktora državnih i javnih preduzeća sa područja 
Zlatiborskog okruga, zbog telefonskih poziva da se jave na razgovor u ovu 
upravu".
"Obaveštavamo građane da se, pre odazivanja pozivu, prethodno obaveste da li su 
zaista pozvani i to telefonom dežurne službe Policijske uprave u Užicu, 031-92 
ili 031-514-587 " stoji u saopštenju ove uprave i dodaje se da je "protiv 
Damjanovića podneto više krivičnih prijava zbog osnovane sumnje da je počinio 
krivična dela ugrožavanja sigurnosti".
Damjanović je, saopštila je dalje policija, pozivao građane da dođu u 
Policijsku upravu u Užicu, na navodni razgovor, najčešće kod nekog od 
rukovodilaca - načelnika Uprave, Odeljenja kriminalističke policije ili 
Odeljenja policije.
Na isti način on je , kako se navodi, uznemiravao i građane sa područja cele 
Srbije." Kako Sina saznaje u užičkoj policiji, na telefone rukovodilaca, 
načelnika i drugih, u proteklom periodu javljali su se uznemireni, često 
uplakani građani, koji su prethodno, obaveštavani da se nekom od njihovih 
najmilijih desila tragedija, da su poginuli, uhapšeni zbog zločina, tražeći 
dodatne "informacije", uz naznaku da su podatke neposredno pre toga dobili od 
policije.
Prema ovim informacijama, Damjanović je često ostavljao i brojeve telefona onih 
iz policije, čiji bi identitet pozajmio, da se građani, koji su pozvani na 
razgovor ili su njihovi ukućani doživeli "nesreću", jave policiji, pa su se 
građani često javljali na te telefone. U skladu sa tim, u policiji u Užicu mole 
građane, da dok međunarodna policija ne obavi svoj posao, da uznemiravajuće 
pozive na prihvate kao istinite, a policija u narednom periodu neće telefonom 
obaveštavati građane o mogućim nesrećama, već će takve informacije prenositi 
direktno, uniformisani policajci. Sina