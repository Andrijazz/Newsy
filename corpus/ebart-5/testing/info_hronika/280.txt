> Izvor: matf
> Datum: 
> Rubrika: info_hronika
> Naslov: Jagodina - Predsednik opštine Jagodina Dragan Marković - Palma, simboličnim 
> Članak:

presecanjem vrpce, sportistima ovog grada predao je na upotrebu novu sportsku 
dvoranu, u čiju je izgradnju investirano 24.000.000 dinara.
- Dvorana je veličine 36 puta 18 metara, ima tribine za 200 gledalaca i nalazi 
se uz teniske terene na otvorenom, a njena izgradnja je počela pre godinu dana 
- izjavio je direktor Jagodinskog sportskog saveza (JASA) Miodrag Maslar.
U njoj će se održavati teniska i takmičenja u malom fudbalu, a od iduće godine 
i odbojkaške i košarkaše utakmice, dodao je on i napomenuo da je dvorana 
izgrađena po standardima evropskih sportskih asocijacija.
Maslar je najavio skori početak izgradnje još jedne sportske dvorane na 
prostoru JASE za borilačke sportove.
Na prostoru JASE završen je i parking za 1.000 vozila, čiju je izgradnju 
finansirala Opština, a počela je i izgradnja hotela, namenjena sportistima i 
turistima, izletnicima i posetiocima Turističkog centra "Đurđevog brda" koje se 
naslanja na kompleks JASE, i u čijem sastavu je ZOO vrt koji će biti otvoren 
12. jula.