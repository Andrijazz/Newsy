> Izvor: matf
> Datum: 
> Rubrika: info_hronika
> Naslov: KRALJEVO - Tokom litije na Svetu Trojicu u selu Milakovac, dvadesetak 
> Članak:

kilometara udaljenom od Kraljeva u dvorištu porodice Milosavljević dogodila se 
tragedija u kojoj su od električne struje život izgubili petnaestogodišnji Igor 
Milosavljević i njegova majka Dragana Milosavljević (36), a povređeni Zoran 
Milosavljević (38), dvanaestogodišnji Ivan Milosavljević i njegov drug 
Aleksandar Milosavljević.
Tragedija je započela u trenutku kada se Ivan Milosavljević , krenuvši preko 
dvorišta da uzme piće za okupljene goste, spotakao o električni kabal koji je 
pao posle nevremena praćenog kišom ostao da leži pokraj njega. Njegov drug i 
vršnjak Aleksandar Milosavljević, videvši da je Ivan pao, priskočio mu je u 
pomoć i dotakvši ga, i sam se sručio pogođen strujom. Ivanova majka Dragana je 
u tom trenutku potrčala i pokušavajući da rukom skloni kabal od Ivana i 
Aleksandra, poginula na licu mesta. Do njih je zatim dotrčao Draganin sin Igor 
koji je dotakavši majku, želeći da je podigne, takođe poginuo. U pomoć je zatim 
pritrčao Zoran Milosavljević, pokušavši da pomogne unesrećenima i tom prilikom 
i sam izgoreo.