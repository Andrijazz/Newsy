> Izvor: matf
> Datum: 
> Rubrika: info_hronika
> Naslov: Beograd - Ministar finansija Srbije Mlađan Dinkić izjavio je juče da je 
> Članak:

Evropska investiciona banka (EIB) ponudila Vladi Srbije da urgentno odobri 
kredit za finansiranje dela troškova obnove poplavljenih kuća u Banatu. Dinkić 
je novinarima u Palati federacije u Beogradu kazao da je EIB ponudila Vladi 
Srbije da odobri dugoročnu kreditnu liniju za finansiranje do 50 odsto ukupnih 
troškova obnove. On je podsetio da je vlada već odlučila da obnovi sve kuće 
srušene ili oštećene u poplavama, i dodao da će o prihvatanju predloga EIB 
naknadno biti doneta odluka. Narodna Republika Kina uplatiće Fondu za 
postradala područja srednjeg Banata 10.000 dolara, saopšteno je danas iz 
Ministarstva privrede Srbije. U saopštenju se navodi da je kineski ambasador Li 
Huabang obavestio ministra privrede Predraga Bubala o upućivanju novčane 
pomoći. Time je, kako se dodaje, iskazana solidarnost Narodne Republike Kine sa 
stanovništvom poplavljenog područja i svim građanima Srbije.  Beta