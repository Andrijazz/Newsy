> Izvor: matf
> Datum: 
> Rubrika: info_hronika
> Naslov: ZA NEVERICU
> Članak:


Kakadu Titi, kućni ljubimac zarobljen dva dana u zgradi u Sidneju, spasen je 
juče zahvaljujući intervenciji robota koji se obično koristi za neutralizaciju 
sumnjivih pošiljki.
Stanari zgrade morali su u sredu da napuste zdanje zbog urušavanja obližnjeg 
tunela koje je oštetilo zgradu, a vlasnica Karen Brus nije uspela da uzme 
ptičicu. Stanari su prvi put smeli da uđu u stanove kroz rupu probijenu u 
pročelju zdanja juče i to samo da uzmu lične stvari. Policija je ocenila kako 
je preopasno prići stanu vlasnice ptice, pa je na lice mesta poslala robota na 
daljinsko upravljanje. Zavidnom veštinom Titijev kavez je iznesen iz stana pred 
dirljivim pogledom vlasnice.
"Titi je kakadu koji voli kontakt sa ljudima", kazala je Karen, oduševljena 
susretom sa svojim ljubimcem.