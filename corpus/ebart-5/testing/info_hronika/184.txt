> Izvor: matf
> Datum: 
> Rubrika: info_hronika
> Naslov: SUD O "JUGOREMEDIJI"
> Članak:


ZRENjANIN - Veće Opštinskog suda u Zrenjaninu kojim je predsedavao sudija ovog 
suda Borivoje Gajić, u sporu u kome je "Jugoremedija" AD tužila organizaciju 
Samostalnog sindikata Srbije u toj fabrici, donelo je presudu u kojoj je u 
potpunosti usvojen tužbeni zahtev tužioca. Ovo je juče novinarima saopštio 
potpredsednik Izvršnog odbora pomenute sindikalne organizacije Zdravko Deurić. 
On je, tumačeći presudu, rekao da je sud na ovaj način proglasio prošlogodišnji 
štrajk u "Jugoremediji" nezakonitim, izuzev dela koji je trajao od 11. do 19. 
maja prošle godine. Deurić je rekao da je i posle tog perioda trajao protest i 
da su se održavali zvanični susreti poslovodstva i vođstva pprajkača, što 
govori da su čelnici firme davali štrajku legitimitet.