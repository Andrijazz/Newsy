> Izvor: matf
> Datum: 
> Rubrika: info_hronika
> Naslov: lokalni izbori
> Članak:


Kandidat Socijalističke partije Srbije za gradonačelnika Beograda Žarko 
Obradović izjavio je juče u Mladenovcu da će "sigurno obezbediti da Beograd iz 
svog budžeta ili iz banke za razvoj Beograda, razvija one projekte koji 
Beogradu donose dobitak". "Ako se iz Mladenovca nekad Beograd snabdevao 
živinarskim proizvodima, zašto ne bi to radio i ubuduće", rekao je Obradović, 
koji je u Mladenovcu obišao stočnu i zelenu pijacu, gde je razgovarao sa 
proizvođačima i kupcima. Obradović je konstatovao da u toj beogradskoj opštini 
"ljudi hoće da rade, mesto je zdravo, a hrana najvećeg kvaliteta, nije ona 
mutirana". Beta 