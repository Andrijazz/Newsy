> Izvor: matf
> Datum: 
> Rubrika: info_hronika
> Naslov: u dve reči
> Članak:


Sandžački odbor za ljudska prava ocenio je juče da je tokom 2004. na tom 
području registrovano "više slučajeva" kršenja ljudskih prava, što "ne daje 
pravo na optimizam" u toj oblasti. Predsednica Odbora Semiha Kačar rekla je na 
pres konferenciji da su tenzije u Sandžaku, smirivanjem situacije u okolnim 
kriznim žarištima, nešto opale, ali nisu nestale. Ona je kao nastavak negativne 
kampanje označila "medijsku propagandu protiv Sandžaka i Bošnjaka, nezavidan 
položaj pojedinih vojnika u kasarnama, izbeglica, maratonski proces u slučaju 
dvadeset četvorice i nepovoljnu nacionalnu strukturu u državnim organima". Beta