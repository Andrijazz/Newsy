> Izvor: matf
> Datum: 
> Rubrika: info_hronika
> Naslov: u dve reči
> Članak:


Skoplje - U prvom i drugom krugu lokalnih izbora u Makedoniji izabrani su 
gradonačelnici u 75 od ukupno 84 opštine i grada Skoplje, a preostalih 10 
gradonačelnika biće birani 10. aprila, saopštila je juče Državna izborna 
komisija. Ukupno 36 gradonačelnika je iz vladajuće koalicije Za Makedoniju, 19 
iz opozicione koalicije Za bolju Makedoniju, dok su kandidati Demokratske unije 
za integraciju, vladajuće albanske stranke, pobedili u 11 opština. VMRO-DPMNE 
ima tri gradonačelnika, koalicija opozicionih albanskih stranaka Demokratske 
partije Albanaca i Partije demokratskog prosperiteta (DPA-PDP) dva, dok su č
etvorica gradonačelnika nezavisni kandidati. Odziv birača u drugom krugu 
lokalnih izbora koji su prekjuče održani, bio je 52,6 odsto. Međunarodni i 
domaći posmatrači juče su saopštili da je drugi krug lokalnih izbora u 
Makedoniji protekao u većini opština u fer i demokratskoj atmosferi, sa 
izuzetkom u nekoliko mesta. Beta