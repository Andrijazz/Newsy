> Izvor: matf
> Datum: 
> Rubrika: info_hronika
> Naslov: VLADA SRBIJE O DOBROVOLjNOJ PREDAJI GENERALA PANDUREVIĆA HAGU
> Članak:


Srđan Đurić: Vlada nije imala nikakav kontakt sa ovim generalom Vojske 
Republike Srpske 

BEOGRAD (Tanjug) - Šef Kancelarije vlade Srbije za saradnju s medijima Srđan 
Đurić izjavio je da Vlada nije imala nikakav kontakt s generalom Vojske 
Republike Srpske Vinkom Pandurevićem o njegovoj eventualnoj predaji Haškom 
tribunalu. 
- Vlada Srbije nema nikakve veze sa eventualnom dobrovoljnom predajom 
Pandurevića - rekao je Đurić. 
Radio-televizija Srbije objavila je da se penzionisani general predao vlastima 
RS, a izvori bliski tim vlastima tvrde da je Pandurević preksinoć stupio u 
kontakt s njima radi dogovora o predaji Tribunalu. 
Prema tim izvorima, on bi u prvoj polovini naredne sedmice, možda u utorak, 
trebalo da bude prebačen u Hag, a da mu Vlada pruži garancije za odbranu sa 
slobode do početka suđenja i materijalno obezbeđenje njegove porodice. 
Tribunal Pandurevića tereti za ratne zločine u Srebrenici u julu 1995. godine i 
protiv njega je podignuta otužnica da je kao komandant Prve zvorničke brigade 
Vojske RS odgovoran za genocid, kršenje zakona i običaja rata i za zločine 
protiv čovečnosti. 