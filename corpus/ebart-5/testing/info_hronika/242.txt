> Izvor: matf
> Datum: 
> Rubrika: info_hronika
> Naslov: Beograd - Demokratska stranka Srbije neće učestvovati u predreferendumskoj 
> Članak:

kampanji u Crnoj Gori, ali će nastaviti da jasno iznosi svoj stav i zalaganje 
za opstanak i jačanje državne zajednice, saopštio je Andreja Mladenović, 
portparol te stranke na jučerašnjoj pres konferenciji.
- Nema potrebe da se bilo koja stranka iz Srbije uključuje u kampanju u Crnoj 
Gori i time negativno utiče na ionako krhke političke odnose u toj republici, 
dodao je Mladenović, navodeći da je u podgoričkom dnevniku Dan "loše 
protumačena" izjava funkcionera DSS Nebojše Bakareca o mogućem uključivanju 
premijera Srbije i predsednika DSS Vojislava Koštunice u predreferendumsku 
kampanju u Crnoj Gori. 
Sumirajući rezultate svoje stranke u ovoj godini, Mladenović je izrazio 
zadovoljstvo radom predstavnika DSS na različitim nivoima vlasti, ali i 
dosadašnjim tokom reorganizacije i decentralizacije stranke u skladu sa 
Statutom usvojenom na poslednjoj stranačkoj Skupštini. Mladenović je najavio da 
će za 10-15 dana biti osnovan Pokrajinski odbor DSS za Kosovo i Metohiju čime 
će biti zaokružena stranačka reorganizacija.