> Izvor: matf
> Datum: 
> Rubrika: info_hronika
> Naslov: predizborna kampanja
> Članak:


Bor - Predsednički kandidat Jedinstvene Srbije Ljiljana Aranđelović založila se 
za raspisivanje vanrednih parlamentarnih i lokalnih izbora u septembru. Ona je 
juče u Boru ocenila da bi neuspeh kandidata vladajuće koalicije na predstojećim 
predsedničkim izborima bio "znak da nemaju podršku građana" i da bi zato 
trebalo raspisati parlamentarne izbore. Aranđelovićeva je dodala da bi zbog 
smanjenja troškova "najbolje bilo" da se istovremeno održe i lokalni izbori. 
Ona je pozvala Vladu Srbije da "saopšti javnosti kakav će biti izborni sistem 
za lokalne izbore", kako bi se stranke na vreme pripremile. Beta