> Izvor: matf
> Datum: 
> Rubrika: info_hronika
> Naslov: Advokat Nemanja Jolović, uhapšen zbog sumnje da je član "stečajne mafije" 
> Članak:

ponudio je Specijalnom sudu, kauciju od nekoliko stotina hiljada evra da bi 
izašao iz pritvora i branio se sa slobode, saznaje Glas.
- Moj klijent je spreman da u vidu kaucije založi svoju kuću i poslovni 
prostor, čiju vrednost ne bi hteo da licitiram, ali je sigurno velika. Podneli 
smo zahtev i sada čekamo odluku suda - rekao je advokat Goran Petronijević.
On je dodao da iduće nedelje, odmah posle Uskršnjih praznika počinje saslušanje 
svedoka u postupku protiv Gorana Kljajevića, predsednika Trgovinskog suda u 
Beogradu i još osam osoba osumnjičenih za zločinačko udruživanje, zloupotrebu 
položaja i korupciju, među kojima je i advokat Jolović.