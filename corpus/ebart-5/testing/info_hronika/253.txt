> Izvor: matf
> Datum: 
> Rubrika: info_hronika
> Naslov: SREMSKA MITROVICA - Posle skoro pet godina suđenja Okružni sud u Sremskoj 
> Članak:

Mitrovici osudio je bivšeg upravnika Kazneno-popravnog zavoda u Sremskoj 
Mitrovici Trivuna Ivkovića (59) na dve godine zatvora i novčanu kaznu od 
1.323.000 dinara za koliko je oštetio budžet Republike Srbije. Ivkovića je 
optužnica teretila za zloupotrebu službenog položaja na više načina, pa je zbog 
njene obimnosti u istrazi proveo oko sedam meseci, a na slobodu je pušten uz 
kauciju. On je na suđenju tvrdio da je u pitanju politički proces, a ne njegova 
krivična odgovornost, mada su finansijski veštaci utvrdili niz nepravilnosti za 
vreme dok je bio prvi čovek ovdašnjeg zatvora. Deo krivične odgovornosti 
Trivuna Ivkovića potpao je u nadležnost Opštinskog suda gde postupak još nije 
okončan.