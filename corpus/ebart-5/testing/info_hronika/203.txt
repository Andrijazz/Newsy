> Izvor: matf
> Datum: 
> Rubrika: info_hronika
> Naslov: u dve reči
> Članak:


Subotica  - Predsednik Izvršnog odbora Hrvatskog nacionalnog vijeća Lazo Vojnić 
Hajduk ocenio je da su nacionalistički grafiti ispisani na zgradi Medicinske 
škole u Subotici posledica "nesposobnosti državnih organa", koji nisu u 
prethodnim sličnim slučajevima otkrili počinioce, čime je poslata poruka da je 
dozvoljeno vređanje dostojanstva jedne nacionalne zajednice. Na zidovima 
Medicinske škole u Subotici u ponedeljak su ispisani antihrvatski grafiti, u 
kojima se pripadnicima te nacionalne manjine preti likvidacijom. Grafiti, u 
kojima se Hrvati nazivaju "nižim bićima" i preti im se "klanjem", potpisani su 
sa "Srpski kraljevi" i "Četnici".  Beta 