> Izvor: matf
> Datum: 
> Rubrika: info_hronika
> Naslov: IZ OPŠTINSKOG SUDA U POŽAREVCU
> Članak:


POŽAREVAC - Dnevnik "Politika" mora da plati "otporašu" Momčilu Veljkoviću 
150.000 dinara odštete zbog povrede ugleda i časti, odlučio je Opštinski sud u 
Požarevcu.
U rešenju koje je juče uručeno Veljkoviću navodi se da je "Politika" takođe 
dužna da nadoknadi sudske troškove od 111.000 dinara.
Rešenje je potpisala sudija požarevačkog Opštinskog suda Adelaida Anđelković.
Veljković je beogradski dnevnik tužio zbog teksta objavljenog 8. maja 2000. 
godine, u kom se za njega kaže da je "član pronatovske organizacije ,Otpor', 
nervno labilna osoba, lečena na neuropsihijatriji, da boluje od sumanute 
psihoze i da je počinio ubistvo u pokušaju".
Tekst o Veljkoviću i drugim "otporašima" iz Požarevca objavljen je posle 
njihovog sukoba sa saradnicima sina bivšeg jugoslovenskog predsednika Marka 
Miloševića, 2. maja 2000.
Posle tog sukoba, u kom su teže povređeni, članovi "Otpora" su privedeni i 
zadržani u pritvoru.
Veljković je u pritvoru bio 60 dana. Tekst u "Polltici" je potpisao novinar 
Milan Galović, a glavni i odgovorni urednik lista tada je bio Dragan Hadži-
Antić.
(Beta)