> Izvor: matf
> Datum: 
> Rubrika: ekonomija
> Naslov: BEOGRAD  Država je preskupa jer je preduzetnicima nametnula visoke poreze, pa 
> Članak:

sada mnogi zatvaram svoje radnje i nastavljaju aa se bave istom delatnošću, ali 
na crno, što samo povećava prisustvo sive ekonomije kod nas, rečeno je na 
konferenciji za novinare Zajednice preduzetnika Privredne komore Srbije.
Predstavnici zajednice istakli su da se mora sprovesti energična akcija 
suzbijanja sive ekonomije, jer to predstavlja veliko opterećenje za legalne 
preduzetnike. To bi, uz smanjenje poreza i dažbina, omogućilo da se, kako je 
ocenjeno, u ovoj oblasti otvori još 600.000 radnih mesta.
Preduzetnici su izrazili zabrinutost što ministar finansija Mlađan Dinkić 
"nikako ne može da nađe vremena" da se sastanu, i dodali da na razgovorima s 
potpredsednikom vlade Miroljubom Labusom nije bilo ni pomena o preduzetništvu, 
iako je sastanak zakazan zbog problema u ovoj oblasti. Predstavnici zajednice 
pozvali su Ministarstvo finansija da upozna javnost i predstavi bolje uslove 
privređivanja i da razmotri ideje preduzetnika u oblasti fiskalizacije.
U ovim uslovima, gde su fiskalna opterećenja prevelika, onemogućena je svaka 
pređuzetnička inicijativa. Brže sprovođenje fiskalnih ideja dovelo bi do 
smanjenja poreza i ostalih dažbina, zaključili su preduzetnici.