> Izvor: matf
> Datum: 
> Rubrika: ekonomija
> Naslov: Borislav Borović, pomoćnik ministra za kapitalne investicije za drumski saobrać
> Članak:

aj

Beograd - Problemi u drumskom saobraćaju zauzimaju centralno mesto, budući da 
je to respektabilna privredna grana, u koju je u poslednja četiri meseca 
uloženo više od 30 miliona evra. Ovaj vid saobraćaja drži evropski korak i u 
tehničko-tehnološkom smislu ne zaostaje za vozilima u Evropi - rekao je na juč
erašnjoj konferenciji za novinare Borislav Borović, pomoćnik ministra za 
kapitalne investicije za drumski transport. 
On je naglasio da je pred Ministarstvom za kapitalne investicije revizija 
voznog parka, koja će biti regulisana novim zakonom o drumskom saobraćaju. 
Komentarišući probleme nastale zbog raspodele međunarodnih CEMT dozvola i 
Borović je rekao da je to uslovljeno nepovoljnim položajem koji je Srbija do 
sada imala, što je rezultiralo nedovoljnim brojem ovih dozvola.
- Raspodelu dozvola vršili smo po staroj uredbi i softveru koji nije naš, pa su 
zato iskrsli problemi. Vlada će formirati dve komisije - jednu koja će izvršiti 
reviziju CEMT dozvola i drugu koja će raditi na novoj uredbi, koja će biti 
potpomognuta softverom.
Borović je naglasio i da je Ministarstvo za kapitalne investicije "objavilo 
rat" sivoj ekonomiji u transportu putnika, budući da se pojavio veliki broj 
ilegalnih prevoznika, koji ne samo da ugrožava bezbednost putnika, već su 
neplaćanjem poreza i doprinosa oštetili državu za oko 3,5 milijardi dinara. On 
kaže da najviše ilegalnih prevoznika ima u Vojvodini, međutim dodaje da se ne 
zna tačan broj. Prema njegovim rečima ovaj problem se do donošenja zakonskih 
rešenja koja predviđaju veće kazne, može rešiti koordiniranom akcijom više 
ministarstava.