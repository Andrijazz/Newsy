> Izvor: matf
> Datum: 
> Rubrika: ekonomija
> Naslov: BEOGRAD - Ekonomista Mlađen Kovačević ocenio je da će Srbija u narednih sedam 
> Članak:

meseci "teško ispuniti" obavezu prema Međunarodnom monetarnom fondu da poveća 
izvoz za 25 odsto, prenosi Beta.
Kovačević je istakao da se srpska privreda kreće "u začaranom krugu" MMF-a, jer 
je stanovništvo postalo apatično, a obaveze se odlažu za kasnije.
Kovačević je rekao da će prepreka ostvarenju rasta izvoza biti najavljena 
politika valutnog kursa koju će početi da primenjuje Ministarstvo finansija 
Srbije, koja predviđa značajno manje depresiranje dinara, što će destimulisati 
izvoznike. Kovačević je naveo da ukupan izvoz u prvom kvartalu 2004. godine 
nije premašio 300 miliona dolara, zbog čega u poređenju sa tim podacima, 
ovogodišnji izvoz izgleda veliki.
Povećanje uvoza za 10 odsto, kao obaveza prema MMF-u, ostvariće se, prema 
njegovoj oceni, lakše, samom primenom statističke osnovice iz prošle godine, 
iako ne bi bilo štete ni da uvoz uopšte ne poraste.