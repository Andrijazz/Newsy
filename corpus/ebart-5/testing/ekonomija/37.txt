> Izvor: matf
> Datum: 
> Rubrika: ekonomija
> Naslov: U BEOGRADU I NOVOM SADU POD POKROVITELjSTVOM MINISTARSTVA TURIZMA CRNE GORE
> Članak:


PODGORICA - Turistička organizacija Crne Gore i Agencija za razvoj malih i 
srednjih preduzeća, pod pokroviteljstvom Ministarstva turizma, u okviru  
kampanje "Godina dobre hrane", organizuju danas u Beogradu, a sutra u Novom 
Sadu promociju crnogorske nacionalne kuhinje.
Danas će kroz Knez Mihailovu ulicu u Beogradu, u 13 časova proći povorka 
karavana mimoze sa gradskom muzikom, mažoretkinjama, trombonjerima i maskama, a 
program će se održati ispred restorana Ruski car. U toku večernjeg programa u 
restoranu "Vilote kućo stara" predviđena je i degustacija crnogorskih proizvoda 
i muzički program klape "Stari Kapetan", a domaćini će biti ministar turizma 
Predrag Nenezić i direktor TOCG Vojin Vlahović.
Sutra će karavan prodefilovati kroz Dunavsku i Zmaj Jovinu ulicu u Novom Sadu. 
Predviđena je i nagradna igra za prolaznike. Degustacija crnogorske kuhinje, 
kao i zabava uz muziku klapa organizuje se u restoranu "Cepelin".