> Izvor: matf
> Datum: 
> Rubrika: ekonomija
> Naslov: u dve reči
> Članak:


U preduzeću Spektar iz Gornjeg Stupnja kod Kruševca, puštena je u rad nova 
fabrika za proizvodnju vodenog stakla i granulisanog deterdženta, čime je u 
ovoj firmi zaokružen proces proizvodnje sredstava za pranje i čišćenje.
- Ukupna vrednost ove investicije je premašila dva miliona evra, a sredstva su 
obezbeđena iz sopstvenih izvora, kao i kreditom fonda za razvoj Srbije, u 
iznosu od 300 hiljada evra - kaže Živovrad Tatić, vlasnik i predsednik 
kompanije. Po rečima Igora Tatića, tehničkog direktora kompanije, reč je o 
najmodernijoj svetskoj tehnologiji u ovoj oblasti. Ugrađen je poseban filter za 
filtriranje vodenog stakla, koji imaju još samo pet fabrika u svetu.