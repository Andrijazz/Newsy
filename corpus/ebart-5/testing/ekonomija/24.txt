> Izvor: matf
> Datum: 
> Rubrika: ekonomija
> Naslov: Beograd - Nadzorni odbor Naftne industrije Srbije, na osnovu izveštaja Sektora 
> Članak:

za internu reviziju, konstatovao je da izvozom 160 hiljada tona mazuta firmama 
EFT i "Interfejs" u vrednosti od 17.180.000 dolara NIS nije oštećen. Naprotiv, 
optimalnom kombinacijom postupaka izvoza mazuta i uvoza primarnog benzina i 
sirove nafte, kao i preradom sirove nafte i plasmanom derivata, obezbeđen je 
pozitivni neto efekat od minimalno 7.344.503 dolara, kaže se u saopštenju NIS, 
i dodaje da se zbog viška proizvedenog mazuta u 2001. i 2002. godini, ostatak 
količina morao izvoziti. 
U saopštenju se, takođe, ističe da je zbog nemogućnosti da 160 hiljada tona 
mazuta plasira na domaćem tržištu, NIS ostvario manji ukupan prihod za 
7.322.300 dolara. Međutim, zahvaljujući  izvozu 160 hiljada tona mazuta firmama 
EFT i Interface, čime se došlo do sredstava za uvoz primarnog benzina i sirove 
nafte radi dalje prodaje i prerade, NIS je pokrio manjak  i ostvario pozitivan 
neto efekat od oko 7.344.503 dolara.