> Izvor: matf
> Datum: 
> Rubrika: ekonomija
> Naslov: Ministar finansija Mlačan dlnkić izjavio je juče u Ljigu da će Vlada Srbije 
> Članak:

pomoći gradnju regionalne stanice za prečišćavanje vode, u koju će iz 
nacionalnog investicionog fonda biti uloženo oko 200 miliona dinara.
U razgovoru sa rukovodstvom opštine, Dinkić je obećao da će vlada pomoći 
lokalnoj samoupravi u Ljigu i u izgradnji sportskih objekata, koji će biti 
podignuti na površini od 1,5 hektar, čije je lokacije obišao.

On je najavio da će danas, na sednici Vlade u Uzicu, biti razmatran i zahtev za 
uvođenje privremenih mera u nekoliko opština u Srbiji, među kojima i u opštini 
Valjevo.
Ministar finansija je potvrdio da će u novembru biti isplaćene zaostale penzije 
zemljoradnicima i precizirao da ukupan dug iznosi 4,5 milijarde dinara.
Bilo je planirano da dug zemljoradnicima, u iznosu od 20,5 milijardi, bude 
isplaćen od 2007. do 2010. godine, ali su se sada stekli uslovi, pošto se dosta 
sredstava slilo u republički budžet, kazao je on.
Dinkić je ponovio da "ne pristaje na učene" vlasnika automobila sa crnogorskim 
tablicama i da preregistracija tih vozila u Srbiji "ne dolazi u obzir".
"Nećemo pokleknuti pred ucenama vlasnika automobila sa crnogorskim tablicama, 
bez obzira na to što oni navodno razmišljaju da li će da izađu na referendun o 
novom ustavu Srbije...", rekao je Dinkić.