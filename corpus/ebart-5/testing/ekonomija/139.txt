> Izvor: matf
> Datum: 
> Rubrika: ekonomija
> Naslov: PREKOSUTRA PREDAJA OBAVEZUJUĆIH PONUDA NA TENDERU ZA VOJVOĐANSKU BANKU
> Članak:


Ko ima najviše šansi da postane vlasnik Vojvođanske banke ? Odgovor na ovo 
pitanje biće mnogo izvesniji sredinom ove sedmice, jer banke koje su ušle u uži 
krug treba 15. juna da dostave obavezujuće ponude za privatizaciju ove kuće. 
Očekuje se da će to učiniti austrijska kuća BACA , grčka NBG i poljski PKO. Još 
nedelju dana biće potrebno Agenciji za sanciju banaka da ponude pregleda i 
oceni da li su svi traženi i potrebni dokumenti dostavljeni. Zato će se tek 
sredinom naredne sedmice znati ko će sesti u vruću stolicu sa predstavnicima 
Agencije.
Po onome što u Agenciji kažu već sada je izvesno da ovoga puta sama visina 
ponuđene sume neće biti jedini kriterijum po kome će se odlučivati ,već će se 
pomno procenjivati i šta kupac zauzvrat traži za ono što je srpeman da plati. 
Radi se o najvećoj Banci koju država dosada prodaje a novi gazda dobiće 99,8 
odsto vlasništva. Vojvođanska banka ima 175 filijala, 680.000 klijenata a od 
toga su 60.000 pravna lica. Banka je prvo tromesečje ove godine završila sa 12 
milijarde dinara dobiti a na kraju prvog tromesečja bilansna aktiva bila je 
68,7 milijardi dinara a kapital 7,9 milijardi. Kada su privatizacije u pitanju 
onda kod nas čaršija prva sve "sazna". A već par meseci se uveliko priča da su 
Grci spremni da plate 500 miliona evra, Austrijanci 450 a o ponudi PKO nije se 
licitiralo. Dok su se prve dve banke potrudile da novinarima objasne želje i 
planove PKO je u medijskoj defanzivi. Prve dve kuće znaju dobro naše tržište, 
jer su ovde već prisutne. Nacionalna banka Grčke je u Srbiju došla pre četiri 
godine i ima 30 filijala , a BACA posluje preko HVB banke koja je ovde duže od 
četiri godine godine i svoj udeo na tržištu proširila je lane kada je merčovala 
Eksim banku. Ko je NBG? Kod ove kuće odnos kredita i depozita je 71 odsto, što 
govori da je banka veoma likvidna.Sem kod nas ima svoje banke i u Bugarskoj, 
Rumuniji, BJR Makedoniji i Albaniji. Kod nas ova kuća ima 30 filajala a još 10 
će otvoriti do kraja ove godine. U kreditiranju građana Srbije učestvuje sa 7 
odsto NBG je najveća grčka banka. Njene akcije se kotiraju na Njujorškoj berzi 
a prodaju se momentalno po ceni od 7.730 dolara. Banka nema većinskog vlasnika: 
četrdeset odsto kapitala pripada stranim fondovima, 25 odsto drže građani, 16 
penzioni fondovi DZ odsto grčki investicioni fondovi i bogati pojedinci, a 
simbolično učešće od po jedan odsto imaju nacionalni univerzitet i crkva. 
Austrijska BACA radi u sastavu italijanske Unikredito grupe koja poseduje 93,9 
odsto vlasničkog udela. Austrijska banka je lider na domaćem tržištu. Njene 
akcije su u ponudi nemačkih berzi, ali i onih u Cirihu.Beču i Parizu a cena 
pojedinačnih akcija je 27,24 evra. Ova kuća bila je prva zapadna banka koja je 
u zemljama u tranziciji započela biznis. Na tržištu srednje i istične Evrope 
ima 2.900 podružnica. U nekoliko navrati stručni časopisi poput "Juromani" i 
"Bankar" proglašavali su ovu kuću za banku godine. PKO je bila do 2000 godine u 
vlasništvu države a tada je postala akcionarsko društvo. Međutim, vlasnička 
struktura se baš i nije promenla jer je ova kuća sada 100 odsto u vlasništvu 
Poljskog ministarstva finansija. Najveća je banka u Poljskoj, veoma zapažena u 
kreditiranju malih i srednjih preduzeća. Zapažena je na tržištu hartija od 
vrednosti. Mnogi će na sve ovo primetiti da nije baš u redu da njihova državna 
banka kupuje našu ,ali tender je otvoen za sve koji ispunjavaju uslove.