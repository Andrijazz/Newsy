> Izvor: matf
> Datum: 
> Rubrika: ekonomija
> Naslov: u dve reči
> Članak:


Priština - Upravni odbor Kosovske poverilačke agencije objavio je osmu rundu 
privatizacije, iako u međuvremenu nije ratifikovan ugovor o prodaji jednog od 
kosovskih giganta Feronikla kompaniji Alferona koja je pobedila na tenderu. 
Kako je odlučeno, u osmoj rundi privatizacije na Kosovu biće privatizovano 25 
društvenih preduzeća, od kojih će četiri biti prodata putem specijalnog "spin-
offa". U Glogovcu je juče održan protest zbog privatizacije Feronikla u 
organizaciji skupštine opština Glogovac i Srbica kao i Nezavisnog sindikata 
preduzeća Feronikal. Povod za protest je to što je Kosovska poverilačka 
agencija diskvalifikovala prvog kupca Feronikla, kompaniju Ai Nikel, koja je 
ponudila 49,5 miliona evra i proglasila kao privremenog kupca Alferon, koji je 
kupio Feronikal za 16 miliona manje nego prvi kupac.  Beta