> Izvor: matf
> Datum: 
> Rubrika: ekonomija
> Naslov: BEOGRAD - Ministarstvo finansija Srbije radiće nacrt zakona o Narodnoj banci 
> Članak:

Srbije. U pripremi nacrta učestvovaće i NBS, a biće konsultovani u stručnjaci 
Svetske banke i Međunarodnog monetarnog fonda potvrdio je sinoć "Novostima" 
ministar Božidar Đelić.
- Odluka Vlade Srbije bila je jasna: ministarstvo finansija nadležno je za 
pripremu ovog zakona
- objašnjava ministar Đelić.  Kontaktiraću guvernera Mlađana Dinkića da bismo 
se dogovorili o daljem radu.
Novi zakon neće sadržati odredbe koje bi unapred
onemogućile Mlađanu Dinkiću da se kandiduje za glavnog čoveka Centralne banke 
Srbije, tvrdi Đelić.
- Nikakve odredbe o potrebnom radnom iskustvu u bankarstvu, niti političkoj   
pripadnosti,  koje  bi unapred diskreditovale sadašnjeg guvernera, neće se 
nalaziti u nacrtu novog zakona o NBS - ističe Đelić.  To je dogovoreno na 
sastanku srpske Vlade.

Da li je Vlada ograničila vremenski period u kome treba sačiniti nacrt?

- Ne. Ne volim da radim pod pritiskom - kaže Đelić. Već imamo veoma dobru 
osnovu u vidu nacrta Zakona o Narodnoj banci Jugoslavije, koji "umalo" nije 
prošao skupštinsku proceduru prošlog novembra. NBS će raditi zakon sa nama, uz 
konsultovanje međunarodnih eksperata.