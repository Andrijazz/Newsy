> Izvor: matf
> Datum: 
> Rubrika: ekonomija
> Naslov: MINISTAR PARIVODIćO STRANIM ULAGANjIMA
> Članak:


Ministar za ekonomske odnose sa inostranstvom Milan Parivodić izjavio je juče 
Tanjugu da će set zakona, među kojima je i zakon o stranim ulaganjima, koji bi 
trebalo da utiču na obimnije strane direktne investicije, najverovatnije biti 
usvojen u novom sazivu parlamenta. Zakon o privatizaciji gradskog građevinskog 
zemljišta i zakon o urbanizmu biće pripremljeni najkasnije do 15. novembra ove 
godine, ali ove zakonske predloge neće usvojiti sadašnja već nova vlada, rekao 
je Parivodić."Nova vlada će dobiti ozbiljne zakonske tekstove koji će moći da 
se usvoji čim skupština bude konstituisana", rekao je ministar. On je dodao da 
će, usvajanjem ovih zakona, biti prevaziđene najveće prepreke za strane, 
direktne investicije, a takođe će biti podstaknut i građevinski ciklus u 
Srbiji.