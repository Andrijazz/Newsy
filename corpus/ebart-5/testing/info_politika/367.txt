> Izvor: matf
> Datum: 
> Rubrika: info_politika
> Naslov: Na današnjem suđenju Antonu Lekaju-Pindži, optuženom da je u junu 1999 godine 
> Članak:

na Kosovu i Metohiji počinio krivična dela ubistva i zlostavljanja, svedok 
Bratisiav Ćosić izjavio je da je optuženi u Đakovici bio poznat kao jedan od 
komandanata OVK i pouzdanik Ramuša Haradinaja.
Lekaju se na teret stavlja ubistvo četiri osobe nealbanske nacionalnosti i 
zlostavljanje 13 Albanaca i Roma. Ćosić, koji je 1999 radio kao Đakovački 
kriminalistički inspektor kazao je da je od svojih kolega iz policije čuo da je 
Lekaj "čovek Ramuša Haradinaja, zadužen za Đakovicu".
Inspektor za imovinske delikte Slobodan Kovač posvedočio je da je početkom 
devedesetih godina zbog teške krađe u Đakovici hapsio i podnosio krivičnu 
prijavu protiv Antona Lekaja zvanog "Pindža", koji je u to vreme "još bio 
dete". Kovač je posle suočenja, kazao, međutim, da nije u stanju da prepozna 
optuženog, jer ga nakon tog hapšenja više nije sretao. U dosadašnjem toku 
postupka Lekaj je negirao navode optužnice, tvrdeći da je u vreme izvršenja 
zločina bio u Albaniji, kao i da njegov nadimak nije "Pindža", nego "Toni".