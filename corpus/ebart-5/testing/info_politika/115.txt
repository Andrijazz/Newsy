> Izvor: matf
> Datum: 
> Rubrika: info_politika
> Naslov: Demokratska Alternativa O NAPADIMA NA ČOVIĆA
> Članak:


BEOGRAD (Tanjug) - Demokratska alternativa saopštila je juče da je cinično i 
nemoralno to što grupa bivših članova DA, kandidata za poslanike, optužuje 
predsednika stranke Nebojšu Čovića za neulazak te partije u parlament. 
U saopštenju je navedeno da je Čović, od promene vlasti u Srbiji, radio jedan 
od najtežih poslova u vladi, na jugu centralne Srbije i na Kosovu i Metohiji, a 
da je stranku prepustio potpredsednicima, "istim onim ljudima koji su se 
oglasili pismom javnosti i koji su, umesto da rade za narod i za svoju stranku, 
radili isključivo za sebe i sopstveni interes". 
DA je istakla da će nastaviti pročišćavanje redova "od onih koji ne shvataju da 
je bavljenje politikom ozbiljan i odgovoran posao, a ne prazna priča i lov za 
funkcijama". 