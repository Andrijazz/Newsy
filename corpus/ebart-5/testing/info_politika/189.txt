> Izvor: matf
> Datum: 
> Rubrika: info_politika
> Naslov: U BOŠNjAČKOJ MAHALI U KOSOVSKOJ MITROVICI
> Članak:


KOSOVSKA MITROVICA - Sinoć u 22.45 časova u dvorište Milorada Nestorovića, u 
Ulici cara Dušana, u Bošnjačkoj mahali, bačena je bomba. Pričinjena je znatna 
materijalna šteta, ali, srećom, niko nije stradao.

Ovaj događaj ponovo je uznemirio Srbe u ovom delu grada, s obzirom na to da su 
pre nekoliko dana bačene dve bombe na kuću porodice Repić, raseljenih Srba iz 
Prizrena, koji žive na drugom kraju severne Kosovske Mitrovice. Ovaj bombaški 
napad, pored uznemirenja žitelja, potvrdio je činjenicu da pred izbore ili bilo 
kakav "važan događaj" na Kosmetu beležimo učestale napade albanskih terorista. 
Jer, Srbi opravdano sumnjaju da su ovi bombaški napadi načinili upravo Albanci 
koji žive u Bošnjačkoj mahali, samo nekoliko koraka udaljeni od Srba.