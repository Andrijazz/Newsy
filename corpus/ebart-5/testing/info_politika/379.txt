> Izvor: matf
> Datum: 
> Rubrika: info_politika
> Naslov: PODGORICA (Tanjug) - Predsednik Republičke referendumske komisije Slovak 
> Članak:

František Lipka, koji je najavio dolazak u Crnu Goru u utorak, rekao je da se 
ta komisija ne može oglušiti o slučaj navodnog podmićivanja za glasanje na 
referendumu i da se konkretni koraci u tom pravcu mogu očekivati kada pogleda 
film. 
On je ocenio da je reč o slučaju iz domena krivičnog prava kojim bi, pre svih i 
što pre, trebalo da se bave policija i sudski organi, ali je potvrdio da će ga 
razmotriti i organi nadležni za organizovanje referenduma.
Predsednik opozicione Socijalističke narodne partije Predrag Bulatović i čitav 
blok za očuvanje državne zajednice sa Srbijom insistira da se taj slučaj smesti 
u referendumski kontekst i od Lipke i evropskog posrednika Miroslava Lajčaka 
traže da se konkretno odrede prema njemu. 
Bulatović je javno pozvao i predsednike SCG i Crne Gore Svetozara Marovića i 
Filipa Vujanovića da se izjasne, kako je rekao o "toj očiglednoj krađi" i 
nagovestio konkretne korake svog bloka, ukoliko se zabašure ovaj i druge već 
ponuđene dokaze o pokušajima kupovine glasova.