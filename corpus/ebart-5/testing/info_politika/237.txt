> Izvor: matf
> Datum: 
> Rubrika: info_politika
> Naslov: RAZREŠENjA I IMENOVANjA
> Članak:


Rukovodilac Službe bezbednosti u Ministarstvu spoljnih poslova Ljubiša 
Milanović razrešen je te dužnosti zbog prelaska na novo radno mesto, objavljeno 
je u jučerašnjem Službenom listu Srbije i Crne Gore. Milanović je za šefa 
Službe bezbednosti u Ministarstvu spoljnih poslova postavljen u julu 2004. 
godine.
U Službenom listu objavljena je i odluka o imenovanju general majora Miluna 
Kokanovića za pomoćnika ministra odbrane SCG za sektor materijalnih resursa.
Bivši ambasador SCG u Parizu Radomir Diklić imenovan je za savetnika Saveta 
ministara. Diklić je bio direktor novinske agencije Beta.
Dužnosti je razrešen direktor Avio-službe Boško Cvijić, a za vršioca dužnosti 
direktora postavljen je Saša Kosović.    
(Beta)