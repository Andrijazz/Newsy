> Izvor: matf
> Datum: 
> Rubrika: info_politika
> Naslov: BEOGRAD - Centar za slobodne izbore i demokratiju neće saopštavati rezultate 
> Članak:

lokalnih izbora u izbornoj noći, potvrdio je Beti portparol CESID-a Marko 
Blagojević. CESID neće posmatrati sam tok glasanja, ali će imati svoje 
predstavnike u opštinskim izbornim komisijama, tako da će imati uvid u 
regularnost, primedbe stranaka, način organizovanja i sprovođenja izbora. 
Blagojević je rekao i da će CESID naredne parlamentarne, savezne i predsedničke 
izbore pratiti kao i ranije, odnosno da će tokom dana saopštavati podatke o 
odzivu, a uveče procene rezultata.