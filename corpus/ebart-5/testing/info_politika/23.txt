> Izvor: matf
> Datum: 
> Rubrika: info_politika
> Naslov: SUBOTICA (Beta) - Zbog vanrednog stanja dopunski izbori za popunjavanje pet 
> Članak:

upražnjenih mesta za odbornike u subotičkom lokalnom parlamentu biće odloženi, 
prenose subotički mediji, pozivajući se na saopštenje gradonačelnika Subotice 
Ištvana Išpanovića. Izbori su bili zakazani za početak aprila, a kako su zbog 
vanrednog stanja donekle redukovane političke aktivnosti, odnosno nisu 
dozvoljeni javni skupovi, lokalna samouprava će na neodređeno vreme odložiti 
ove izbore, kao i izbore za članove saveta mesnih zajednica. Skupština opštine 
će po okončanju vanrednog stanja doneti odluku o novom terminu održavanja ovih 
izbora, a kandidati koji su se uredno prijavili za aprilske izbore neće morati 
ponovo da se prijavljuju, saopšteno je iz kabineta gradonačelnika Subotice.