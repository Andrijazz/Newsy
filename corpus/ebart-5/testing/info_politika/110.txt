> Izvor: matf
> Datum: 
> Rubrika: info_politika
> Naslov: MINISTAR ODBRANE BORIS TADIĆ NAJAVIO
> Članak:


BEOGRAD - Srbija i Crna Gora nije u stanju da u ovom trenutku proizvede 
dovoljno modernog oružja treće i četvrte generacije, i zbog toga mora da 
investira u ovu oblast i nađe strateške partnere. Pre toga, potrebno je 
zakonski regulisati promet naoružanja i vojne opreme, rekao je juče ministar 
odbrane SCG Boris Tadić.
Govoreći na okruglom stolu u raspravi o nacrtu Zakona o prometu naoružanja i 
vojne opreme, Tadić je istakao da mi nemamo nameru da prestanemo da proizvodimo 
naoružanje i vojnu opremu, ali ni da našu industriju u ovoj oblasti zadržimo na 
postojećem nivou.
Tadić je objasnio da će predloženim nacrtom zakona o prometu naoružanja biti 
određene firme koje imaju pravo da se tim poslom bave. "Svako ne može da se 
bavi time, posebno ne oni koji su do sada učestvovali u nekontrolisanom izvozu 
naoružanja koje se upotrebljava za širenje sukoba u svetu.