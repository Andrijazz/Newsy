> Izvor: matf
> Datum: 
> Rubrika: info_politika
> Naslov: Izrada Akcionog plana Vlade Srbije za saradnju sa Haškim Tribunalom je 
> Članak:

završena, potvrđeno je juče "Dnevniku"u Vladi Srbije. Akcioni plan treba da 
omogući potpunu transparentnost i razmenu informacija između Beograda i Brisela 
kada je reč o obavezama prema Haškom tribunalu, to jest pomoć EU u hapšenju i 
izručenju haškog begunca Ratka Mladića. Kako je ranije najavljeno, premijer 
Koštunica će 17. jula taj plan predstaviti u Briselu. Redovna sednica Vlade 
Srbije neće biti održana danas, jer je premijer Vojislav Koštunica na putu u 
SAD. Kao što je najavljivano ovaj plan trebalo bi da bude sličan onome koji je 
Hrvatska napravila rešavajućio odnose s EU i Hagom pitanje Ante Gotovine. 
Njihov plan bio je uspešan, dobio je sva priznanja tribunala i tužilaštva i 
omogućio dalje evropsko pridruživanje Hrvatske. Pred donošenje Akcionog plana, 
kako je i "Dnevniku" potvrđeno u krugovima bliskih vlasti, došlo je do 
određenih dogovora Beograda i Brisela. A, tokom poslednje posete našoj zemlji, 
evropski komesar za proširenje Oli Ren najavio je svestranu pomoć EU njegovoj 
realizaciji.