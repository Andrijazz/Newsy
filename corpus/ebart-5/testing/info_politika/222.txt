> Izvor: matf
> Datum: 
> Rubrika: info_politika
> Naslov: IZJAVA PREDSEDNIKA SKUPŠTINE VOJVODINE
> Članak:


NOVI SAD - Predsednik Skupštine Vojvodine Bojan Kostreš ocenio je juče da je 
saradnja sa Haškim tribunalom jedan od preduslova da se skine kolektivna 
krivica sa naroda. U saopštenju iz Kostrešovog kabineta se podseća da je 
Skupština Vojvodine pre dve godine donela Deklaraciju o saradnji sa 
Međunarodnim krivičnim tribunalom u Hagun a Kostreš je juče primio predstavnike 
vojvođanskih Mađara, koji su posle Drugog svetskog rata bili zatočeni u 
logorima i obećao da će nova pokrajinska administracija učiniti sve da bi se 
rehabilitovale nevine žrtve, navodi se u saopštenju.
On je kazao da se zločini i nevine žrtve za vreme Drugog svetskog rata i posle 
njega ne smeju zaboraviti, i dodao da nijedan narod ne sme da nosi breme 
kolektivne krivice. "Nevina žrtva nema naciju, godište ili pol, ona im samo 
jednu odrednicu, a to je da je nevina. Zato se iskreno nadam i ističem da ćemo 
učiniti sve da se u periodu koji je pred nama nikada više ne ponove užasi koji 
su zadesili ove prostore", rekao je Kostreš.
Delegaciju bivših logoraša predvodio je bivši poslanik u pokrajinskom 
parlamentu Julija Teleki, kao i i predsednik Odbora srpskomađarskog 
prijateljstva u mađarskom parlamentu Zoltan Ileš, piše u saopštenju.        
(Beta)