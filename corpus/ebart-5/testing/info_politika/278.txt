> Izvor: matf
> Datum: 
> Rubrika: info_politika
> Naslov: UOČI DANAŠNJEG ZASEDANJA PREDSTAVNICE POKRETA MAJKI IZ SREBRENICE U SKUPŠTINI 
> Članak:

APV

Predsednik Skupštine Vojvodine Bojan Kostreš izrazio je očekivanje da će 
poslanici vladajuće koalcije u Pokrajini APV podržati inicijativu poslaničke 
grupe koalicije Zajedno za Vojvodinu da se u dnevni red današnje sednice 
Skupštine APV uvrsti predlog o osudi zločina u Srbrenici.

On je novinarima juče, nakon razgovora sa predstavnicama Pokreta majki enklava 
Srbrenica i Žepa, kazao da je taj predlog već dostavljen u skupštinsku 
proceduru u istovetnom tekstu koji je ZZV, zajedno sa kolegama iz Saveza 
vojvođanskih Mađara već uputila pokrajinskoj vladi.

- Taj predlog je sad dostavljen u formi izveštaja, a ne deklaracije, pošto je 
jedino pokrajinsko Izvršno veće nadležno da u proceduru dostavi tekst u formi 
deklaracije, ali ono to nije učinilo - kazao je Kostreš.
On je izrazio žaljenje zbog toga što nije bilo političkog konsenzusa da 
pokrajinska vlada bude predlagač deklaracije o Srebrenici, te ocenio da je "sad 
na pokrajinskim poslanicima da odluče da li će Skupština Vojvodine na današnjoj 
sednici uspeti da otvori raspravu o tom veoma važnom dokumentu i za Vojvodinu i 
za Srbiju".

- Bilo bi jako važno da se o tom dokumentu razgovara u skupštini Vojvodine jer 
je neophodno da konačno počne suočavanje sa zločinima koje je organizovao i 
podstrekivao režim Slobodana Miloševića i da se ljudi koji su te zločine 
sprovodili, ili zataškavali osude. To je jedini put kojim će Srbija krenuti u 
Evropu i pokazati da građani Srbije ne stoje iza tih zločina i onih koji su ih 
počinili. I ja verujem da će u tom pravcu razmišljati i poslanici u Skupštini 
Vojvodine kad budu odlučivali o tome da li će se predlog ZZV naći na dnevnom 
redu - istakao je Kostreš.

Podsetimo da je predsednik Izvršnog veća Bojan Pajtić, koji je i potpredsednik 
DS-a, prekjuče saopštio da PIV neće dostaviti predlog deklaracije osudi masakra 
nad srebreničkim Bošnjacima, jer želi da izbegne "reprizu rasprave iz Skupštine 
Srbije na istu temu".
Kostreš je ocenio da ove nesuglasice na relaciji Izvršno veće - Skupština 
Vojvodine ne bi trebalo ozbiljnije da ugroze funkcionisanje vladajuće koalicije 
u Banovini - koju čine DS, SVM, ZZV i PSS - "ukoliko je reč samo o razlikama u 
mišljenju na koji način da se osude zločini u Srbrenici i tako pokrene proces 
suočavanja s istinom".

- Ali, ako su neki naši koalicioni partneri počeli da menjaju mišljenje o 
strateškim ciljevima vladajuće koalicije, onda nam preostaje da redefinišemo 
odnose - rekao je Kostreš.
Još, međutim, nije izvesno da li će dokument o Srebrenici na današnjoj sednici 
dobiti većinsku podršku pokrajisnkih poslanika. Pošto u samoj vladajućoj 
kolaciji nije postignut konsenzus da se deklaracija o Srebrenici uputi u 
proceduru, poslanici ZZV mogu da sa sigurnošću ne mogu sa sigurnošću da 
računaju na podršku koalicionih partnera iz DS-a i PSS-a, a još manje na 
glasove opozicicionih poslanika iz SPS-a i SRS-a, dok iz SVM-a najvljuju da će 
podržati tu inicijativu.

Naime, funkcioner Pokreta snaga Srbije Tihomir Simić ocenio je da predlog 
deklaracije ne može da se nađe na dnevnom redu sednice Skupštine Vojvodine pre 
nego što se o tome izjasni republički parlament, dok pokrajinski funkcioneri iz 
DS-a smatraju da o tom pitanju treba da se izjasni Izvršno veće, a ne Skupština 
APV.

Potpredsednik Skupštine Vojvodine i visoki funkcioner SVM Šandor Egereši 
izjavio je da će SVM glasati za stavljanje na dnevni red tog predloga na 
dašnjoj sednici. On je kazao da SVM nije i formalni podnosilac te inicijative 
zajedno sa ZZV zbog toga što između njihovih poslaničkih grupa u njenoj 
pripremi "nije bila odvoljno dobra komunikacija".
- To ipak neće biti smetnja da mi prilikom usvajanja dnevnog reda podržimo 
predlog ZZV - kazao je Egereši.

On je dodao da SVM takođe podržava inicijativu NDNV da se 11. jul proglasi za 
Dan žalosti, bilo da se takav odluka donosi na nivou Pokrajine ili cele 
Republike. Podsetimo da je tu inicjativu NDNV-a Izvršno veće prihvatilo i 
prosledilo Republičkoj vladi, dok je potpredsednik PIV-a Tamaš Korhec, inače 
funkcioner SVM-a, ocenio da bi proglašenje dana žalosti samo u Vojvodini 
značilo "degradiranje tog datuma".