> Izvor: matf
> Datum: 
> Rubrika: info_politika
> Naslov: Tadić o pregovorima Beograd - Priština 
> Članak:


OHRID (Tanjug) - Pregovore između Beograda i Prištine treba  pripremiti na 
najozbiljniji način, istakao je juče u Ohridu ministar odbrane Srbije I Crne 
Gore Boris Tadić i izrazio uverenje da će ti pregovori uspeti. 
U izjavi novinarima na skupu o primeni Jadranske povelje,  Tadić je rekao da  
pregovori moraju da budu pripremljeni na najozbiljniji mogući način, jer bi 
njihovo prerano započinjanje  moglo da prouzrokuje neuspeh. 
"Moje mišljenje je da pripreme za pregovore treba da podrže  Evropska unija, 
SAD i NATO, kao ključni autoriteti u bezbednosnoj politici u svetu i ključni 
autoriteti za rešavanje svih političkih konflikata sa kojima se suočavaju 
zemlje jugoistočne Evrope, ocenio je Tadić. 
"Mislim da je veoma važno da svi podelimo odgovornost za  uspeh tih pregovora. 
To važi i za SCG, a to važi i za Albaniju.  Mislim da albanski političari imaju 
svoj deo odgovornosti i da bi mogli uticati na predstavnike lokalne vlasti na 
Kosovu da na  konstruktivniji i odgovorniji način pristupe pregovorima", dodao 
je ministar odbrane SCG.