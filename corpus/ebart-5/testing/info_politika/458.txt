> Izvor: matf
> Datum: 
> Rubrika: info_politika
> Naslov: Hrvatsko nacionalno vijeće imenovalo je troje od četvoro novih članova Izvršnog 
> Članak:

odbora. Potrebnom većinom glasova Mato M. Gorznica postavljen je za novog člana 
IO HNVa zaduženog za informisanje i službenu upotrebu jezika, Antonija Čota za 
kulturu i Joza Kolar, koji je i do sada obavljao tu funkciju, za ekonomiju. 
Predlog da Dujo Runje bude imenovan za člana IO HNVa zadužen za obrazovanje 
nije dobio natpolovičnu većinu od ukupnog broja članova Vijeća. Inače, 
najžučnija rasprava vođena je o informaciji nove predsednice IO HNVa Slavice 
Peić o finansijskom poslovanju u prvih deset meseci ove godine. Ona je, na 
osnovu izveštaja što ga je sačinio tročlani nadzorni odbor, optužila dosadašnje 
rukovodstvo za netransparentnosti i nezakonitost u poslovanju, posebno u delu 
koji se odnosi na oko 1.000.000 dinara reprezentacije i preko 600.000 dinara na 
ime putnih troškova, a da na računima nije navedena specifikacija troškova. 
Donedavni predsednik IO HNVa Lazo Vojnić Hajduk demantovao je ove informacije i 
najavio tužbu protiv Vijeća.