> Izvor: matf
> Datum: 
> Rubrika: info_politika
> Naslov: komentari
> Članak:


Srđan Srećković potpredsednik SPO

Finansijska moć i politički uticaj tajkuna koji su se obogatili pljačkom 
društvene i državne imovine i švercom akcizne robe tokom devedesetih godina 
predstavlja glavni izvor korupcije, prepreku izgradnji efikasnog ekonomskog 
sistema i kočnicu procesu evroatlantskih integracija. Kao posledica razgradnje 
državnih institucija tokom 90-ih došlo je do neregularne koncetracije moći i 
kapitala u rukama sumnjivih pojedinaca. Ali, nije to ono što je najgore, ta 
koncentracija moći i kapitala deluje kao monopolska naddržavna struktura koja 
kupuje sve i skoro svakoga. 
Borba protiv tajkuna mora biti prioritet države Srbije, a tu borbu moraju 
voditi stranke i ljudi koji imaju čiste ruke, nisu opterećeni hipotekama iz 
prošlosti i nemaju bilo kakvu vrstu obaveza prema  ovim strukturama. 
Tajkuni se, osim u retkim slučajevima, ne uključuju direktno u politiku, ali 
kroz finansiranje pojedinih političkih stranaka kupuju politički uticaj da bi 
zaštitili kapital i sprečili donošenje zakona koji bi ugrozili njihovo 
bogatstvo. Na svojim platnim spiskovima imaju i političare i novinare i državne 
službenike i sudije i tužioce. Ovo je veoma ozbiljan problem koji potresa 
tranziconu Srbiju i može da uzdrma temelje države ako mu se ne pristupi na 
krajnje ozbiljan i odgovoran način. Građani Srbije su očajni kad pogledaju oko 
sebe i vide da su danas tzv. uspešni biznismeni najčešće zapravo oni koji su se 
u vremenu zla nelegalno bogatili dok je Srbija propadala. 
SPO je odlučan u nameri da se tome suprotstavi.