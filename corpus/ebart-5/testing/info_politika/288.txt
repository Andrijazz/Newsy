> Izvor: matf
> Datum: 
> Rubrika: info_politika
> Naslov: BEOGRAD - Aleksandar Čotrić, zamenik ministra dijaspore SCG, potvrdio je za 
> Članak:

Glas da je to ministarstvo iniciralo, a Ministarstvo odbrane podržalo predlog 
da naši vojni obveznici koji žive u inostranstvu mogu uskoro da otkupe vojni 
rok.
- I to tako što bi bili obavezni da dođu na mesec dana u SCG i prođu vojnu 
obuku, a ostatak bi otkupili uplaćujući novac na račun Ministarstva odbrane 
koji bi se koristio za modernizaciju i profesionalizaciju vojske. To rade mnoge 
zemlje u svetu već trideset godina. Otkup vojnog roka, na primer, u Turskoj 
plaća se 5.300 evra. Takođe, predložili smo i nekoliko mogućnosti za one koji 
se opredele da završe vojni rok. Jedna od njih je i etapno služenje po mesec 
dana svakog leta, ali i služenje vojnog roka u našim konzularnim 
predstavništvima, crkvama ili humanitarnim organizacija u zemljama gde žive. Na 
ovaj predlog koji bi, nadamo se, uskoro mogao da se nađe i u parlamentu SCG, 
odlučili smo se jer u inostranstvu trenutno živi oko 50.000 naših vojnih 
obveznika - obrazložio je Čotrić.