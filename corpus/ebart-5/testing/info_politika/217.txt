> Izvor: matf
> Datum: 
> Rubrika: info_politika
> Naslov: PREŠEVO - Portparol Konsenzualnog veća albanskih političara sa juga Srbije 
> Članak:

Orhan Redžepi ocenio je danas da Srbija "sve više dokazuje da Preševska dolina 
nije njen deo" i najavio određene zahteve vlastima u Beogradu, koje nije 
precizirao. "Srbija nas sama tera da jednostavno kažemo da ovaj deo nije njen 
deo, da napokon mora da se nađe političko rešenje za problem Preševske doline", 
rekao je Redžepi agenciji Beta, povodom jučerašnjeg ubistva mladog Albanca 
Dašnima Hajrulahua kod Miratovca. "Sama Srbija sve više dokazuje da Preševska 
dolina nije njen deo, od 1912. godine kada je ovaj deo anektiran ili, ako 
hoćete, okupiran od strane ove države", rekao je Redžepi i ocenio da od tada 
potiče nasilje nad pripadnicima albanske nacionalne zajednice.