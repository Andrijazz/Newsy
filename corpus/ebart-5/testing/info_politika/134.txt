> Izvor: matf
> Datum: 
> Rubrika: info_politika
> Naslov: Gračanica, 17. marta (Tanjug)
> Članak:


Jeromonah Miron Kosač iz Episkopije u Prizrenu, čija sudbina posle napada 
Albanaca na tu srpsku svetinju nije bila poznata, živ je i na bezbednom je 
mestu, saopštila je večeras Eparhija raško-prizrenska Srpske pravoslavne crkve.
Eparhija je primila obaveštenje od monaha manastira Sveti arhangeli da je 
jeromonah Kosač živ i zdrav i da je evakuisan iz zapaljene zgrade Episkopije u 
Prizrenu u nemačkom transporteru.
U Prizrenu se nastavlja paljenje srpskih preostalih kuća i iz manastira Sveti 
arhangeli se vidi veliki plamen pa postoji bojazan da Albanci pale i srpske 
srednjovskovne crkve. Iz izvora Kfora za sada nije moguće proveriti ove 
informacije, kaže se u saopštenju.