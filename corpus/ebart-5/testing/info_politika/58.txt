> Izvor: matf
> Datum: 
> Rubrika: info_politika
> Naslov: NOVI SAD (B 92) - Povodom najnovijih sukoba na relaciji Vlada Srbije - G17 plus 
> Članak:

dve novosadske agencije za istraživanje javnog mnjenja, "Skan" i "NS Medija", 
objavile su rezultate svojih odvojenih analiza. Prema istraživanju "Skana", 
najviše Vojvođana bi na izborima, da stranke izlaze samostalno, glasalo za DSS, 
oko 17 odsto, za G17 plus  oko 12, i za DS oko 9 odsto. Prema rezultatima 
agencije "NS Medija", G17 plus bi mogao da osvoji oko 20 odsto, a DS oko 11. 
Značajna stavka u tom istraživanju je broj neopredeljenih, oko 37 odsto. Na 
toliko broj neopredeljenih najviše su uticali sukobi političara, najviše oni na 
relaciji Vlada Srbije - NBS. 
"Ti napadi najčešće štete i jednima i drugima i doprinose razočaranju u 
institucije i aktere i pomaže nekom budućem populisti i demagogu 'čvrste ruke'
", kaže Mikloš Biro. Najveći "skok" od poslednjeg istraživanja zabeležili su 
ministar finansija u Vladi Srbije Božidar Đelić i guverner NBS Mlađan Dinkić.