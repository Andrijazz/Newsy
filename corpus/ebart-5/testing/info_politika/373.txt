> Izvor: matf
> Datum: 
> Rubrika: info_politika
> Naslov: "Odbranimo grad od radikalske krađe", moto je Uličnog parlamenta nazvanog 
> Članak:

Skupština na behatonu održanog juče u Novom Sadu, koju je organizovala Udružena 
novosadska opozicija (UNO). Nakon jednočasovnog zasedanja, pred oko hiljadu 
okupljenih građana, odbornici opozicije  Demokratske stranke, Koalicije Zajedno 
za Vojvodinu, G 17plus, uz pripadnike Srpskog pokreta obnove  zaključili su da 
je bilo niz nepravilnosti u odlukama vladajuće novosadske koalicije, na čelu sa 
Srpskom radikalnom strankom. Na dnevnom redu Skupštine na behatonu, opozicija 
se izjašnjavala i kritikovala izveštaj o radu bivšeg gradskog menadžera Krste 
Sandića, nezakonitost tendera za zakup HTP "Varadin" na Petrovaradinskoj 
tvrđavi, premeštanje i prodaja međumesne autobuske stanice, nezakonitosti u 
vezi s izgradnjom sportske hale u Futogu kao i parternog uređenja centra Novog 
Sada i platoa ispred Sportskogposlovnog centra Vojvodina, koji su popločani 
behaton pločama. Incidenata nije bilo.
Skupština na behatonu organizavana je zato što vladajuća koalicija u Novom Sadu 
nije htela da uvrsti u dnevni red redovnog zasedanja gradskog parlamenta tačke 
o kojima je UNO raspravljala juče na uličnom parlamentu.