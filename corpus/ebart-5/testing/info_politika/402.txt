> Izvor: matf
> Datum: 
> Rubrika: info_politika
> Naslov: Komesar za proširenje Evropske unije Oli Ren rekao je da će pregovori o 
> Članak:

stabilizaciji i pridruživanju sa Srbijom biti nastavljeni onog trenutka kada 
ona ostvari punu saradnju sa Haškim tribunalom. Ren je ponovio da za Srbiju 
ostaje uslov pune saradnje sa Haškim tribunalom i da ta saradnja treba da vodi 
ka hapšenju odbeglog generala Ratka Mladića. "EU je spremna da nastavi 
pregovore onog dana kada se ostvari puna saradnja", kategoričan je bio evropski 
komesar. Evropska komisija će, kako je najavio, spremiti novi mandat za 
pregovore sa Crnom Gorom i izmenjeni mandat za nastavak pregovora sa Srbijom. 
Po njegovim rečima, EU će nastojati da na putu ka evropskim integracijama 
tehnički detalji ne budu prepreka koja će usporiti približavanje Crne Gore i 
Srbije Uniji. Evropski komesar je naveo da je i fpskog premijera Vojislava 
Košgunicu, kao i sve lidere i u Srbiji i u Crnoj Gori, ohrabrio da poštuju sva 
referendumska pravila, uz opasku da je referendum "bio slobodan i fer". "Kada 
budu objavljeni konačni rezultati, verujem da će i Beograd i Podgorica bez 
nepotrebnog odlaganja početi razgovore o razdvajanju", zaključio je Oli Ren. On 
je, inače, najavio da će do leta Evropska komisija početi razgovore i sa 
Srbijom i sa Crnom Gorom o olakšicama viznog režima i sporazumu o readmisiji.