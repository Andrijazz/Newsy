> Izvor: matf
> Datum: 
> Rubrika: sport
> Naslov: VESELIN Vujović preuzeo je kormilo naših najboljih rukometaša, posle odluke 
> Članak:

Upravnog odbora RZSCG na zatvorenoj sednici. Time je prihvaćen predlog Stručnog 
saveta, koji se opredelio za nekadašnjeg asa u narednih pet godina - vreme do 
Atine i naredni olimpijski ciklus. U stručnom štabu biće Zoran Kurteš, Veselin 
Vuković, Marko Isaković i Aleksandar Roganović. Pošto je Vujović još pod 
suspenzijom, na narednoj utakmici sa Finskom ekipu će voditi Kurteš.
Kvalifikacije za Evropsko prvenstvo sa Fincima biće održane u Pljevljima, a 
rukometašice će dočekati Slovačku u Nišu. Prema predlogu novog 
selektora,prihvatio je učešće rukometaša na Antverpen kupu i na turniru u 
Sloveniji krajem juna.
U Kupu RZSCG za rukometaše učestvovaće 16 ekipa iz Super lige, podeljenih u 
četiri grupe. Nosioci su četiri najbolje ekipe iz ovogodišnjeg prvenstva, a 
ostali će biti raspoređeni poludirigovanim žrebom.
Posle silnih nedoumica u prvenstvu, koje se primiče kraju, prema novom 
dogovoru, Super liga rukometaša bi trebalo da broji 10 klubova, a rukometašpca 
osam. To bi navodno trebalo da bude trajno rešenje, ali će sve biti jasnije 
posle baraža.