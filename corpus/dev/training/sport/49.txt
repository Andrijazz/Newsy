> Izvor: matf
> Datum: 
> Rubrika: sport
> Naslov: Pored Crvene zvezde i Partizana, Obilić je jedina ekipa u domaćem šampionatu, 
> Članak:

koja posle dva kola u prolećnom delu, ima stopostotan učinak. Domaći teren je 
maksimalno iskorišćen, pošto su pobeđeni gradski rivali OFK Beograd i Rad. 
Ubeleženo je šest novih bodova i vitezovi su sa 10. mesta skočili na sedmu 
poziciju.
Povratak trenera Ratka Dostanića na Vračar doneo je potrebnu sigurnost. Mladi 
stručnjak je ostao dosledan svom cilju da ekipa Obilića bude miks iskusnih i 
mladih fudbalera. Upravo na prva dva meča u sezoni blistali su Zorić i Vargec 
iz stare garde, kao i mladi Vujošević i Ljubisavljević.
- Ratko Dostanić je doneo preporod Obiliću i tako vratio pobednički mentalitet 
igračima. Bio je u pravu kada je rešio da bez dovođenja novih igrača iz 
postojećeg kadra, od mladih i iskusnih fudbalera, napravi dobar tim. Mislim da 
je ključ našeg uspeha bezgranično poverenje trenera Dostanića u igrače - kaže 
za Nacional Saša Zorić.
Obilić na početku prolećnog dela ima lakši raspored, pošto se sastaje sa 
rivalima iz donjeg doma. Koje su ambicije "vitezova"?
- Ne želimo da protivnike delimo na teže ili lakše.  Do utakmica sa Zvezdom i 
Partizanom bićemo u još boljoj formi, tako da ni Evropa nije daleko - zaključio 
je Saša Zorić.