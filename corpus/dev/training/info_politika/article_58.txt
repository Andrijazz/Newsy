> Izvor: B92
> Datum: petak 10.01.2014
> Rubrika: info_politika
> Naslov: DS: SNS u Užicu da podnese ostavke
> Članak:

Užice -- Gradski odbor Demokratske stranke u Užicu poziva rukovodstvo grada da podnese ostavku zbog problema sa snabdevanjem Užica pijaćom vodom.
U saopštenju DS navodi da se čelnici koalicije umesto da podnesu kolektivnu ostavku služe "najgnusnijim neistinama i izmišljenim teorijama zavere, kako bi optužili prethodne vlasti.
"Zbog čega niko nije reagovao u avgustu 2013.godine kada su primećene prve alge u jezeru? Zašto su gradjani Užica o problemima o neispravnosti vode obavešteni tek 26.decembra,kada su prve analize imali dve sedmice ranije?Zbog čega analize vode nisu vršene u 2013. godini?" pitaju užičke demokrate. Demokrate takodje pitaju zbog čega nije oduzeta upotrebna dozvola i zaustavljen rad hidrocentrale kada je 1.aprila 2013. po izjavi ministarke Zorane Mihajlović oduzeta vodoprivredna dozvola. Užičke demokrate insistiraju, kako se navodi u saopštenju da nadležni organi ispitaju ko je i na koji način izdao dozvolu za izgradnju minihidrocentrale koja je napravljena u aprilu 2008.godine, kao i okolnosti pod kojim uslovima su izdavane dozvole pre i posle 2009.godine od strane JP.
