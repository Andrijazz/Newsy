> Izvor: B92
> Datum:  
> Rubrika: info_politika
> Naslov: Trivanova na čelu kancelarije za EU
> Članak:

Beograd -- Vladina Kancelarija za evrointegracije bi mogla da dobije novog direktora, a kao najozbiljniji kandidat pominje se Jelena Trivan, poslanik DS, saznaju Novosti.
Ona je pre godinu dana podnela ostavku na sve funkcije u DS i nije bila aktivna u stranci.
Međutim, izvori Novosti tvrde da njeno eventualno imenovanje na ovu funkciju nije deo nikakvih stranačkih kombinatorika i transfera, već procene da bi ona, kao ekspert sa velikim iskustvom u oblasti ljudskih prava i readmisije, mogla značajno da ojača naš tim za EU i pomogne u pregovorima. Trivanova je, inače, doktorirala na temi multikulturalizma, a specijalizirala na temi EU. U skupštinskom Odboru za evropske integracije je već sedam godina, član je komiteta Saveta Evrope za ljudska prava i pregovarač Srbije za sporazume o readmisiji. Mesto direktora Kancelarije za EU upražnjeno je od prošlog avgusta i rekonstrukcije Vlade, kada je Milan Pajević, inače kadar URS, podneo ostavku na tu funkciju.
