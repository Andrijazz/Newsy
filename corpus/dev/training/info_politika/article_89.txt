> Izvor: B92
> Datum: ponedeljak 13.01.2014
> Rubrika: info_politika
> Naslov: Dačić: Srbija ima dva velika plusa
> Članak:

Beograd -- Premijer Dačić kaže da su Briselski dijalog i borba protiv kriminala i korupcije dve velika plusa zbog kojih je Srbija dobila datum za početak pregovora sa EU.
Dačić je, čestitajući pripadnicma Ministarstva unutrašnjih poslova i građanima Srbije Novu godinu po Julijanskom kalendaru, istakao da će pozitivni rezultati na ta dva polja i u narednom periodu biti značajni za Srbiju.
"Srbija ima dva velika plusa, odnosno prednosti zbog kojih je dobila datum za početak pregovara sa EU - Briselski dijalog i borba protiv kriminala i korupcije", rekao je Dačić naglasivši da je u tom smislu Uprava kriminalističke polcije dala veliki doprinos. Prema njegovim rečima, tako će biti i u nastavku evropskih integracija Srbije, posebno pri otvaranju poglavlja 23 i 24, kao i poglavlja 35 koje se tiče nastavka dijaloga i normalizacija odnosa sa Prištinom. On je istakao i da nam to govori da će i naredne godine biti ključne za nastavak puta Srbije ka Evropskoj uniji.

Dačić, koji će pravoslavnu Novu godinu dočekati u nastavnom centru MUP-a u Makišu gde je smešten deo Uprave kriminalističke policije za tajna praćenja i hapšenja, istakao je da pripadnici UKP rade i dok građani slave. On je čestitao pripadnicima UKP na čelu sa Rodoljubom Milovićem i direktoru policije Miloradu Veljoviću na izuzetno uspešnim rezultatima, istakavši da su ti rezultati postignuti zahvaljujući i saradnji sa drugim nadležnim državnim organima. Prema njegovim rečima, saradnja je bila izuzetno dobra sa Ministarstvom pravde i Tužilaštvom, bezbednosnim službama, kao i Savetom za nacionalnu bezbednost kojim predsedava predsednik Tomislav Nikolić i Biroom za koordinaciju sluzba bezbednosti kojim koordinira prvi potpredsednik vlade Aleksandar Vučić.
Premijer Dačić izjavio je u ponedeljak da će 28. januara biti nastavljen dijalog Beograda i Prištine u Briselu.
Premijer Dačić izjavio je u ponedeljak da će 28. januara biti nastavljen dijalog Beograda i Prištine u Briselu.
Dačić je, podsetivši da od kada je ministar unutašnjih poslova svaku pravoslavnu Novu godinu dočekuje sa pripadnicima policije, saradnicima i novinarima, građanima poželeo da u ovoj godini imaju što manje posla sa policijom. Da bi se to ostvarilo, dodao je on, neophodno je i da bude mnogo više reda i poštovanja zakona. Dačić je dodao i da je odlučio da ovu Novu godinu dočeka sa pripadnicima UKP jer je, kako je obijasnio, UKP ''srce MUP-a i policije''.

Upitan da li se odustalo od uvođenja jedinstvenog broja za reagovanje u vanrednim situacijama - nesrećama, zemljotresima, poplavama... - 112, Dačić je rekao da nije i da je spremljena sva logistika, ali da se traži način kako da se obezbede sredstva. On je podsetio da je za uvođenje tog sistema, što je inače jedna od direktiva EU i uslov za nastavak evropskih integracija Srbije, potrebno nekoliko desetina miliona evra. Dačić je dodao i da se nada da će taj sistem, koji objedinjava sve telefonske brojeve - vatrogasaca, Hitne pomoći, policije... zaživeti već u narednoj godini.
