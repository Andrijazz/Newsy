> Izvor: matf
> Datum: 
> Rubrika: ekonomija
> Naslov: Čačak - U Čačku je dosad privatizovano sedam društvenih preduzeća, od kojih je 
> Članak:

šest prodato na aukcijama, dok je vlasnik preduzeća za hemijsku industriju PKS 
Lateks izabran na tenderu. Ta preduzeća koja zapošljavaju 812 radnika su, kako 
agencija Beta saznaje u nadležnim opštinskim službama, prodata su za oko 450 
miliona dinara. Po najvišoj ceni od 360 miliona dinara prodato je Ugostiteljsko 
i turističko preduzeće Morava u čijem su vlasništvu dva hotela, dva motela i 
više od 20 restorana. Dosad nije uspela privatizacija Fabrike opruga FOČ, koja 
je na aukcijskoj prodaji bila dva puta, kao ni Fabrike hartije Božo Tomić, koja 
ni posle dva tendera nije dobila novog vlasnika. Prospekte za prodaju objavilo 
je još oko 30 društvenih firmi. (Beta)