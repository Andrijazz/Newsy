> Izvor: matf
> Datum: 
> Rubrika: ekonomija
> Naslov: DO 16. MARTA PRVI MEĐUNARODNI SAJAM BANKARSTVA U BEOGRADU
> Članak:


BEOGRAD - Posetioci Beogradskog sajma moći će od danas, pa do 16. marta, da se 
upoznaju sa ponudom 48 banaka, osiguravajućih kuća, berzi i finansijskih 
institucija.
Na Prvom međunarodnom sajmu bankarstva, opreme, usluga i osiguranja, biće 
predstavljeni uslovi za kreditiranje stanovništva i preduzeća, uslovi za 
dobijanje raznih platnih kartica, kredita, zatim za osiguranje imovine i lica. 
Najnovija rešenja u savremenom elektronskom bankarstvu i opremi neophodnoj za 
finansijsko poslovanje, takođe će biti tema predstojećeg sajma.
- Ovaj sajam realizuje se u saradnji sa Narodnom bankom Srbije i Udruženjem 
banaka Srbije, a u kontekstu obeležavanja 120 godina rada NBS, 16. marta 2004. 
godine - istakao je Slobodan Perunović, izvršni direktor Sajma bankarstva.
Cena ulaznice je 100 dinara, a sajam će, za posetioce, biti otvoren od 10 do 19 
sati.