> Izvor: matf
> Datum: 
> Rubrika: ekonomija
> Naslov: BEOGRAD - Delegacija Udruženja industrijalaca i preduzetnika Srbije i Crne Gore 
> Članak:

dogovorila je prilikom jučerašnje službene posete Albaniji konkretnu saradlju, 
a pravi efekti posete osetiće se vrlo brzo.
Vođa delegacpje sedam privrednika i predsednik Udruženja Bogoljub Karić rekao 
je da je srpske privrednike primio albanski ministar ekonomije Arben Maljaj, 
koji je rekao da je Albanija otvorena za trgovinu i zajednička ulaganja sa 
Srbijom i da će takvim projektima albanska vlada dati prioritet.
 Našu robu ne možemo prodavati u Japan, ali sve što proizvedemo možemo prodati 
u Albaniju - rekao je Karić na sinoćnoj konferenciji za novinare na beogradskom 
aerodromu.
Predsednik Komercijalne banke a.d. Beograd, Ljubomir Mihajlović je sklopio 
ugovore sa tri najveće albanske banke za finansijsko praćenje sklopljenih 
projekata, a uskoro se u Tirani otvara i predstavništvo Komercijalne banke. 
Generalni direktor "C marketa" Slobodan Radulović je ugovorio izgradnju 
hipermarketa u Tirani, a direktori kompanija "Simpo" Srboljub Manasijević i 
"Vujić" Vidoje Vujić su napravili sporazume o isporukama nameštaja i stolarije, 
kao i načelne dogovore o izgradnji zajedničkih pogona.
Generalni direktor NIS-a Dimitijre Vukčević je ugovorio saradnju sa Albanijom u 
vrednosti od 50 miliona dolara, što je sedam puta više nego celokupna 
prošlogodišnja razmena između SRJ i Albanije.