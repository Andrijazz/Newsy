> Izvor: matf
> Datum: 
> Rubrika: ekonomija
> Naslov: Novi Sad - Kompanija NIS-Gas, deo Naftne industrije Srbije (NIS), saopštila je 
> Članak:

juče da je u prošloj poslovnoj godini postigla "izuzetne poslovne rezultate", 
uključivši i redovno izmirivanje obaveza za uvozni gas, i dodala da će gasa u 
Srbiji biti dovoljno. U saopštenju se ističe da NIS-Gas aktivno pregovora sa 
mađarskim MOL oko transporta najnovijih količina gasa koje su ugovorene sa 
ruskim Gazpromom i navodi da se "ovih dana" očekuje potpisivanje ugovora o 
transportu svih ugovorenih količina do 1. marta tekuće godine. 
- Posle niza godina, pokazan je trend opadanja potraživanja za isporučeni gas, 
a u strukturi potrošnje, industrijska potrošnja nakon dužeg vremena zauzela je 
značajno mesto", piše u saopštenju i dodaje da je industrijska potrošnja gasa u 
2002. godini iznosila 1.200 miliona kubnih metara gasa, odnosno za oko 400 
miliona više u odnosu na 2001. godinu. (Beta)