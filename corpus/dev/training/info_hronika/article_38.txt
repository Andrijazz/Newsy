> Izvor: B92
> Datum: ponedeljak 6.01.2014  
> Rubrika: info_hronika
> Naslov: Predao se biznismen s poternice
> Članak:

Leskovac -- Vlasnik građevinskog preduzeća "Energosistem Čogurić" Aleksandar Čogurić, za kojim je bila raspisana međunarodna poternica, predao se tužiocu u Leskovcu.
Njegov branilac Jovana Vučković Pejčić rekla je agenciji Beta da se Čogurić trenutno nalazi u zgradi Višeg suda u Leskovcu. "Čogurić je odlučio da se javi višem tužiocu", kazala je Pejčićeva.
Čogurić se sumnjiči da je kao vlasnik "Enegrosistema Čogurić" sa bivšim gradonačelnikom Leskovca Slobodanom Kocićem oštetio budžet grada za više desetine miliona dinara. Poternica je u slučaju Kocić raspisana i za biznismenom Radovanom Jovanovicem iz Leskovca. Slobodan Kocić, koji je proveo pet meseci u istražnom zatvoru, optužen je da je oštetio budžet Leskovca za oko 74 miliona dinara, tako što je odobravao uplate avansa za nedovršene infrastrukturne poslove.
