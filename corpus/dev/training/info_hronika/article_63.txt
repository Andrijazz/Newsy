> Izvor: B92
> Datum: Hronika		| četvrtak 9.01.2014  |  13:18
> Rubrika: info_hronika
> Naslov: Odbila alko-test, vređala policajce
> Članak:

Niš -- Lidija P. iz Niša sletela je sa kolovoza "landroverom" u Ulici partizanskih kurira i odbila je alkotestiranje, saopšteno je u Policijskoj upravi u tom gradu.
Iz policije navode da je Lidija P. vređala policijske službenike i da je zadržana zbog toga što je vozila pod vidnim dejstvom alkohola.
Incident se desio sinoć oko 23 sata, a protiv Lidije P., kako napominju iz policije, biće podneta krivična prijava zbog sumnje da je izvršila krivično delo ometanja službenog lica u obavljanju poslova bezbednosti. Policija je zbog vožnje pod dejstvom alkohola zadržala noćas još jednu osobu, napominju iz Policijske uprave.
