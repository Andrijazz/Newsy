> Izvor: B92
> Datum: Hronika		| četvrtak 9.01.2014  |  07:08
> Rubrika: info_hronika
> Naslov: Noć u Beogradu bez udesa
> Članak:

Beograd -- Noć u Beogradu za lekare je protekla mirno, izjavila je Tanjugu portparol Hitne pomoći Nada Macura, ističući da u tom periodu nije bilo saobraćajnih udesa.
Tokom noći Hitna pomoć je u Beogradu obavila 92 intervencije od kojih 10 na javnim mestima, a za protekla 24 sata ukupno 190 intervencija od kojih 49 na javnim mestima, precizirala je Macura.
Pomoć lekara najčešće su tražili astmatičari i osobe sa malignitetima, istakla je Macura. Portparol Hitne pomoći je savetovala nošenje adekvatne odeće i obuće, a vozačima i pešacima veliki oprez u saobraćaju. Macura je građanima savetovala da se zbog klizavih kolovoza što više voze vozilima javnog gradskog prevoza, a da ukoliko voze, održavaju rastojanje između vozila. Portparol Hitne pomoći je vozačima savetovala da ne kreću umorni na daleki put i da ne voze ukoliko su u lošem zdravstvenom stanju.
