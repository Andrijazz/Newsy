> Izvor: B92
> Datum: ponedeljak 6.01.2014  
> Rubrika: info_hronika
> Naslov: Dva mladića povređena u tuči
> Članak:

Beograd -- Dva mladića povređena su u tuči oko 02.25 časova u Bulevaru Kralja Aleksandra 89 u Beogradu, izjavila je Tanjugu portparol Hitne pomoći Nada Macura.
Dva mladića, od kojih je jedan star 17, a drugi 19 godina, zadobili su povrede glave, a prevezeni su u Urgentni centar, rekla je Macura.
Portparol Hitne pomoći je rekla da je noć u Beogradu za lekare bila mirna i da u tom periodu nije bilo saobraćajnih udesa. Hitna pomoć je tokom noći u Beogradu obavila 87 intervencija od kojih 10 na javnim mestima, a pomoć lekara najčešće su tražili astmatičari, srčani bolesnici i osobe sa hipertenzijom, navela je Macura. Hitna pomoć je za protekla 24 sata u Beogradu obavila ukupno 182 intervencije od kojih 30 na javnom mestu, precizirala je Macura. Portparol Hitne pomoći je savetovala na Badnje veče umerenost u svemu i oprez u saobraćaju, a vozačima da ne konzumiraju alkohol.
