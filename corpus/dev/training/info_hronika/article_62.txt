> Izvor: B92
> Datum: Hronika		| četvrtak 9.01.2014  |  13:28
> Rubrika: info_hronika
> Naslov: Novi sudija za slučaj "Kontrasta"
> Članak:

Novi Sad -- Sudski postupak u vezi sa tragičnim požarom u novosadskoj diskoteci ''Kontrast'' preuzeo je sudija Borivoje Pap.
Portparolka Višeg suda u Novom Sadu, sudija Svetlana Tomić Jokić, je objasnila Tanjugu da je sudija Zora Jamušakov, koja je do sada vodila taj postupak, otišla u penziju te da je sve njene predmete, među kojima i slučaj "Kontrasta", preuzeo sudija Pap.
Suđenje još nije zakazano jer je novom sudiji potrebno malo vremena da se upozna sa slučajem, ali je izvesno da će, čim bude mogućnosti, zakazati pretres, rekla je Tomić Jokić. Požar u diskoteci ''Kontrast'' dogodio se 1. aprila 2012. godine, a tom prilikom živote je izgubilo šestoro mladih ljudi - Tamara Miladinović (25) iz Novog Sada, Milena Dalmacija (26) iz Futoga, Marina Aničić (25) iz Čuruga, Zora Ignjatović (28) državljanin BIH, Marko Pavlović (29) iz Kragujevca i Renato Vuković (21) iz Kikinde. Optuženi za tu tragediju u diskoteci "Kontrast" su vlasnik Alojz Ganić, zakupci lokala Slaviša Stanišić i Dejan Ratković i električar angažovan na održavanju objekta Miroslav Papuga.
