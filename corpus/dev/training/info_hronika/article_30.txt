> Izvor: B92
> Datum: nedelja 5.01.2014  
> Rubrika: info_hronika
> Naslov: NS: Mladić pogođen hicem u glavu
> Članak:

Novi Sad -- Dvadesetsedmogodišnji Novosađanin D.L. pogođen hicem u glavu u naselju Sajlovo i sa povredama opasnim po život smešten na intezivnoj nezi u Kliničkom centru.
U njega je pucao 64-godišnji R.C. iz Novog Sada koji je nakon incidenta pritvoren, prenosi portal 021.
Tragedija se dogodila jutros oko 5.30h u kući osumnjičenog, u ulici Donje Sajlovo. Nakon pijanstva u kafani, njih dvojica su nastavili druženje u kući, a R.C. je u jednom trenutku ispalio hitac u mladića. Portparol Kliničkog centra Vojvodine, Jelica Alargić, večeras je rekla Tanjugu da je D.L. smešten u jedinicu intenzivne nege Urgentnog centra Kliničkog centra Vojvodine i da je životno ugrožen. "Stanje pacijenta je izuzetno teško, a lekari se ceo dan bore za njegov život", kazala je Alargić. O uzrocima tragičnog događaja, znaće se nakon istrage.
