> Izvor: B92
> Datum: petak 3.01.2014  
> Rubrika: info_hronika
> Naslov: Istraga zbog povređivanja psa
> Članak:

Smederevo -- Smederevsko Osnovno tužilaštvo ocenilo da u slučaju psa koga je jedna građanka pronašla na ulici bez jedne zadnje noge nema elemenata za krivičnu prijavu.
Međutim, tužilaštvo je naložilo policiji da istraži slučaj i pokuša da nađe izvršioca.
U Smederevu su građani od 2011. godine četiri puta prijavljivali policiji i inspekcijama da su na ulici teško povređeni psi. Juče je na istom mestu, kao i u prethodna tri slučaja, nađen pas sa odsečenom zadnjom nogom i teškom povredom lobanje.
Povređenom psu bi veterinar danas trebalo da amputira nogu do skočnog zgloba. Pas Arči kome su na istom mestu odsečene dve noge, posle zauzimanja beogradskog društva Ljudi za životinje, udomljen je u Italiji gde je dobio i proteze. Policija je tada saopštila da je psu noge odsekao voz. "Ne znam da li će neko da shvati da su svi unakaženi psi nađeni u istom delu grada, kod Tehničke škole, i da su verovatno delo iste osobe", rekao je za agenciju Beta veterinar Saša Stokić koji brine o psima u smederevskom prihvatilištu.
