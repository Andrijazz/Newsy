> Izvor: B92
> Datum: petak 3.01.2014  
> Rubrika: info_hronika
> Naslov: Ugašen požar na Mirijevu
> Članak:

Beograd -- U Ulici Ulofa Palmea u Mirijevu, kod groblja, rano jutros je izbio požar koji je brzom intervencijom vatrogasaca ugašen.
Načelnik Uprave za vanredne situacije u Beogradu Rade Milošević kazao je agenciji Tanjug da je gorela pomoćna baraka površine oko 30 kvadratnih metara i da je pričinjena manja materijalna šteta. Prema njegovim rečima,angažovana su četiri vatrogasna vozila sa 19 vatrogasaca, a nadležni organi uskoro bi trebalo da utvrde uzrok požara.
Žena stara oko 64 godine je u požaru oko 04.50 časova u Ulici Ulofa Palmea, gde su gorele kartonske kutije, zadobila površinske opekotine šake, ali je odbila prevoz u bolnicu, izjavila je Tanjugu portparol Hitne pomoći Nada Macura.
