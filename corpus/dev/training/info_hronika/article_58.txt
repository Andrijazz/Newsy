> Izvor: B92
> Datum: Hronika		| četvrtak 9.01.2014  |  17:25
> Rubrika: info_hronika
> Naslov: BG: Suzavcem na vozača na liniji 17
> Članak:

Beograd -- Vozač GSP N.V. star oko 30 godina napadnut je po podne u Glavnoj ulici u Zemunu kada ga je napadač isprskao suzavcem na očigled putnika u vozilu i prolaznika.
Kako Kurir nezvanično saznaje, napad se dogodio oko 13.45 časova kada je neoprezni pešak, koji je telefonirao, prelazio ulicu van pešačkog prelaza. Vozač autobusa je tom prilikom naglo zakočio i trubio mu upozorivši ga da ga je mogao pregaziti.
Iznervirani pešak je zatim prišao autobusu sa vozačeve strane, počeo sa njim da se svađa, iznenada izvukao sprej sa tečnim suzavcem i isprskao vozača po očima, a zatim pobegao u nepoznatom pravcu. Napad je prijavljen policiji, a vozača su kola Hitne pomoći prebacila na odeljenje detoksikacije na VMA, jer je imao simptome trovanja. Policija intenzivno traga za napadačem. Ranije danas, putnik na liniji 56 u Žarkovu pretio je da će bombom razneti vozilo, a zatim i pretio vozaču.
