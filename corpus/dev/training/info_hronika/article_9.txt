> Izvor: B92
> Datum: sreda 1.01.2014  
> Rubrika: info_hronika
> Naslov: Juče poginuo komandant "Škorpiona"?
> Članak:

Beograd -- U sudaru automobila koji se dogodio juče kod Sremske Mitrovice, prema informacijama Blica, poginuo je komandant bivše paravojne jedinice "Škorpioni".
Nesreća se dogodila na lokalnom putu Sremska Mitrovica-Veliki Radinci u utorak oko 17 časova, kada je vozilo marke "reno", beogradskih registarskih tablica, udarilo u "tojotu", novosadske registracije, u kojoj su tri osobe na licu mesta stradale.
Prema prvim informacijama, kako piše Blic, poginuo je komandant bivše paravojne jedinice "Škorpioni" Slobodan Medić, njegova supruga i sin. Ta informacija za sada nije zvanično potvrđena, ali je iz MUP-a saopšteno da su u toj nesreći živote su izgubili vozač i putnici iz "tojote" - S.M. (47), LJ.M. (45) i D.M. (17), svi iz Novog Sada. Vozaču "renoa" D.K. koji je zadobio lakše povrede, policija je odredila zadržavanje do 48 časova, zbog postojanja osnovane sumnje da je izvršio krivično delo protiv bezbednosti javnog saobraćaja. Podsetimo, Mediću se sudilo, zajedno sa još četvoricom pripadnika "Škorpiona", za ratne zločine nad Muslimana u Trnovu u BiH 1995. Na suđenju 2007. komandant jedinice Slobodan Medić, kao i Branislav Medić, osuđeni su na maksimalnu kaznu od 20 godina zatvora. Blic piše da se on juče vraćao u zatvor sa slobodnog, odnosno odobrenog vikenda.
