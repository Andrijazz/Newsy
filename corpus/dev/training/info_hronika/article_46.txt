> Izvor: B92
> Datum: sreda 8.01.2014  
> Rubrika: info_hronika
> Naslov: Pucnjava kod Čačka, ranjen mladić
> Članak:

Čačak -- Nepoznati napadač ranio mladića starog 23 godine iz pištolja u nogu u selu Trbušani kod Čačka.
U selu Trbušani kod Čačka mladića starog 23 godine je večeras iz pištolja ranio u nogu za sada nepoznati muškarac za kojim policija intenzivno traga.
"Mladić je zadobio povredu u predelu noge oko 20.20 sati, a policija intenzivno traga za osobom koja je pucala", rečeno je Tanjugu u Ministarstvu unutrašnjih poslova. U MUP-u dodaju i da stepen povreda ranjenog nije utvrđen, a da je nepoznati muškarac na njega ispalio nekoliko hitaca iz pištolja.
