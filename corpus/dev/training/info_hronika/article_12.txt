> Izvor: B92
> Datum: Hronika		| četvrtak 2.01.2014  |  18:21
> Rubrika: info_hronika
> Naslov: Psu odsečena šapa,povređena lobanja
> Članak:

Smederevo -- Građani Smedereva su prijavili policiji da su videli psa kojem je odsečena zadnja šapa, a prema rečima veterinara, psa je povredio čovek oštrim predmetom.
"Psa smo smestili u prihvatilište i sutra će mu biti amputirana zadnja desna noga do skočnog zgloba. Do sada smo imali najmanje dve amputacije ekstremiteta pasa, ali počinilac nije nađen", rekao je agenciji Beta veterinar Saša Stokić.
Pas je nađen u delu grada oko Tehničke škole, gde su i ranije zabeleženi takvi slučajevi. Rane su u svim slučajevima ukazivale da ih je namerno naneo čovek oštrim predmetom, dodao je Stokić, koji brine o psima u smederevskom prihvatilištu. On je dodao da je psu, pored odsečene noge, naneta i rana oštrim predmetom po glavi, verovatno pri pokušaju da mu se raspoluti lobanja.
