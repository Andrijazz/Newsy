> Izvor: B92
> Datum: subota 4.01.2014  
> Rubrika: info_hronika
> Naslov: Jarinje: Automobil udario devojku
> Članak:

Kosovska Mitrovica -- U saobracajnom udesu koji se dogodio večeras u Jarinju povređena je maloletna P.A.
Ona je sa težim povredama glave i butne kosti hitno prebačena u bolnicu u Rašku.
Regionalni šef operative Kosovske policije Željko Bojić je rekao za Betu da je u 20 sati i 10 minuta vozilo marke folksvagen polo bele boje, raških registarskih tablica, kojim je upravljao M.O. iz Jarinja, na lokalnom putu u Jarinju udario maloletnu P.A. Prema njegovim rečima vozač je priveden, a okolnosti u kojima je došlo do saobraćajnog udesa biće poznate posle završene istrage.
