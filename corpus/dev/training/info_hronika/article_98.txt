> Izvor: B92
> Datum: ponedeljak 13.01.2014  
> Rubrika: info_hronika
> Naslov: Preševo: Zaplenjena marihuana
> Članak:

Preševo -- Na ga graničnom prelazu Preševo prema Makedoniji danas je zaplenjeno najmanje deset kilograma marihuane, saopštila je srpska carina.
Droga je otkrivena u vozilu kojim je putovalo dvoje supružnika, makedonskih državljana.
Kako je navedeno, na pitanje carinika da li ima nešto da prijavi, vozač je odgovorio da nema ništa i da je auto kojim su putovali pozajmio od kuma. Taj bračni par je u Srbiju ušao iz pravca Makedonije, a carinicima su rekli da putuju u Indjiju. Pregledom vozila otkriveno je da prtljažnik ima specijalno napavljeno duplo dno ispunjeno marihuanom. Vozač je izjavio da nije znao šta se nalazi u automobilu. Carina je navela da je o otkrivanju veće količine narkotika odmah obavešten tužilac koji je naložio da se ništa ne dira do njegovog izlaska na teren, jer se radi o dokaznom materijalu u krivičnom postupku.
