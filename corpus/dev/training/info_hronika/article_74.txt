> Izvor: B92
> Datum: petak 10.01.2014  
> Rubrika: info_hronika
> Naslov: BG: Uhapšen zbog silovanja
> Članak:

Beograd -- Pripadnici Odeljenja za krvne i seksualne delikte beogradske policije su uhapsili M. P. iz Smederevske Palanke, zbog postojanja sumnje da je izvršio silovanje.
Sumnja se da je M.P. (23) krivično delo izvršio tako što je oštećenu, koju je ranije upoznao u jednom kafiću, pozvao da izađu na piće 4. januara ove godine i kada je pristala odvezao ju je prema naselju Leštane, saopšteno je danas iz MUP-a.
Nakon što je parkirao automobil, nad njom je izvršio obljubu u toku koje joj je nožem nanosio posekotine po telu. Osumnjičeni je uhapšen i januara 2012. godine, zbog sumnje da je izvršio obljubu nad maloletnom devojčicom koju je upoznao preko Fejsbuka i na prevaru je odveo u svoj stan, navedeno je u saopštenju.
