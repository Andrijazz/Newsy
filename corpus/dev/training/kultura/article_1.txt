> Izvor: B92
> Datum: sreda 1.01.2014
> Rubrika: kultura
> Naslov: Top 10: Najbolji muzički spotovi u 2013.
> Članak:

Kakva je to godina za nama kada se na prvom mestu najboljih ekranizacija pesama našao spot za hit star pola veka?

Iako su televizijski muzički kanali postali prava retkost, muzički spotovi nimalo nisu izgubili na značaju, već su pronašli nove načine da stignu do gledalaca. Tako je i ova godina prošla u znaku neobičnih, pa čak i revolucionarnih video-zapisa. Američki magazin Tajm napravio je listu deset spotova koji su svojim idejama, humorom, autoironijom, političkim/religioznim/seksualnim/provokativnim izrazom obeležili godinu za nama. Na vrhu liste našao se Bob Dilan sa spotom za pola veka star hit "Like A Rolling Stone", koji je svojom interaktivnošću i inovacijama uneo pravu pometnju u muzičku industriju. Nakon što saznate koga je Dilan ostavio za sobom, u komentarima nam kažite koji su spotovi prema vašem mišljenju obeležili 2013. godinu.. .. .. .. 