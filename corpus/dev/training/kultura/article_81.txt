> Izvor: B92
> Datum:  
> Rubrika: kultura
> Naslov: Francuska: Britni i Majli samo posle 22 h
> Članak:

Francuski Visoki savet radiodifuzne agencije (CSA) odlučio je da zabrani emitovanje najnovijih spotova američkih pop zvezdi Britni Spirs i Majli Sajrus pre 22 časa.

Ocenjeni kao "previše provokativni za široku publiku" video sportovi "Work B**ch!" Spirsove i "Wrecking Ball" Sajrursove moći će da se vide na malim ekranima tek u kasnim večernjim satima. U svom saopštenju, CSA ističe da pomenuti muzički sadržaji nisu u skladu sa preporukama donetim 2005, a koje predviđaju da se "osetljivi" video klipovi ne mogu emitovati pre 22.00 časova. U CSA naime smatraju da video spot Spirsove evocira "atmosferu sadomazohizma u kojoj je žena prikazana na način koji može da šokira brojne gledaoce", dok se Sajrusova optužuje da promoviše scena "seksualne konotacije".. 