> Izvor: B92
> Datum: nedelja 5.01.2014
> Rubrika: kultura
> Naslov: Filmovi Ružice Sokić u Muzeju kinoteke
> Članak:

Program Muzeja kinoteke danas je posvećen Ružici Sokić (1934-2013), velikoj srpskoj glumici koja je preminula prošlog meseca.

Na repertoaru je izbor od tri filma iz njene bogate karijere. Popodne će biti prikazan "Ljubavni slučaj ili tragedija službenice PTT" u režiji Dušana Makavejeva. Publika u popularnom bioskopu u Kosovskoj ulici uveče će moći da vidi verovatno najpoznatiju ulogu Sokićeve koja je za naslovni lik u filmu "Žuta" Vladimira Tadeja dobila Zlatnu arenu u Puli. Na kraju će biti prikazan film "Kad budem mrtav i beo" u režiji Živojina Pavlovića. Muzej kinoteke neće raditi na Badnji dan i Božić, a ciklus "Sećanje na..." nastavlja se 8. januara filmovima američke glumice Džoan Fontejn (1917 - 2013) - "Pismo nepoznate žene", "Džejn Ejr" i "Rebeka". Narednih dana slede projekcije posvećene književnici Doris Lesing (1919 - 2013) "Memoari preživele", glumici Eleonor Parker (1922 - 2013) "Valentino" i glumcu Polu Vokeru (1972 - 2013) "Paklene ulice".
