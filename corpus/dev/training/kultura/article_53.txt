> Izvor: B92
> Datum: ponedeljak 6.01.2014
> Rubrika: kultura
> Naslov: Boba Fet dobija poseban film?
> Članak:

Jedan od junaka "Ratova zvezda", Boba Fet mogao bi uz Hana Sola da dobije svoj sopstveni film, prema vestima koje dolaze iz raznih elektronskih medija

Prema tim navodnim informacijama film čiji će glavni junak biti Boba Fet već je u fazi pretprodukcije, što bi trebalo da obraduje mnoge ljubitelje ovog popularnog filmskog serijala, a reditelj Džo Šnep je u jednom intervjuu saopštio da će scenario za film napisati Lorens Kasdan, koji je već pisao scenarije i za filmove "Imperija uzvraća udarac" i "Povratak Džedaja" U intervjuu za AMC Movie Talk, Džo Šnep je govoreći o mogućim junacima oko kojih će se praviti priče za posebne filmove iz franžize "Ratova Zvezda" rekao "da je jedan od njih je sigurno Boba Fet". "To znam sigurno. Neću vam otkrivati izvor od koga sam to saznao, ali če scenario za film o njemu napisati Lorens Kasdan". Lorens Kasdan je već angažovan na pisanju svenarija za samostalni film iz franšize, nezavisno od trilogije koju će režirati Džej Džej Abrams, a koja će početi sa "Epizodom VII". Prošlog februara Kasdan je saopštio da želi da "započne nešto novo i sveže" sa posebnim filmovima iz serijala. Govoreći o tom projektu, Kasdan nije otkrio ko će biti predmet posebnog filma, ali je otkrio i da će raditi na filmu "X-Men: Days of Future Past", sa scenaristom Sajmonom Kinbergom. "Počinjem novu, svežu stvar. Postoje neke određene stvari za koje mislimo da će se dopasti ljudima koji prate serijal "Ratovi zvezda", a koje smo propustili, a u isto vreme se nadamo da će im to pružiti osećaj da je u pitanju nešto sasvim novo" rekao je tada za Los Anđeles Tajms, Lorens Kasdan. "Nastavci na kojima sam radio ranije su bili jako davno i drugačiji su nego oni koji su usledili kasnije. Prva tri flilma su bila više vezana sa same likove nego oni koji su snimljeni kasnije" rekao je on. Prema planovima "Diznija", Boba Fet i Han Solo bi trebalo da dobiju posebne filmove. Film o Hanu Solu će se dešavati u periodu između "Osvete Sita" i "Nove nade", a radnja filma o Boba Fetu trebalo bi da se dešava u periodu između filmova "Nova nada" i "Imperija uzvraća udarac" ili između "Imperija uzvraća udarac" i "Povratak džedaja".
