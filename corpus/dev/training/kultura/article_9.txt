> Izvor: B92
> Datum:  
> Rubrika: kultura
> Naslov: "Raspust za dž" u Domu omladine
> Članak:

Odmah nakon Novogodišnjih praznika od 13. do 19. januara u Domu omladine Beograda, đaci i studenti mogu učestvovati u novom serijalu besplatnih programa u okviru manifestacije "Raspust za dž".

Pod pokroviteljstvom Sekretarijata za sport i omladinu Grada Beograda, pripremljene su brojne besplatne radionice: filma, mjuzikla, stripa i ilustracije, pozorišne umetnosti, kreativnog pisanja, di džejinga i vi džejinga... U večernjim satima mladi će moći da se zabave uz besplatne filmske projekcije, koje su organizovane pod pokroviteljstvom Ambasade SAD u Beogradu, kao i uz muzičke programe. Poslednjeg dana "Raspusta za Dž" radovi polaznika radionica biće predstavljen na javnim prezentacijama. Snimaćemo filmove, pevati pesme iz mjuzikla, organizovati žurke i izložbe, družiti se i uživati.Pozivamo mlade iz Beograda i Srbije da ovaj zimski raspust provedu na zabavan, koristan i kvalitetan način u Domu omladine Beograda! "Ako imate do 25 godina, kreativni ste i radoznali, želite da steknete nova znanja i veštine i dobro se provedete - dođite na Raspust za Dž", poručuju iz Doma omladine. Prijave za radionice su obavezne, putem mejla radionice@domomladine.org. U naslovu mejla je potrebno napisati "Raspust za dž". U prijavi je potrebno navesti za koju se radionicu prijavljujete, ime i prezime i kontakt telefon. Prijave su otvorene do popune kapaciteta predviđenih za radionice. Svi prijavljeni biće putem mejla obavešteni o učešću u radionicama i ostalim detaljima.

Radionice se dešavaju u holovima i salama Doma omladine Beograda. Ulaz na sve programe je slobodan. Ponedeljak 13. januar 12-15 časova: Škola stripa i ilustracije 12-14 časova: Mala škola filma (Od telefona do kamere) 12-15 časova: Radionice mjuzikla 14-16 časova: Mala škola filma (Osnove montaže) 15-17 časova: Radionice kreativnog pisanja 15-18 časova: Sufliranje - pozorišna radionica 16-19 časova: Di džej i Vi džej radionice

Utorak 14. januar 12-15 časova: Škola stripa i ilustracije 12-14 časova: Mala škola filma (od telefona do kamere) 12-15 časova: Radionice mjuzikla 14-16 časova: Mala škola filma (Osnove montaže) 15-17 časova: Radionice kreativnog pisanja 15-18 časova: Sufliranje - pozorišna radionica 16-19 časova: Di džej i Vi džej radionice 18-20 časova: Animirani film "Ledeno doba 4" Režija: Steve Martino, Mike Thurmeier "Ledeno doba 4: pomeranje kontinenata" prati omiljenu filmsku trojku - Menija, Sida i Dijega, dok se, nakon što kataklizma izazove razdvajanje kontinenata, upuštaju u najveću avanturu do sada. Plutajući na ledenom bregu, odvojeni od ostatka krda, njih trojica pokušavaju da se preko mora vrate kući. Izazovi pred njima su nikada veći - morska stvorenja, nepoznati novi svet, gusari. Skreta, koji još uvek juri svoj žir, ovoga puta očekuju avanture u kakvima se nijedna praistorijska veverica nije našla. 20-22 časova: Film "Persi Džekson - More čudovišta" Režija: Thor Freudenthal Uloge: Logan Lerman, Alexandra Daddario, Jake Abel, Gina Carano, Melina Kanakaredes Film "Persi Džekson - more čudovišta" je adaptacija bestselera pisca Rika Riordana, nastavak avantura mladog poluboga, Posejdonovog sina, na epskom putovanju ostvarenja njegove sudbine. Svet bogova sada je na rubu propasti. Persi u društvu prijatelja kreće na put u More čudovišta kako bi pronašao mitsko Zlatno runo i spasio svet. Prolazeći kroz vode Mora čudovišta, kojih nema ni na jednoj mapi (ljudima poznatim kao Bermudski trougao), oni se bore sa zastrašujućim bićima, zombijima i vrhunskim zlom!

Sreda 15. januar 12-14 časova: Mala škola filma (Od telefona do kamere) 12-15 časova: Škola stripa i ilustracije 12-15 časova: Radionice mjuzikla 14-16 časova: Mala škola filma (Osnove montaže) 15-17 časova: Radionice kreativnog pisanja 15-18 časova: Sufliranje - pozorišna radionica 16-19 časova: Di džej i Vi džej radionice 18-20 časova: Animirani film "Rio" Režija: Carlos Saldanha Sinhronizovani animirani film od autora "Ledenog doba" (Ice Age) koji ovog puta predstavljaju priču o Plavku, papagaju koji ne može da leti, ali kreće u avanturu do najegzotičnijih mesta na planeti. 20-22 časova: Film "Rizična igra" Uloge: Ben Affleck, Justin Timberlake, Gemma Arterton, Anthony Mackie Režija: Brad Furman Verujući da je prevaren, Riči (Džastin Timberlejk) odlazi u Kostariku da se suoči sa onlajn kockarskim tajkunom Ajvanom Blokom (Ben Aflek). Riči je zaslepljen Blokovim obećanjem velikog bogatstva sve dok ne sazna uznemirujuću istinu o svom dobročinitelju. Kada FBI pokuša da ga primora da im pomogne u hvatanju Bloka, Riči je suočen s najvećom kockom dosad - pokušajem da nadmudri dve sile koje su se okomile na njega.

Četvrtak 16. januar 12-14 časova: Mala škola filma (Od telefona do kamere) 12-15 časova: Škola stripa i ilustracije 12-15 časova: Radionice mjuzikla 14-16 časova: Mala škola filma (Osnove montaže) 15-17 časova: Radionice kreativnog pisanja 15-18 časova: Sufliranje - pozorišna radionica 16-19 časova: Di džej i Vi džej radionice 18-20 časova: Animirani film "Turbo" Režija: David Soren Turbo je običan baštenski puž koji ima neverovatan cilj: da postane svetski šampion u trkama. Reč "sporo" ne postoji u rečniku ovog upornog puža željnog avanture. Odlučan u ideji da se ubrza po svaku cenu, on stavlja svoje srce i kućicu na crtu kako bi dokazao da nijedan san nije preveliki i nijedan sanjar premali. 20-22 časova: Film "Mlađi referenti" Režija: Shawn Levy Uloge: Vince Vaughn, Owen Wilson, Rose Byrne, Will Ferrell, John Goodman Nakon otkaza, dvojica muškaraca u četrdesetim godinama pokušavaju da uspeju kao stažisti u uspešnoj internet komaniji, gde se, bez imalo znanja o modernoj tehnologiji i trenodvima, takmiče sa upola mlađim ljudima. Hoće li uspeti da dokažu da nikada nije kasno da se potpuno promeniš?

Petak 17. januar 12-14 časova: Mala škola filma (Od telefona do kamere) 12-15 časova: Škola stripa i ilustracije 12-15 časova: Radionice mjuzikla 14-16 časova: Mala škola filma (Osnove montaže) 15-17 časova: Radionice kreativnog pisanja 15-18 časova: Sufliranje - pozorišna radionica 16-18 časova: Di džej i Vi džej radionice 16-21 časova: Radionica "Naučni nakit" 18-20 časova: Animirani film "Kruds" Režija: Kirk De Micco, Chris Sanders "Kruds" je saga o porodici pećinskih ljudi, smeštena u fiktivnu praistorijsku eru. Nakon što pomeranje kontinenata izazove promenu sveta koji poznaju, ova neobična i neustrašiva porodica kreće na putovanje i osvajanje predivnih, ali ponekad i zastrašujućih novih predela. 20-22 časova: Film "S/Kidanje" Scenario i režija: Kosta Đorđević Uloge: Dragana Dabović, Nikola Rakočević, Marko Janketić, Nebojša Glogovac, Nataša Janjić Radnja filma "S/Kidanje" prati troje mladih junaka različitog socijalnog statusa, opsednutih ljubavlju prema pogrešnoj osobi. Tokom jednog dana i noći, nakon niza tragikomičnih, ponekad i apsurdnih situacija kroz koje prolaze, njihovi putevi se ukrštaju. U fanatičnoj potrazi za predmetom svoje opsesije, sve troje završavaju u sumnjivom noćnom klubu u poslednjem pokušaju da ostvare svoje snove. Skidanje je film o potrebi za ispunjenjem, bez obzira na posledice. Ovaj film je posvećen svim zaljubljenim osobama i svima koji su zbog toga neshvaćeni. ,,S/Kidanje" brani njihovo dostojanstvo. Do kraja. Uprkos svemu.

Subota 18. januar 12-14 časova: Mala škola filma (Od telefona do kamere) 12-15 časova: Škola stripa i ilustracije 12-15 časova: Radionice mjuzikla 14-16 časova: Mala škola filma (Osnove montaže) 15-17 časova: Radionice kreativnog pisanja 15-18 časova: Sufliranje - pozorišna radionica 18-20 časova: Animirani film "Čuvari tajnog kraljevstva" Režija: Chris Wedge Jedna tinejdžerka iznenada dospeva u tajni univerzum koji naseljavaju zabavni i jedinstveni junaci. Ona mora da udruži snage sa njima kako bi sačuvali njihov i naš svet. 20-22 časova: Film "Vulverin" Režija: James Mangold Uloge: Hugh Jackman, Will Yun Lee, Svetlana Khodchenkova, Hiroyuki Sanada, Brian Tee Zasnovana na kultnom stripu, ova epska avantura vodi Vulverina (Hju Džekmen), najpoznatijeg junaka iz Iks-men sveta, u savremeni Japan. U nepoznatom svetu Vulverin on se suočava sa svojim arhi-neprijateljem u bici na život i smrt koja će ga zauvek promeniti. Ranjiv po prvi put, Vulverin se suočava ne samo sa smrtonosnim samurajskim čelikom, već i sa samim sobom. Iz unutrašnje borbe protiv sopstvene besmrtnosti on izlazi moćniji nego ikada pre. Od 22 časa: Žurka Di džej i Vi džej škole kolektiva "Kišobran"

Nedelja 19. januar Dan prezentacija Od 16 časova: Prezentacija polaznika mjuzikl radionice i pozorišne radionice Otvaranje izložbe polaznika škole stripa i ilustracije Prezentacija polaznika filmskih radionica Od 18 časova: Matine žurka polaznika Di džej i Vi džej radionica
