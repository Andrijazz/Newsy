> Izvor: B92
> Datum:  
> Rubrika: kultura
> Naslov: Pančevo: Jedna knjiga – jedan grad
> Članak:

Manifestacija "Jedna knjiga - jedan grad" biće organizovana u Pančevu će od 27. do 31. januara saa ciljem promovisanje književnosti i kulture čitanja.

Kako navode organizatori manifestacije koja će se odrzati u Gradskoj biblioteci i Kulturnom centru Pančeva, osim knjiga i njihovih autora, publici će biti predstavljena i kultura čitave države, odnosno jezičkog podneblja sa kojeg pisac i napisano štivo dolaze. Manifestacija "Jedna knjiga - jedan grad" ove godine održaće se po peti put i biće posvećena knjizi "Tačka omega" Dona Delila, jednog od najznačajnijih savremenih američkih romanopisaca, dobitnika mnogih nacionalnih i međunarodnih nagrada. Pored predstavljanja dela i analize njegovih različitih aspekata (literarnih i vanliterarnih), kao i stvaralaštva autora, ovaj program se realizuje kroz organizovanje niza aktivnosti (promocije, predavanja i tribine) tokom kojih se nastavlja istraživanje pitanja i fenomena kojima se delo bavi. Pokrovitelj manifestacije je Grad Pančevo a partneri su Kulturni centar Pančeva, izdavačka kuća "Geopoetika" i Gimnazija "Uroš Predić".
