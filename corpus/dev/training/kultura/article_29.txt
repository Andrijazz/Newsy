> Izvor: B92
> Datum: subota 4.01.2014
> Rubrika: kultura
> Naslov: “Paklene ulice“: Vokerov lik ide u penziju
> Članak:

Lik Pola Vokera u filmskom serijalu "Paklene ulice" - Brajan O'Konor - navodno će se penzionisati i neće biti ubijen u novom nastavku, prenose elektronski mediji.

Voker i njegov prijatelj Rodžer Rodas poginuli su krajem prošle godine u saobraćajnoj nesreći u Los Anđelesu. Vokerova pogibija zaustavila je produkciju sedmog nastavka "Paklenih ulica" iako je režiser Džejms Van potvrdio da će film biti završen. Scenarista Kris Morgan trenutno menja scenario kako bi uklopio snimke koje je Voker snimio pre pogibije u novu priču. Mediji prenose da će se u novoj verziji O''Konor penzionisati ali da neće biti ubijen. Producenti navode da rade vredno sa Morganom kako bi izlazak ovog lika iz franšize zadovoljio dugogodišnje fanove "Paklenih ulica". U međuvremenu istraga koja je još u toku, pokazala je da ni Rodžer Rodas ni Pol Voker nisu u fatalnom trenutku bili pod uticajem droge ni alkohola i da se njihov Porše u trenutku nesreće kretao brzinom od oko 160 kilomatara na sat. Prvobitno je bilo saopšteno da je Voker umro od opekotina zadobijenih nakon nesreće, ali je okružni patolog iz Los Anđelesa nakon detaljne analize saopštio da su obojica umrli istog trntutka nakon što je automobil udario u banderu. Sedmi nastavak filma premijerno će biti prikazan 10. aprila 2015. godine.
