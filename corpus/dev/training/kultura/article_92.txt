> Izvor: B92
> Datum:  
> Rubrika: kultura
> Naslov: Premijera dokumentarca o Džastinu Biberu
> Članak:

Premijera dugoočekivanog dokumentarnog filma o Džastinu Biberu, megapopularnoj muzičkoj zvezdi iz Kanade, "Justin Bieber's Believe" održaće se u okviru Teens night događaja 22. januara od 19h u bioskopu Cineplexx Delta City i Kragujevac Plaza.

Justin Bieber's BELIEVE je konačno stigao. Ovaj film daje intiman pogled na turneju "Believe", Džastina Bibera, rasprodatu širom sveta. Ne samo da će posetioci biti u prilici da dožive vizuelni spektakl uz koncertne snimke Džastinovih najvećih hitova, već će dobiti i specijalnu priliku da zavire u bekstejdž i posvedoče kako je organizovana i sprovedena cela turneja. Film nudi i ekskluzivan pogled na Džastinov život van scene. Pratite Džastinov put od gubitnika koji je sanjao da svira na Madison Square Garden-u, do najveće pop zvezde, koja je postao danas. Ovaj film je režirao Džon Ču, koji je režirao i prvi Džastinov dokumentarni film "Never Say Never", a koji nažalost nije bio prikazivan u našoj zemlji. Svi obožavaoci Džastina Bibera, takozvani Belieberi, su učestvovali u velikoj kampanji koja je zaživela na društvenim mrežama, gde su glasanjem pokušali da izbore prikazivanje filma u svojoj zemlji. Karte za Teens night i premijeru filma "Believe" su već u prodaji a više informacija možete pronaći na sajtu sinepleksa.
