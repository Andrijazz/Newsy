> Izvor: ebart
> Datum: 
> Rubrika: sport
> Naslov: REFLEKS U ŽELEZNIKU NADIGRAO OLIMPIJU - 85:79
> Članak:

REFLEKS U ŽELEZNIKU NADIGRAO OLIMPIJU - 85:79

Domaćin uspeo da zaustavi lidera i pokaže da mlada ekipa iz predgrađa ima 
potencijal

DVORANA: SMP. Gledalaca: 1.500. Sudije: Radović, Medan, Anđulović (Hrvatska).
REFLEKS: Popović 11, Frimen 15, Rašić, Ničić, Jorović 20, Ilić 5, Majstorović 
18, Krstović, Todorović, Radinović 12, Pantić 4, Aleksandrov.
OLIMPIJA: Mali, Baždarić, Bocevski 18, Boisa 6, DŽonson, Rodrigez, Markoišvili 
3, Mance 28, Pavić 4, Drobnjak, Marolt, Ožbolt 20.
Lider je stao u Železniku. Košarkaški Refleksa pobedili su Olimpiju u jednoj od 
najlepših utakmica ove sezone u Gud jur ligi - 85:79 (14:17, 25:20, 22:16, 
24:26).
- Publika koja je došla imala je šta da vidi. Olimpija je evroligaš, a mi mlad 
tim koji je više želeo pobedu - kaže košarkašk Refleksa Branko Jorović.
Timovi su se skoro pravilno smenjivali u kornerima dominacije ali su poslednji 
nalet imali domaći igrači (80:68, 38. minut). Trener gostiju Saša Filipovski 
odlučio se tada za presing koji je samo delimično "upalio".
- Udvajanje je uvek riskantno, moglo je da bude i 20 razlike za Refleks - 
otkrio je Filipovski razlog zašto možda ranije nije pozvao ekipu na juriš. - 
Česittam Refleksu ovaj tim je mlad i ozbiljan a igrači kao što su Jorović, 
Nestorović i Radinović imaju vrhunski potencijal.
Trener "pantera" Boško Đokić bio je, kako kaže prezadovoljan.
- Jasno je da moj tim mora da igra u naletima sa krizama u igri. Skor 9 - 5 
ipak garantuje miran nastavak prvenstva - izjavio je Đokić koji je sa ekipom 
već danas otputovao u Kantu na meč Ulef kupa, sutra.