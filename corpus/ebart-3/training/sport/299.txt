> Izvor: matf
> Datum: 
> Rubrika: sport
> Naslov: JEDINSTVENA FUDBALSKA LIGA BiH - 23. KOLO
> Članak:


BANJALUKA - Golovima Stojakovića i Kutlačića, ekipa Rudara pobedila je goste iz 
Orašja, pa je tim trenera Zvonka Živkovića pobegao iz opasne zone, sa realnim 
šansama da finiš sezone dočeka na bezbednoj  poziciji. Iako su osvojili bod u 
Mostaru, fudbaleri Glasinca su i dalje najbliži već otpisanom Brotnju, 
strahujući od povratka među srpske prvoligaše.
Posle blistave serije, u kojoj sedam kola nisu znali za poraz, fudbaleri 
Modriče spotakli su se na sarajevskoj Grbavici, dok je Borac, u dramatičnom 
meču, remizirao protiv Čelika. Aktuelni prvak Leotar je gostovao u Širokom 
brijegu, gde je porazom, praktično predao titulu rivalu, a Trebinjci su doveli 
u pitanje i drugo mesto, odnosno plasman u kvalifikacije Kupa UEFA.
REZULTATI 23. kola: Banjaluka: Borac - Čelik 1:1, Sarajevo: Željezničar - 
Modriča 4:1, Tuzla: Sloboda - Posušje 3:1, Ugljevik: Rudar - Orašje 2:0, 
Mostar: Zrinjski - Glasinac 0:0, Široki brijeg: Široki brijeg - Leotar 2:0, 
Čitluk: Brotnjo - Sarajevo 0:2, Žepče: Žepče - Travnik 0:0.
TABELA: Široki brijeg 53, Sarajevo 44, Leotar 43, Željezničar 41, Sloboda 37, 
Posušje 34, Modriča, Žepče i Orašje po 30, Borac 29, Rudar 27, Zrinjski 26, 
Čelik i Travnik po 24, Glasinac 22, Brotnjo 16 bodova.