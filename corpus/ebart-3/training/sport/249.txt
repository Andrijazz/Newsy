> Izvor: ebart
> Datum: 
> Rubrika: sport
> Naslov: U košarkaškom klubu Partazan Mobtel osuđuju napad zagrebačkih huligana na 
> Članak:

U košarkaškom klubu Partazan Mobtel osuđuju napad zagrebačkih huligana na 
Milenka Vujačića (52), vozača svog potpredsednika Nenada Popovića, ali ističu 
da za to nije kriva Cibonom koja im je bila domaćin.
Incident se dogodio u sredu u 23,10 časova, neposredno po završetku utakmice 
11. kola Evrolige Cibona Partazan 92:69. Grupa huligana, pristalica takozvanih 
"bed blu bojsa", presrela je četvoricu članova Partazanove delegacije od kojih 
su trojica uspela da se domognu hotela "Opera" (nekadašnji "Interkontinental") 
u kome je bio smešten gostujući tim. Milenko Vujačić nije uspeo. Vandali su ga 
oborili na zemlju i tukli su ga rukama, nogama i letvama, pa je sa teškim 
telesnim povredama završio u kliničkom centru milosrdnih sestara u Zagrebu.
Kako su nam juče po podne rekli u Partazanu, Vujačić je sinoć trebalo da bude 
prebačen u Beograd. Povodom toga klub neće izdavati saopštenje, jer incident 
nema veze sa utakmicom. Sve se odigralo van dvorane, tačnije na potezu između 
nje i 500 metara udaljenog hotela "Opera".
Ministarstvo unutrašnjih poslova Hrvatske izdalo je saopštenje u kome se vidi 
koliko teško je nastradao Vujačić koji nije zaposlen u Partazanu, već je lični 
vozač Nenada Popovića.
U Partazanu, našem prvaku, takođe smo čuli da incident neće narušitti odnose 
između njega i Cibone i da je njegov tim lepo ugošćen u Zagrebu. Ističu da je 
atmosfera u dvorani bila bolja nego pre dve godine, angažovano je i više 
policije, igrači i treneri su bili bezbedni.
Iz više izvora saznali smo, a do tih činjenica došao je i Partizan, da su 
napadnuta četvorica na svoju ruku ipša mimo obezbeđenja koja je angažovao 
domaćin. Zato su i bili laka meta za "bed blu bojse" koji su pošto poto hteli 
da napadnu nekog Srbina kada su u dvorani "Dražen Petrović" videli 20 navijača 
Partizana.
Ovo je prvi put od raspada SFRJ da se na utakmicama između srpskih i hrvatskih 
klubova pojavljuju gostujući navijači. Incident je i opomena da je dan kada će 
se Srbi bezbedno osećati u Hrvatskoj još daleko, a možda ga nžada nećemo ni 
dočekati.