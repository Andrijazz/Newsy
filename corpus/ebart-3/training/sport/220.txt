> Izvor: ebart
> Datum: 
> Rubrika: sport
> Naslov: PRVENSTVO DRŽAVE ZA RUKOMETAŠE
> Članak:

PRVENSTVO DRŽAVE ZA RUKOMETAŠE

Jugopetrol Železničar - Lovćen 33:26 (16:11)

Iako nekompletni, bez Živkovića i Jovanovića koji su povređeni, rukometaši 
Jugopetrol Železničara ubedljivo su savladali cetinjski Lovćen sa 33:26 (16:11) 
u B grupi prvenstva SCG. Domaći su od samog početka stvorili ubedljivu prednost 
i tokom susreta je samo povećavali. U prvom poluvremenu u niškoj ekigš blistao 
je golman Milan Kosanović, a tokom celog susreta, podsetivši na svoje najbolje 
dane, kapiten Vladimir Stanojević.
U drugom poluvremenu, u prvih pet minuta, Železničar je napravio razliku od čak 
deset golova, koju su gosti bezuspešno pokušavali da smanje. Pošlo im je za 
rukom da u 54. minutu smanje na 28:24, ali je trener Josip Petković tada "u 
vatru" pored mlađari
je Denića, Đurića i braće Stanković ponovo u igru ubacio iskusne Peruničića i 
Milosavljevića, koji su zajedno sa Stevanovićem i Stanojevićem na kraju slavili 
sa svih sedam golova razlike.
U ekipi gostiju, uz golmana Stojanovića, oduševio je Rakčević sa čak 12 
pogodaka.
Dvorana: "Čair". Gledalaca: 1.000. Sudije:Imbronjev (Novi Sad) i Grković (Kać). 
Sedmerci: Jugopetrol Železničar 9 (8), Lovćen 3 (2). Isključenja: Jugopetrol 
Železničar 14, Lovćen 14.
JUGOPETROL ŽELEZNIČAR: Gajić (5 odbrana, 1 sedmerac), Denić 1 (1), Stanojević 7 
(2), Đurić 4, Mladenović 4, Pribak, Milosavljević 1,Osmajić 4, Peruničić 2 (1), 
A. Stanković 2, B.Stanković 1, Stevanović 7 (5), Kosanović (11 odbrana).
LOVĆEN: Janković (1 odbrana), Rakčević 12, Svitlica 3, Rudović 2, K. Marković, 
Vujanović, Ivanović, Marović 4, Petković 1 (1), Popović 4(1), Đukanović, 
Vujović, Đakonović, Stojanović (14 odbrana, 1 sedmerac).