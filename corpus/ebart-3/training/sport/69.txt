> Izvor: matf
> Datum: 
> Rubrika: sport
> Naslov: PRINUDNA PROMENA NA KLUPI LOVĆEN OSIGURANJA
> Članak:


CETINJE - Upravni odbor cetinjskih rukometaša je odlučio da zbog povrede 
dosadašnjeg stručnjaka Branka Dugnića koji je sprečen da vodi klub do kraja 
sezone, za prvog trenera primenjuje Ranka Popovića dugogodišnjeg igrača 
kapitena koji je poslednjih nekoliko sezona sa velikim uspehom vodio mlađe 
kategorije ovog trofejnog kluba.
- Debi na klupi Lovćen Osiguranja biće za mene pravo "vatreno krštenje" jer 
igramo protiv Železničara u Nišu gde i pored nekoliko nedovoljno oporavljenih 
prvotimaca ovaj igrački kadar mora pokazati da li ima snage da se vrati u trku 
za šampionsku titulu - kaže novopečeni kormilar Cetinjana Ranko Popović.