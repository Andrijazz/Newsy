> Izvor: matf
> Datum: 
> Rubrika: sport
> Naslov: BELGIJANCI MUKU MUČE S GOLMANIMA
> Članak:


BELGIJSKI problemi sa golmanima. Prvi čuvar mreže Persman se povredio, na crtu 
će golman mlade reprezentacije Proto.
- Pustimo ih da muče svoju muku - jasan je legendarni Perica Radenković, 
zacelo, čovek koji je najmerodavniji da priča na tu temu. - Nikada se ne zna 
šta promena može da donese. Sećam se davnih dana kada je protiv Partizana 
branio Grošič, a onda u poluvremenu ušao Farago. I bio briljantan, nadmašio je 
tada "prvu jedinicu sveta".
Da je Proto veliki talenat potvrđuje podatak da će ga večeras gledati i trener 
PS Žermena Vahid Halilhodžić. Francuzi su spremni da za njega plate dva miliona 
evra...