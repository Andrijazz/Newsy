> Izvor: matf
> Datum: 
> Rubrika: sport
> Naslov: Najbolja teniserka SCG poražena u drugom kolu US Opena
> Članak:


Najbolje rangirana teniserka Srbije i Crne Gore Ana Ivanović nije uspela da se 
plasira u treće kolo Otvorenog prvenstva SAD. Ivanovićeva je prvo ucešće na US 
Openu završila neočekivanim porazom u drugom kolu od 29-togodišnje Marije Vento 
Kabči iz Vencuele sa 1:2, po setovima 6:3, 5:7, 1:6. Trenutno 72. igračica na 
svetskoj rang listi, 31-nogodišnja Kabči tako će se drugi put za redom naći u 
trećem kolu US Opena, na kome se pojavljuje još od 1991. godine.
Sa druge strane, Ana Ivanović, trenutno 16. igračica sveta, na debiju na US 
Openu ostvarila je slabiji rezultat nego na prethodna tri "grend slem" turnira 
ove godine. Na prvom, Austraijan openu stigla je do trećeg kola, na Otvorenom 
prvenstvu Francuske bila je u četvrtfinalu, a na Vimbldonu je igrala u trećem 
kolu. Na US Openu ostaće joj za ovu godinu upisano drugo kolo
Jelena Janković je juče bila uspešnije, pa je u paru sa Slovenkom Tinom Križan 
osigurala plasman u drugo kolo ženskog dubla na. Jankovićeva i Tina Križan 
pobedile su danas Ligu Dekmeijare iz Letonije i Sesil Karatančevu iz Bugarske 
sa 2:1, po setovima 6:4, 5:7 i 6:3.