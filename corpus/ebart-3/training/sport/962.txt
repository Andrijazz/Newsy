> Izvor: matf
> Datum: 
> Rubrika: sport
> Naslov: OTVORENO STONOTENISKO PRVENSTVO NEMAČKE
> Članak:


Aleksandar Karakašević zabeležio je tri pobede na Otvorenom prvenstvu Nemačke u 
Bajrojtu i plasirao se u osminu finala. Prvog dana savladeo je sa 4:3 Kineza 
Džihao Gua i sa 4:1 Slovenca Bojana Tokiča, a juče još jednog Kineza, istina sa 
španskim pasošem. Pobedom nad Vang beijem sa 4:1 (11:7, 11:4, 3:11, 12:10, 
11:8) Karakašević se plasirao među osam najboljih na jednom od najjačih "pro-
tur" turnira ova sezone u svetu i za plasman u polufinale sreo se sa 
Austrijancem Robertom Gardošem, koji se na svetskoj rang-listi nalazi na 49. 
mestu - tri mesta ispod njega.  I u tom meču Karakašević je igrao sjano i 
pobedio sa 4:2 (11:8, 11:9, 6:11, 8:11, 11:9, 12:10), a danas u polufinalu 
igraće sa Kinezom Jingčao Houom... U drugom polufinalu srežće se prvi nosilac 
Timo Bol (Nemačka) i Singapurac Gao Ning.
Povratak nekad trofejnog "plavog" dubla Aleksandar Karakašević, Slobodan 
Grujić, trajao je do četvrtfinala...
Posle pobede nad korejskim parom Kim Te Hov, Seo Mjung Duk sa 4:2 (8:11, 11:8, 
12:10, 12:10, 6:11, 11:6) u borbi za polufinale naši reprezentativci naišli su 
na prve nosioce i trenutno treći dubl sveta, koji čine Grujićev klupski drug 
Timo Bol i Kristijan Zus (Nemačka). 
Uz pomoć publike, posle borbe u sedam setova slavili su Nemci sa 4:3 (10:12, 
12:10, 5:11, 5:11, 13:11, 12:10, 13:11), ali Grujić i Karakašević nisu 
razočarali. Naprotiv. Šteta je što nisu imali priliku da bar na našem "openu" u 
Beogradu  igraju zajedno i podsete se nekadašnjih mečeva, jer bili su veoma 
blizu trijumfa i plasmana u polufinale. Vodili su sa 3:1 u setovima, a sem dva 
seta koje su naši reprezentativci osvojili sa po 11:5 svi ostali igrali su na 
razliku...