> Izvor: ebart
> Datum: 
> Rubrika: sport
> Naslov: Rukometna reprezentacija Srbije i Crne Gore zauzima osmo mesto na rang-listi 
> Članak:

Rukometna reprezentacija Srbije i Crne Gore zauzima osmo mesto na rang-listi 
Evropske rukometne federacije EHF (one koja je primila Kosovo i Metohiju kao 
pridruženog člana) najboljih zemalja u 2004. godini. EHF je uzeo u obzir učinak 
svih muških i ženskih nacionalnih timova i klubova u seniorskoj, kadetskoj i 
juniorskoj konkurenciji.
Muške rukometne selekcije SCG, juniorska, kadetska i seniorska, zauzimaju osmo 
mesto sa ukupno 176 bodova. U ženskoj konkurenciji, SCG je na devetom mestu, sa 
128 bodova. Kada se saberu bodovi žena i muškaraca, naša zemlja je na konačnoj 
listi osma, sa 304 poena. Najbolje rangirana reprezentacija je Danska sa 480 
poena, zatim slede Nemačka (472) i Slovenija (400), dok je Hrvatska sedma 
(312). Sport servis 