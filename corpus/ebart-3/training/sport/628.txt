> Izvor: ebart
> Datum: 
> Rubrika: sport
> Naslov: Plave košarkašice danas startuju na 30. šampionatu Evrope     
> Članak:

Plave košarkašice danas startuju na 30. šampionatu Evrope     

Ženska košarkaška selekcija SCG stigla je juče u Tursku, gde će danas utakmicom 
protiv selekcije domaćina Turske startovati na 30. šampionatu Evrope. Plave se 
nalaze u grupi B, koja prvu rundu igra u Izmiru, zajedno sa aktuelnim prvakom 
Evrope, Rusijom, a tu su još i Španija, Litvanija, Rumunija i Turska. U A 
grupi, smeštenoj u Bursi su selekcije: Češke, Letonije, Nemačke, Grčke, Poljske 
i Francuske. Na spisku selektora Zorana Kovačića nalazese: Jelena Škerović, 
Milica Dabović, Ivana Matović, Katarina Manić, Monika Veselovski, Biljana 
Stanković, Ana Joković, Ivanka Matić, Iva Perovanović, Ines Ajanović, 
Aleksandra Vujović i Dara Kovačević.
Selektor Zoran Kovačić je ponovio da je cilj koji je postavljen pred naše 
devojke peto mesto i plasman na Svetsko prvenstvo u Brazilu naredne godine: 
- Dosta smo podmladili tim, pa cilj nije vrhunski rezultat. Postepeno 
selektiramo tim i vršimo smenu generacija tako da bismo 2007. imali pravu 
reprezentaciju koja bi mogla da izbori plasman na OI 2008. - najavljuje 
selektor.