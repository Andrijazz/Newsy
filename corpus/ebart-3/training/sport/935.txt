> Izvor: ebart
> Datum: 
> Rubrika: sport
> Naslov: U BANATU UOČI SUTRAŠNjEG MEČA PROTIV SMEDEREVA
> Članak:

U BANATU UOČI SUTRAŠNjEG MEČA PROTIV SMEDEREVA

FUDBALERI Banata sutra (14.30) na svom terenu u Zrenjaninu, igraju protiv 
Smedereva. Posle četiri kola u kojima nisu osetili slast pobede, odnosno 
zatresli mrežu protivnika, izabranici Nikole Rakojevića nemaju veliki izbor. 
Pauzu u prvenstvu u Banatu su posvetili samo jednom cilju - da pobede 
"oklopnike", odnosno da u predstojećoj mini seriji mečeva na svom terenu 
ostvare što bolji učinak. U tom smislu nadležni u klubu već dve nedelje 
"peglali" su neravan novi travnati tepih u Karađorđevom parku, a na treninzima 
u Banatskom Dvoru fudbaleri su razrađivali pas igru, kao najbolji način da 
stignu do gola Smederevaca.