> Izvor: ebart
> Datum: 
> Rubrika: sport
> Naslov: Naš poznati automobilista ponovo na meĐunarodnim trkama
> Članak:

Naš poznati automobilista ponovo na meĐunarodnim trkama

ANDREJ Kulundžić, naš poznati automobilista, u subotu se vraća na međunarodnu 
scenu. Na čuvenoj stazi Hokenhajm, vozač "Tima 063" nastupiće u drugoj rundi 
ovogodišnjeg šampionata "Pireli Turing Kar Trofi", na kojoj se takmiče vozači u 
trkačkim superturizmo automobilima. 
Andrej Kulundžić nastupiće za volanom "honde akord ST", a prvi put posle 1999. 
godine, kada je učestvovao u "Porše superkupu", voziće na stazi Hokenhajm, koja 
je u međuvremenu potpuno promenjena, pa će za našeg asa to biti svojevrstan 
debi na čuvenom nemačkom autodromu. 
"Pireli" se, inače, na organizaciju ovog takmičenja odlučio kako bi sjajnim 
trkačkim automobilima, koji predstavljaju atrakciju u nacionalnim šampionatima 
mnogih evropskih zemalja, pa i kod nas, pružio šansu da se nadmeću i u najjačoj 
međunarodnoj konkurenciji.