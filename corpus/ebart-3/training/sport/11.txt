> Izvor: matf
> Datum: 
> Rubrika: sport
> Naslov: Na sastanku šefova deset timova Formule 1 i čelnika FIA Bernija Eklstona i 
> Članak:

Maksa Mozlija u Londonu odlučeno je da se od sezone 2004 ukida elektronika u 
bolidima kao i sistem proklizavanja. Neće biti ni telemetrije (kompjuterskog 
prenosa rada motora ekipi u boksu), kao ni radio-veze između šefa ekipe u pit 
volu i vozača na stazi.
Za sezone 2005. i 2006. planiraju se još neke promene. U 2005. trebalo bi u 
kalendaru da budu još dve trke, dok bi se 2006. motori koristili u šest trka. 
Ozbiljno se razmišlja da i svaki proizvođač motora agregatima snabdeva minimum 
dve ekipe.
- Sastanak u Londonu poslužio nam je da odredimo nova pravila koja će se 
primenjivati od 2004. Između ekipa mora biti mnogo više tolerancije i 
poštovanja i zato smo bili primorani da ukinemo telemetriju, sistem za 
proklizavanje, elektroniku i radio-kontakt vozača sa boksom. Vozači neće moći 
da voze korišćeni bolid, niti će moći da uzmu rezervni prilikom kvalifikacija i 
trke. Standardni sistem stupa na snagu 2004. - bio je jasan predsednik FIA Maks 
Mozli.
