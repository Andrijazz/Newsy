> Izvor: matf
> Datum: 
> Rubrika: sport
> Naslov: Crvena zvezda se, prema Disciplinskoj komisiji UEFA, nalazi u samom vrhu liste 
> Članak:

kažnjenika za 2004.

Zbog "ponašanja" navijača crveno-beli ove godine platili ukupno 138.000 
švajcarskih franaka

Disciplinka komisija UEFA istakla je na videlo listu klubova koji su u 2004. 
godini, zbog "ponašanja" njihovih navijača, najviše plaćali novčane kazne. 
Prema ovom, zvaničnom spisku, Crvena zvezda nalazi na sedmom mestu, sa ukupno 
138.000 švajcarskih franaka penala. Ispred crveno-belih našli su se AEK 
(190.000), Juventus (189.000), Olimpik iz Marseja (175.000), Bešiktaš 
(158.000), Galatasaraj (147.000) i Panatinaikos (143.000). Nešto bolje su 
prošli Inter, Olimpijakos i Bajern koji su morali da uplate 116, 112, odnosno 
81 hiljadu "švajcaraca".
Kada je reč o nacionalnim savezima i utakmicama reprezentacija na kojima su se 
desili propusti na tribinama i van njih, FSSCG ide "u korak" sa Evropom, s 
obzirom da je sa sumom koja je neznatno manja od 50.000 švajcarskih franaka u 
2004. godini zauzeo osmo mesto. Ispred našeg saveza, našli su se Turci 
(200.000), ali i Grci, Italijani, Hrvati, BiH, Švajcarci i Rusi. Interesantan 
podatak vezan je i za Engleze, koji su se na ovoj listi našli tek na 20. 
poziciji.