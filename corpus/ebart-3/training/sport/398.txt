> Izvor: ebart
> Datum: 
> Rubrika: sport
> Naslov: BUDUĆNOST NIJE USPELA U PODGORICI DA ZAUSTAVI SILOVITI PARTIZAN - 0:2 (0:2)
> Članak:

BUDUĆNOST NIJE USPELA U PODGORICI DA ZAUSTAVI SILOVITI PARTIZAN - 0:2 (0:2)

Lideru na tabeli bila dovoljna dva minuta za pobedu. Domaćin skoro celo drugo 
poluvreme igrao sa fudbalerom manje

STRELCI: Radonjić u 17. i Perišić (autogol) u 19. minut. Stadion: pod Goricom. 
Gledalaca: 8.000. Sudija: Goran Jovanović (Smederevo) 7. Crveni karton: 
Raičević (Budućnost) u 49. minutu.
BUDUĆNOST: Vujadinović 6, Lakić 6, Čarapić 6, Raičević 5, Vujović 5 (Purović 
-), Maraš 5, I. Burzanović 5,5, (G. Burzanović -), Vukčević 5, Mugoša 5, 
Magazin 5 (Vuksanović 5), Perišić 5.
PARTIZAN: Kralj 7, Vukčević 7, Ćirković 6, Mirković 7, N. Brnović 7, Đorđević 
7, Emeghara 7, Tomić 7 (Petrović -), Nađ 8 (Belić -), Boja 7,5 (Grubješić -), 
Radonjić 7.
CRNO-beli su potvrdili dobru formu i u Podgorici: Budućnost - Partizan 0:2 
(0:2). Partizan je od samog početka krenuo silovito ka golu Vukadinovića i prvi 
minuti su pokazali da će domaćin biti na pravim mukama. U prvih 15 minuta crno 
beli su ukupno izveli osam kornera i par puta imali prilike da dođu do vođstva. 
To se, ipak, dogodilo u 17 minutu. Radonjić je sa penaltika šutirao, golman 
Vujadinović odbio loptu, a isti napadač Partizana je ponovo zahvatio volejem i 
precizno sproveo u mrežu. Samo dva minuta kasnije novi "hladni tuš" za domaće 
fudbalere i navijače. Perišić je imao nameru da sa desetak metara izbaci loptu 
iz svog šesnaesterca, ali je to uradio nespretno i pogodio vlastitu mrežu.
Gosti su bili nadmoćniji rival i u nastavku meča, iako su fudbaleri Budućnosti 
preko Vujovića u 47. minutu mogli da savladaju Kralja. Volej mladog fudbalera 
nije bio precizan.
Od 49. minuta "đetići" su imali igrača manje, jer je sudija Jovanović pokazao 
crveni karton Raičeviću, koji je bez lopte udario Simona Vukčevića. Iako su 
gosti u nastavku takođe bili bolji, mreže su ostale netaknute.