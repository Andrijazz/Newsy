> Izvor: matf
> Datum: 
> Rubrika: sport
> Naslov: Od predviđena dva derbija 20. kola Jadranske lige, danas će se igrati samo 
> Članak:

jedan i to onaj u Vršcu gde Hemofarm i Zadar praktično odlučuju ko će sa 
pozicije broj jedan na "fajnal-ejt". Drugi, onaj "domaći" u kojem je trebalo da 
se sastanu Partizan i Refleks, odložen je za osmi februar. Klub iz Humske je, 
što zbog povreda, što zbog bolesti igrača, podneo zahtev za odlaganje meča, a 
čelnici regionalne lige odlučili su da im izađu u susret.
Crvena zvezda gostuje u Širokom Brijegu, a s obzirom na partije koje 
crveno-beli pružaju u poslednje vreme i na činjenicu da su u prvom delu sezone 
deklasirali ekipu iz Hercegovine (87:55), apsolutni su favoriti.