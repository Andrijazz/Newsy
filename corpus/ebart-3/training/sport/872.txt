> Izvor: ebart
> Datum: 
> Rubrika: sport
> Naslov: GABRIJELA FEHER BLISTALA NA EP ZA MLADE U STONOM TENISU
> Članak:

GABRIJELA FEHER BLISTALA NA EP ZA MLADE U STONOM TENISU

GABRIJELA Feher konačno za sebe može da kaže da je šampionka Evrope. Naša 
najtalentovanija stonoteniserka je pre nekoliko dana u Sarajevu na EP za mlade, 
sa Francuzom Lebensonom, osvojila zlato u miksu. 
- Presrećna sam. Zato što sam osvojila do sada osam bronzi. Znam koliko sam 
rada uložila u to zlato. Još uživam u trijumfu, a veoma sam zahvalna Zoltanu 
Meliku i Iloni Kiralj - priča 18-godišnja učenica Trgovačke škole iz Sente.
l U finalu ste bili na pragu poraza, gubili ste sa 2:0 u setovima?
- Kada smo dobili treći set osetila sam da ćemo da pobedimo Rumunku Samaru i 
Francuza Salifoa. Nismo igrali loše ni u prva dva seta, ali taj treći je 
prelomio finale.
l Dičite se i bronzom u igri parova. Da li ste Mađarica Pergl i vi mogli više?
- Rumunke Dodeanu i Samaru nikad nismo pobedile. Uvek smo gubile na razliku. 
Dobro smo odigrale, žao mi je što nismo izborile finale.
l U singlu ste stigli do četvrtfinala, očevici kažu da vam je teško pao poraz 
od Rumunke Dodeanu?
- Odigrale smo jako dobar meč. Bilo je 4:2 za Rumunku, ali malo je nedostajalo 
da i ja pobedim! Ipak, sada kada analiziram ostvarila sam maksimum. Naročito u 
singlu, gde sam među osam.
l Krajem godine vas očekuje juniorsko SP u Egiptu, a u martu 2007. seniorsko EP 
u Beogradu?
- Za desetak dana počinjemo pripreme. Videćemo kako će se sve odigrati. Moje je 
da treniram i pružim maksimum u datom trenutku.