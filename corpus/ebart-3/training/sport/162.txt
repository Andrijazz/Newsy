> Izvor: ebart
> Datum: 
> Rubrika: sport
> Naslov: Vozač Vilijamsa nakon doživljenog udesa u Monci
> Članak:

Vozač Vilijamsa nakon doživljenog udesa u Monci

Vozač Vilijamsa Nemac Ralf Šumaher pušten je iz bolnice u koju je primljen pre 
dva dana, pošto je na treningu svog tima u Monci doživeo udes.
- Ralf se osećao dobro, ali je zadržan u bolnici zbog detaljnih lekarskih 
pregleda - rekao je portparol ekipe Vilijams i dodao da je "sve izgledalo mnogo 
gore nego što se činilo kada je mlađi Šumaher doživeo nesreću".
Za vreme testova, ali i tokom udesa, prikom kojeg je Ralf poprilično oštetio 
svoj bolid, prisutan je bio i stariji od braće Šumaher, Mihael, koji je 
paralelno isprobavao mogućnosti Ferarijevog bolida. 
Ralf Šumaher trenutno zauzima četvrto mesto u šampionatu vozača, sa 14 bodova 
zaostatka u odnosu na prvoplasiranog Mihaela Šumahera, koji je sakupio 72 
poena. Drugi je Huan Pablo Montoja sa 71 bodom, dok je Kimi Raikonen treći sa 
70 bodova. Beta