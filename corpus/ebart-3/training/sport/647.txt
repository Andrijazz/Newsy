> Izvor: ebart
> Datum: 
> Rubrika: sport
> Naslov: IZ KOŠARKAŠKOG KLUBA S MALOG KALEMEGDANA
> Članak:

IZ KOŠARKAŠKOG KLUBA S MALOG KALEMEGDANA

Košarkaški klub Crvena zvezda je produžio ugovor s kompanijom "Simens" s kojom 
sarađuje od pre dve godine. U Zvezdino ime ugovor je potpisao njen direktor 
Mirko Petrović, a u ime "Simensa" d.o.o. Beograd njegov generalni direktor 
Obrad Spremić i komercijalni direktor Kurt Švarcmiler.
- Velika nam je čast što ćemo sarađivati sa Simensom treću godinu uzastopce, s 
obzirom na to da je u pitanju jedan od vodećih svetskih brendova - rekao je 
Mirko Petrović. - Naš cilj je da Zvezdu, poput Simensa, smestimo u evropske i 
svetske okvire. Sastavivši novi tim s iskusnim trenerom Draganom Šakotom 
pokazali smo kakve su nam ambicije u narednim sezonama. Želja nam je da 
ostvarimo rezultate dostojne renomea Crvene zvezde. Obrad Spremić je izjavio: - 
Simens d.o.o. Beofad se oseća ne samo kao sastavni deo srpske privrede već je i 
aktivni učesnik i pokrovitelj značajnih kulturnih, naučnih, prosvetnih i 
sportskih manifestacija. Tako podržava i razvoj vrhunskog sporta na svetskom 
nivou, što se vidi po Ligi šampiona i Formuli 1, ali i na lokalnom gde je u 
prvom planu saradnja s poznatim klubovima kao što je Crvena zvezda. Njena 
ambicija da postigne uspeh na evropskom nivou poklapa se sa Simensovom 
orijentacijom.