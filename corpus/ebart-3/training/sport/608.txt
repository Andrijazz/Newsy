> Izvor: matf
> Datum: 
> Rubrika: sport
> Naslov: Nikuda iz Londona
> Članak:


Novi kapiten Arsenala Tijeri Anri (27) izjavio je da ne želi da napusti 
londonski klub. Francuski reprezentativac ima ugovor sa Arsenalom do 2007. 
godine.
- Samo je pitanje vremena kada ću da produžim ugovor sa Arsenalom, pošto su 
pregovori u završnoj fazi. Srećan sam ovde, i nema razloga da tražim drugi 
klub. Sada sam i kapiten, želim da predvodim ekipu do novih trofeja i ostaću u 
Arsenalu sve dok mu budem potreban. Znate, nisam počeo da igram fudbal zbog 
novca. Voleo bih da me ljudi pamte po tome kakav sam bio igrač, a ne po nečemu 
drugom. Novac postoji u fudbalu, ali je fudbal za mene važniji - rekao je Anri.