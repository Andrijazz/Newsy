> Izvor: ebart
> Datum: 
> Rubrika: sport
> Naslov: FUDBALERI ČAČANSKOG BORCA SEZONU POČELI MINIMALNIM PORAZOM OD EKIPE BANATA
> Članak:

FUDBALERI ČAČANSKOG BORCA SEZONU POČELI MINIMALNIM PORAZOM OD EKIPE BANATA

PLAĆEN je danak neefiksanosti i nedisciplini. Posle poraza Borca od Banata na 
premijeri domaće lige (0:1), trener gostiju Nikola Rakojević sportski je 
priznao da Čačani nisu imali sreće u završnim akcijama.
- Kada ne iskoristite brojne šanse, onda sledi kazna - rekao je posle susreta 
strateg novog prvoligaša.
Fudbalerima sa Morave zaista se ne može prigovoriti da se nisu pošteno zalagali 
i postojala je želja da se na startu  prvenstva upiše pobeda. Ipak, mora im se 
zameriti nedisciplinovanost i neefikasnost. Prosto je neverovatno kako su 
prokockali sedam izglednih prilika, Tamnjavara i Spasojević u više navrata nisu 
iskoristili idealne šanse. Bilo je toliko nervoze u igri, da su i najiskusniji 
igrači Dragutinović i Krsteski dobili po crveni karton, a kapiten Dmitrović je 
"požuteo".