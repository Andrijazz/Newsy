> Izvor: matf
> Datum: 
> Rubrika: sport
> Naslov: Navijačka grupa "Grobari 1970" izdala je juče saopštenje nezadovoljna radom 
> Članak:

uprave FK Partizan i generalnog sekretara Žarka Zečevića:
"Prozivanje uprave (meč protiv Borca-1:1) očigledno ne ogovara dugogodišnjem 
neprikosnovenom gazdi FK Partizan Žarku Zečeviću koji je nezakonito na utakmici 
protiv Hajduka iz Kule, Grobarima zabranio da uđu na stadion i time pokazao da 
ne dopušta nikakvu kritiku na svoj račun".
"Grobari" takođe navode da su i blagajne za njih bile zatvorene: "Šta nam drugo 
ostaje nego da pomislimo da iza svega toga stoji krajnja namera generalnog 
sekretara da se privatizacija FK Partizan izvede u što većoj tajnosti, iza leđa 
javnosti i navijača. Umesto da novac ulaže u kupovinu fudbalera, trenera, 
renoviranje stadiona, on obrće klupska sredstva i koristi ih za privatne 
poslove..." - skraćena je verzija saopštenja u kome "Grobari" najavljuju da će 
"nastaviti svoju borbu legalnim sredstvima".
Kako nezvanično saznajemo, u FK Partizan znaju za nezadovoljstvo navijačke 
grupe "Grobari 1970" koje je, kako se moglo čuti, prouzrokovano odbijanjem 
kluba da toj grupi omogući besplatan ulaz na meč za Hajdukom iz razloga što 
isti nisu bodrili svoj klub u trenutku kada je meč protiv Borca u 90. minutu 
mogao da odluči penal Dragana Ćirića.
Predstavnici grupe "Grobari 1970" sinoć su u vreme treninga prvog tima i 
promocije modernizacije objekta (reflektori i tereni sa veštačkom podlogom), 
stajali ispred S. C. Teleoptik i potom ljudima iz kluba predali svoje 
saopštenje. Incidenata nije bilo.