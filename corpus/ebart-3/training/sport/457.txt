> Izvor: ebart
> Datum: 
> Rubrika: sport
> Naslov: ŠS SCG OČEKUJE DOMAĆINE PJ U ŠAHU
> Članak:

ŠS SCG OČEKUJE DOMAĆINE PJ U ŠAHU

POSLE neverovatne dvogodišnje pauze, institucija nacionalnog šampionata u šahu 
ponovo dobija na razumljivom značaju. Šahovski savez SCG je kalendarom 
takmičenja za narednu godinu, najavio obavezno održavanje Prvenstva SCG u šahu.
Konkurs za domaćine manifestacije je zvanično otvoren a potencijalni 
organizatori trebalo bi da pribave nagradni fond od 300.000 dinara za muški, 
odnosno 200.000 za ženski šampionat. Termini održavanja su poznati, šahistkinje 
će igrati u periodu 18. marta do 2. aprila, a šahisti od 4.do 17. aprila 2005. 
godine.
Posebnom odlukom precizirano je da će uspeh na šampionatu predstavljati osnovni 
kriterijum prilikom određivanja reprezentacije za Evropsko prvenstvo u 
Švedskoj.