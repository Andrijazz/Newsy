> Izvor: ebart
> Datum: 
> Rubrika: sport
> Naslov: TRENER ZEMUNA MIODRAG MARTAĆ SMIRUJE STRASTI
> Članak:

TRENER ZEMUNA MIODRAG MARTAĆ SMIRUJE STRASTI

To je fudbal, naiđu krize, sve je to normalno, ali ima još mnogo da se igra - 
siguran je trener Moiodrag Martać

EVROPSKI snovi i nadanja odjednom su se pretvorila u  drugologašku noćnu moru! 
Zemunci, koji su hvatali evropski zalet, aterirali su na samu crtu koja ih 
odvaja od "opasnog društva". Šef stručnog štaba Miodrag Martać, međutim, ne 
gubi strpljenje. 
- Nema krize, a zašto bi je bilo? Činjenica je da imamo "samo" 18 bodova. Kažem 
namerno samo, jer da je bilo malo više sreće mogli smo da upišemo znatno više. 
Međutim, prokockali smo olako neke šanse. Sada smo u zoni koju bih 
okarakterisao kao "ni gore ni dole". 
- Da li ste zadovoljni igračkim potencijalom?
- U suštini, da. To je ono čime mi raspolažemo. U ekipi ima nekoliko vrhunskih 
igrača, koje bi veliki klubovi poželeli u svojim redovima. Ali, to je fudbal, 
nekada naiđu krize. To je sve normalno.
- Mnogi smatraju da će odlaskom kapitena Nenada Milijaša zeleno-    -plavi 
mnogo izgubiti?
- Da se razumemo, Nenad neće sutra otići iz Zemuna. Svesni smo činjenice da on 
mora da promeni sredinu, jer je tražen na tržištu. Mi smo se pripremili za tako 
nešto i već polako angažujemo igrače iz omladinskog pogona. Već koliko danas 
Isidorović i Putinčević biće licencirani za prvi tim.
- Pribojavate li se,možda nastavka posrtanja?
- Ne, jer sve su to prolazne stvari. Uzmite primer OFK Beograda, koji četvrtu 
utakmicu zaredom nije dobio. Ima još mnogo da se igra - zaključuje Martać.