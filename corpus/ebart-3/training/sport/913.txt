> Izvor: ebart
> Datum: 
> Rubrika: sport
> Naslov: TURNIR ZA TENISERKE U PEKINGU
> Članak:

TURNIR ZA TENISERKE U PEKINGU

Jelena Janković (17. na svetskoj rang-listi) plasirala se u drugo kolo u 
Pekingu pošto je špansku teniserku Lourdes Domingez Lino (41) savladala još 
lakše nego u prvom kolu u Vimbldonu. Tada je bilo 6:3, 6:4, a juče 6:0, 6:1. 
Sledeći rival biće joj uspešnija iz današnjeg meča između Špankinje Anabele 
Medine Geriges (31) i Francuskinje Marion Bartoli (26) koja je u Kinu došla kao 
finalista turnira na Baliju. Ona je kao četvrti nosilac s Argentinkom Hislom 
Dulko protivnik Jankovićeve u prvom kolu u igri parova. Saigrač naše teniserke 
je Kineskinja Na Li s kojom je na travnatoj podlozi u Birmingemu uoči Vimbldona 
jedini put osvojila trofej u dublu.