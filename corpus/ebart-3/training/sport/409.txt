> Izvor: matf
> Datum: 
> Rubrika: sport
> Naslov: U svojoj prebogatoj karijeri, odbrambeni fudbaler Mančester junajteda i 
> Članak:

engleske reprezentacije Geri Nevil sreo se oči u oči sa gotovo svim spomena 
vrednim napadačima. Sada će, međutim, u kvalifikacijama za SP u Nemačkoj 2006. 
godine na utakmici Engleska - Vels, morati da zaustavi jednog napadača o kome 
sve zna, ali protiv koga nikad nije igrao u zvaničnim mečevima. Radi se o 
njegovom saigraču sa "Old Traforda", Velšaninu Rajanu Gigsu.
- Gigs je fantastičan igrač, jedan od najboljih koje je Junajted ikada imao. 
Poseduje neverovatnu veštinu, jak mentalitet i želju da se dokazuje iz godine u 
godinu - rekao je Nevil. - Na treninzima sam ga čuvao hiljadu puta, ali biće 
sasvim drugačija stvar u zvaničnoj utakmici. Nadam se da će naši napadači 
žestoko pritisnuti Vels, jer to znači da će Gigs morati dosta vremena da 
provede u odbrani. Dakle, što dalje od mene.