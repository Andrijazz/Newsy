> Izvor: ebart
> Datum: 
> Rubrika: sport
> Naslov: NAJMLAĐI DŽUDISTI IZ PUKOVCA
> Članak:

NAJMLAĐI DŽUDISTI IZ PUKOVCA

Učenici majstora džudoa Mileta Rokvića u 2005. godini osvojili 160 medalja

GODINA na izmaku bila je izuzetno uspešna za članove DŽudo kluba "Pukovac" u 
istoimenom selu u opštini Doljevac. Mali majstori u kimonu završavaju 2005. 
godinu sa 160 osvojenih medalja na raznim takmičenjima, prigodnim turnirima i 
prevenstvima Srbije i države, i po broju trofeja svakako su rekorderi u ovom 
delu Srbije.
Reč je o poletarcima, mlađim i starijim pionirima, jer su to starosne 
kategorije koje okuplja ovaj Klub, predvođen majstorom džudoa Miletom Rokvićem. 
NJegova Škola džudoa ima oko 80 polaznika, osnovaca koji sa puno volje i elana 
marljivo vežbaju i još marljivije skupljaju trofeje na takmičenjima na kojima 
nastupaju. Znanje i snagu malih Pukovčana upoznali su i na svojoj koži najbolje 
osetili vršnjaci iz Niša, Bora, Brusa, Smedereva, Požarevca, Leskovca, sve do 
Beograda, Novog Sada, Kikinde i drugih centara džudoa kod nas.
Imena Aleksandra Mikića, Živadina Mihajlovića, Dijane Stanković, Aleksandra 
Savića, Mladena Jovanovića i još nekih dečaka i devojčica imaju lepu 
perspektivu i ako nastave ozbiljno da se posvećuju džudou izvesno je da će 
jednog dana biti pravi asovi.