> Izvor: matf
> Datum: 
> Rubrika: sport
> Naslov: Čestitam rivalu, igrali su brzo i atraktivno - priznaje poraz Svetislav Pešić
> Članak:


RASTEREĆENI KOŠARKAŠI SKIPERA POBEDILI BARSELONU - 84:75

DVORANA "SPENS". Gledalaca: 500. Sudije: Zlatevski i Zuratović. 
BARSELONA: Rodrigez 2, Ilijevski 11, Fućka 10, Femerling 7, Bravo, Bodiroga 8, 
Navaro 3, Gasol 10, De la Fuente 6, Varehao 7, Van der Hare, Sada, Grimau 11.
SKIPER: Delfino 16, Bazile 19, Belineli 6, Lordek, Vujanić 7, Poceko 9, Motola 
6, Van der Špigel 11, Mankineli 7, Prato 3.
Skiper iz Bolonje se ekspresno plasirao u finale "Kupa košarkaških šampiona" u 
Novom Sadu. Tim našeg Miloša Vujanića bio je previše brz za šampiona Evrope, 
Bodiroginu i Pešićevu Barselonu i sa dve pobede osigurao prvo mesto u grupi B - 
84:75 (24:14, 26:23, 21:21, 13:27).
- Videli ste da nismo mogli da ih stignemo, koliko su bili brzi za nas. Sporo 
smo počeli, primili dve trojke na startu, tako da kasnije nismo uspeli da se 
vratimo. Čestitam rivalu. Igrali su brzo, atraktivno, pokazali kako to treba da 
se radi - rekao je Svetislav Pešić, trener Barselone.
Španski tim "upao" je u minus još na početku meča, što je Skiper iskoristio i 
kontranapadima i lakim poenima držao konce igre do kraja utakmice.