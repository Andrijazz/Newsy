> Izvor: ebart
> Datum: 
> Rubrika: sport
> Naslov: JANKOVIĆEVA I ĐOKOVIĆ DANAS STARTUJU NA "JU-ES OPENU"
> Članak:

JANKOVIĆEVA I ĐOKOVIĆ DANAS STARTUJU NA "JU-ES OPENU"

Danas na teren prvi izlaze Jelena Janković i Novak Đoković

žJELENA Janković i Novak Đoković danas jure prve pobede na Otvorenom prvenstvu 
SAD u tenisu (nagradni fond 17.742,000 dolara). Jankovićeva na startu izlazi na 
megdan Čehinji Denizi Čladkovoj. Iako nije u vrhunskoj formi, Jelena je favorit 
u ovom meču, a po njenim rečima, odlično je i trenirala prethodnih dana i 
spremna ulazi u prvo kolo.
Novak Đoković će se u prvom kolu sastati sa Francuzem Gaelom Monfilom.
- Francuz je čvrst igrač, ali daleko od toga da je nepobediv - objašnjava 
Đoković.
Ruski teniser Marat Safin otkazao je učešće na "Ju-es openu", pošto je na 
jučerašnjem pregledu utvrđeno da još nije sanirao povredu kolena, zbog koje je 
odsustvovao sa terena sedam nedelja. 
Safin je trebalo da bude četvrti nosilac na poslednjem Gren slem turniru ove 
sezone, a pre dve sedmice samoinicijativno je odlučio da počne da igra kako bi 
se pripremio za takmičenje u Njujorku. Međutim, samo je pogoršao povredu, tako 
da će morati da preskoči turnir koji je osvojio 2000. godine. 
- Iako je Marat žarko želeo da zaigra u Njujorku, jer je tu osvojio prvi Gren 
slem turnir, bio je primoran da otkaže. Povreda nije izlečena i da je igrao 
isuviše bi rizikovao - saopštio je predstavnik za štampu ruskog tenisera.