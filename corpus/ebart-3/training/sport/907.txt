> Izvor: matf
> Datum: 
> Rubrika: sport
> Naslov: U SUSRET EVROPSKOM PRVENSTVU U ODBOJCI
> Članak:


Iduće godine odbojkaši u Rusiji, a odbojkašice u Belgiji i Luksemburgu

Završena su predtakmičenja za evropska prvenstva u odbojci iduće godine. 
Odbojkaši će igrati u Moskvi i Petrogradu od 6. do 16. septembra, a za zvanje 
evropskog prvaka boriće se: Srbija, Italija, Španija, Poljska, Grčka, 
Francuska, Belgija, Bugarska, Hrvatska, Holandija, Slovačka, Turska, Finska, 
Nemačka, Slovenija i domaćin Rusija. Reprezentacije će biti razvrstane u četiri 
grupe iz kojih će po tri najbolje u sledeći krug u kome će biti dva skupa od po 
šest članova. Žreb je zakazan za 6. oktobar u Moskvi.
Odbojkašice će ugostiti Šarlroa, Haselt (Belgija) i Luksemburg od 20. do 30. 
septembra. Igraće Srpkinje, Poljakinje, Italijanke, Ruskinje, Azerbejdžanke, 
Holanđanke, Turkinje, Bugarke, Hrvatice, Čehinje, Špankinje, Nemice, 
Beloruskinje, Francuskinje, Slovakinje i Belgijanke. Žrebanje je 23. septembra 
u mestu Šarlroa.