> Izvor: matf
> Datum: 
> Rubrika: sport
> Naslov: SRPSKI DERBI U PLEJ-OFU NBA LIGE
> Članak:


KO će kome ako ne svoj svome... Prva runda "našeg" četvrtfinalnog para NBA 
plej-ofa, pripala je Stojakovićevoj Indijani, a domaćem Nju Džersiju presudio 
je upravo bivši igrač Netsa, Entoni Džonson, poenima sa linije penala, posle 
faula Nenada Krstića - 88:90. 
Značaj prve utakmice doigravanja prizvao je bubu tenzije da zuji oko oba 
rivala, a u početnim minutima ujela je i Stojakovića, koji je (verovatno prvi 
put u karijeri) promašio ceo koš u dva startna šuta. Do kraja susreta je stigao 
da izbroji do 12 poena, ali uz veoma slab šut - 11/5 (2/0 za tri). Mnogo 
uspešniji bio je drugi srpski izaslanik na ovom meču. Krstić je imao maestralan 
učinak - 22 poena, 6 skokova, 3 asistencije.
REZULTATI: Detroit - Milvoki 92:74 (Valas 22 - Bel 13), Nju Džersi - Indijana 
88:90 (Karter 31 - Džekson 18), Dalas - Memfis 103:93 (Novicki 31 - Gasol 24), 
Finiks - L. A. Lejkers 107:102 (Tomas 22 - Brajant 22). 