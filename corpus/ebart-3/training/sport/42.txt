> Izvor: ebart
> Datum: 
> Rubrika: sport
> Naslov: JUČE U ITALIJI STUPIO NA SNAGU NOVI ZAKON O NASILJU NA STADIONIMA
> Članak:

JUČE U ITALIJI STUPIO NA SNAGU NOVI ZAKON O NASILJU NA STADIONIMA
 
RIM - Juče je u Italiji na snagu stupio novi, znatno oštriji Zakon protiv 
nasilja i incidenata na fudbalskim stadionima. NJime se predviđa mogućnost 
zatvaranja objekta na mesec dana, hapšenje vinovnika nereda na licu mesta, ali 
i 36 sati posle događaja, pri čemu će se koristiti video-snimci. U parlamentu 
je iznet podatak da prosečno, posle svake utakmice, biva povređeno 28 
policajaca!?
Da su Italijani morali da se odluče na ovaj korak pokazala su i dešavanja na 
utakmici Torino - Milan (prekinuta pri rezultatu 3:0 za goste). Navijači Torina 
su pokušali da uđu na teren, policija je upotrebila suzavac, a onda su 
nastavljeni okršaji na tribinama, oko stadiona i u centru grada.