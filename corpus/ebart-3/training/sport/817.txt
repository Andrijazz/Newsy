> Izvor: matf
> Datum: 
> Rubrika: sport
> Naslov: POBEDA I PORAZ PLAVIH ŠAHISTA 
> Članak:


TORINO - Plavi šahisti su se porazom od Moldavije oprostili od aspiracija ka 
visokom plasmanu. Rezultat 3:1 govori o odnosu snaga sa protivnikom koji u 
sastavu ima dvojicu igrača sa rejtingom višim od 2.600 poena. Poraze su 
pretrpeli Markuš i Savić, a Sedlak i Popović nisu bili u šansi da donesu više 
od po pola boda. Naše šahistkinje su savladale Azerbejdžan sa 2,5:0,5. Za obe 
naše selekcije važi da samo visokim pobedama u naredna dva meča mogu da 
postignu častan plasman - između 15. i 30. mesta.
Jermenija nezadrživo grabi ka trijumfu na Šahovskoj olimpijadi, dok je 
favorizovana Rusija sve dalje od titule. U ženskoj konkurenciji se nastavlja 
neizvesna trka između Ukrajinki i Ruskinja, kojima se opasno približavaju 
Kineskinje.