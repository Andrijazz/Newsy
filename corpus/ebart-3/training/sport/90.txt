> Izvor: matf
> Datum: 
> Rubrika: sport
> Naslov: AK Crvena zvezda u potrazi za pojačanjima iz inostranstva  
> Članak:


Gotovo da se na prste mogu izbrojati dani do početka KEŠ-a (grupe"B"), koji će 
24. i 25. maja biti održan u Beogradu na našem najvećem stadionu. Za tu 
priliku, na Marakani će biti instalirana nova atletska staza, a kako je 
najavljeno, uskoro će se naša sportska lepotica ponoviti i s novom atletskom 
rekvizitom.Iz AK Crvena zvezda poručuju kako im je najveći zadatak da, uz 
podršku domaće publike, ostvare plasman u viši rang elitnog atletskog 
takmičenja. 
Na pitanje da li će Crvenoj zvezdi za prodor u viši rang biti potrebna i pomoć 
iz inostranstva, Stevan Lazić direktor AK Crvena zvezda kaže:
- Ako je to u svakom drugom sportu normalno, onda ne vidim zašto ne bi bilo 
normalno i u atletici. Očekuje nas velika borba za plasman i zato tražimo još 
po dva pojačanja u muškoj i ženskoj konkurenciji. Trenutno, pregovoramo s 
menadžerom Marlen Oti, koja bi veoma izvesno mogla da obuče crveno-beli dres. 
Takođe, pozvali smo i Mađaricu Judit Vargu, koja će nas pojačati na 800 i 1.500 
metara. Uz njih dve, imamo nameru da mušku ekipu pojačamo sa jednim sprinterom 
i trkačem na 3.000 i 5.000 metara. Konkurs je još u toku - kaže Lazić, uz 
napomenu da će tokom sedmice biti definitivno utvrđena lista pojačanja.