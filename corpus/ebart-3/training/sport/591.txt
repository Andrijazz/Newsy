> Izvor: ebart
> Datum: 
> Rubrika: sport
> Naslov: Prema pisanju Večernjih novosti igrač Sakramenta otkazao Željku Obradoviću 
> Članak:

Prema pisanju Večernjih novosti igrač Sakramenta otkazao Željku Obradoviću 

Košarkaš američke ekipe Sakramento Kings, 28-godišnji Predrag Stojaković, 
otkazao je selektoru reprezentacije Srbije i Crne Gore Željku Obradoviću učešće 
na predstojećem Evropskom prvenstvu u SCG. 
Prema saznanju Večernjih novosti, Stojaković želi da se odmori od naporne 
sezone. On je otputovao u SAD gde će biti angažovan na nekoliko juniorskih 
humanitarnih kampova u Kaliforniji. 
Odluku o neučešću na EP on je saopštio Obradoviću i tim-menadžeru 
reprezentacije Žarku Paspalju. Stojaković prošle godine nije igrao ni na 
Olimpijskim igrama u Atini. 
Pripreme "plavih" treba da počnu 1. avgusta Beta