> Izvor: ebart
> Datum: 
> Rubrika: sport
> Naslov: Crvena zvezda se propisno namučila dok nije izborila plasman u polufinale Kupa 
> Članak:

Crvena zvezda se propisno namučila dok nije izborila plasman u polufinale Kupa 
SCG. Gosti iz Smedereva su se ušpešno branili, a već u prvom minutu drugog 
poluvremena poveli golom Radosavljevića. Ipak, bolju igru branilac trofeja 
uspeo je da kruniše preokretom koji je režirao pomalo zaboravljeni Dragan 
Bogavac. Omaleni napadač je u 57. i 70. minutu pogađao mrežu gostiju i doneo 
zaslužen trijumf crvenobelima.
Trener Crvene zvezde Ratko Dostanić izjavio je posle meča da je zadovoljan 
igrom svoje ekipe, a najviše zato što nisu psihički pali posle primljenog gola.
Sa druge strane, trener Smederevaca Milenko Kiković istakao je da su njegovi 
igrači pružili dobru partiju u prvih 45 minuta, ali su se posle postignutog 
gola uplašili stečene prednosti i dopustili Zvezdi da preokrene.