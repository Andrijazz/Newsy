> Izvor: ebart
> Datum: 
> Rubrika: sport
> Naslov: PARTIZAN DANAS REŠAVA PITANJE NOVOG ŠEFA STRUČNOG ŠTABA
> Članak:

PARTIZAN DANAS REŠAVA PITANJE NOVOG ŠEFA STRUČNOG ŠTABA

Promocija bi trebalo da usledi na današnjoj sednici Upravnog odbora
LICITACIJA je po svemu sudeći završena... Nezvanično, novi trener Partizana 
biće Vladimir Vermezović, bivši igrač crno - belih i trener Teleoptika. Cela 
priča bi trebalo da potvrdu dobije danas posle podne, za kada je predviđena 
sednica Upravnog odbora aktuelnog prvaka. 
Dakle, posle odbijanja ponude Ivice Osima, čelnici Partizana su se okrenuli 
treneru iz sopstvenog kadra, a još pre nekoliko dana direktor crno - belih 
Nenad Bjeković je nagovestio ovu mogućnost rečima:
- Moguća je i varijanta da se odlučimo za neko novo ime, kao što je bio slučaj 
sa Tumbakovićem kada je otišao Osim. Tada su se svi čudili našoj odluci, 
govorili kako mnogo rizikujemo, a na kraju je Tumba postao naš najtrofejniji 
trener.
Ista priča i danas kruži čaršijom. Ko će ovog puta biti u pravu?