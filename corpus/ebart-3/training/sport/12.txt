> Izvor: ebart
> Datum: 
> Rubrika: sport
> Naslov: 
> Članak:


OD dolaska Lotara Mateusa, Partizan živi "300 na sat". Crno-beli su u žiži ne 
samo jugoslovenske javnosti, a klubu se svakodnevno "otvarajau" mnoge 
kombinacije. Jedna od njih je i moguća saradnja sa magnatom nemačke auto - 
industrije, čuvenim "Mercedesom". Šuška se da bi "mečka" mogla da bude jedan od 
najjačih sponzora našeg šampiona, čak i generalni. Ugovor sa "Verano motorsom", 
zastupnikom "Pežoa" u Jugoslaviji ističe u junu, pa se traži zamena. Priča se 
da "Mercedes" ima interes da bude jedan od najvećih Partizanovih akcionara, 
kada se za to budu stekli uslovi posle donošenja Zakona o sportu... Naš 
"valjak" je interesantan i za još neke velike nemačke firme, koje bi u Humsku 1 
takođe došle preko Mateusovog autoriteta.
U krugu čitavog biznisa nalaze se i ekstra pojačanja koja se najavljuju. Prvo 
veliko ime koje bi moglo da potpiše ugovor sa crno - belima je Mihael Tarnat, 
fudbaler Bajerna. Posle pregovora, Tarnat je pokazao interesovanje da se u junu 
pridruži Mateusovoj četi. U velikom projektu - "Partizan u Ligi šampiona" 
ističe se i mogućnost da iz Intera stigne poznati Italijan Nikola Ventola... 
Tek je januar, a kako je krenulo, do juna sve može Humska da se okrene 
naglavačke...

