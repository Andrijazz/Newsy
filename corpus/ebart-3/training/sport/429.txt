> Izvor: ebart
> Datum: 
> Rubrika: sport
> Naslov: Sticajem okolnosti, sreo sam se sa Radetom Lorbekom u Sloveniji, za vreme 
> Članak:

Sticajem okolnosti, sreo sam se sa Radetom Lorbekom u Sloveniji, za vreme 
utakmice između Heliosa i Zvezde i popričao sam sa njim o ovoj temi - odgovorio 
je tim-menadžer crveno-belih Nebojša Ilić na pitanje da li Zvezda koči 
registraciju Partizanovog stranog pojačanja, Amerikanca Blejka Stepa, za koju 
je potrebno da se saglase svi ostali klubovi u Jadranskoj. - Koliko smo uspeli 
da se prisetimo, i Krka je prošle sezone tražila da registruje dodatnog 21. 
igrača, ali liga to tada nije dozvolila, pa bi isto trebalo da važi i za 
Partizan. To je stav lige, koja neće da krši ustaljena pravila. Međutim, ako se 
sve ekipe slože, ako se napravi neki kompromis, onda je to druga stvar. 
Videćemo...
Na drugoj strani, sportski direktor Partizana MB Dragan Todorić kaže da će klub 
sa Malog Kalemegdana pristati da Step bude registrovan za crno-bele:
- Upravo idem sa sastanka koji smo održali sa predstavnicima Crvene zvezde, 
koji je nastavak prošlonedeljenog sastanka predsednika dva kluba, Živorada 
Anđelkovića i Jovice Pavlovića. Pričali smo o oblicima saradnje po raznim 
sportskim pitanjima i verujem da Crvena zvezda neće praviti nikakve probleme 
prilikom registracije Stepa - kaže Todorić.