> Izvor: ebart
> Datum: 
> Rubrika: sport
> Naslov: komentar
> Članak:

komentar

Radmilo Armenulić teniski stručnjak

Žao mi je što naš prvi reket Boris Pašanski nije otputovao u Škotsku, ali i ova 
reprezentacija ima velike šanse da pobedi Veliku Britaniju u drugom kolu prve 
grupe evro-afričke zone. Mi možemo savladati domaćine i sada ovakvu priliku ne 
smemo propustiti.  
Susret Grega Rusedskog i Janka Tipsarevića rešiće mnogo toga. Ukoliko bi taj 
meč pripao našem teniseru, ostalima bi bilo zaista lakše, jer i dubl zavisi od 
tog susreta. Rusedski je iskusan teniser, ali na zalasku karijere, tako da bi 
Janko na ovako brzoj podlozi morao da ga dobije. Đoković ne bi trebalo da ima 
problema sa Parmerom.  
Naš dubl čine Zimonjić i Bozoljac i ne vidim drugi izbor, jer bi ostali bili 
premoreni da moraju još i to da igraju. Bozoljac je mlad i nije do sada imao 
ovako značajne takve mečeve. Biće interesantno gledati i Zimonjića, jer kada 
stariji, iskusniji igrač pokriva mlađeg, ispada da je on mnogo slabiji na 
terenu. Očekujem, ipak, da se tada već sve reši. Britanci kao igrači nikada 
nisu mnogo pokazali u Dejvis kupu, tako da se tome nadam i sada. Za njihovog 
najboljeg tenisera Endija Mareja važi da je vrlo talentovan, uverio sam se u to 
gledajući nekoliko njegovih mečeva.