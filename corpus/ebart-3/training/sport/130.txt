> Izvor: matf
> Datum: 
> Rubrika: sport
> Naslov: U POPODNEVNIM MEČEVIMA PLAVI NA VISINI ZADATKA
> Članak:


Posle polovičnog uspeha pre podne plavi solidno igrali popodne i uveče. Kadeti 
odigrali uzbudljiv meč sa Belorusijom (3:2)

PLAVI stonoteniseri su juče posle polovično uspešnog prepodnevnog nastupa u 
popodnevnim i večernjim mečevima ostvarili bolje rezultate. Naši kadeti 
pobedili su Belorusiju 3:2. Savić je najpre trijumfovao nad Raktijevičem 3:1 a 
Gordić izgubio od Baltruške 1:3. U dublu plavi stonoteniseri su bili bolji od 
ukrajinskih 3:1, ali je u četvrtom meču Savić izgubio od Baltruške 0:3. Trijumf 
plavima doneo je Gordić u poslednjem meču gde je ubedljivo nadigrao Raktijeviča 
3:0. Briljirale su naše kadetkinje koje su glatko nadigrale vršnjakinje iz 
Ukrajine. Feherova je pobedila Farlauskas 3:2, a Markušova Belojskaju takođe 
3:2, da bi u dublu naše kadetkinje bile ubedljive i nadigrale rivalke 3:2.
Juniori su juče uveče pretrpeli i drugi poraz, ovog puta od Češke 0:3. 
Jeftović, Pete i Hoso nisu bili uspešni u duelu sa Ponetinom, Kleptrlik i 
Urbanom. S druge strane, naše juniorke su pobedile Poljakinje 3:1. Ana Marija 
Erdelji, Ema Rečko i Kinoa Papo odigrale su odlično i posle jutrošnjeg poraza 
od fantastičnih Mađarica uspele da trijumfuju nad taksfe solidnim 
stonoteniserkama iz Poljske.
Evropski šampionat u stonom tenisu za kadete seniore i juniore sinoć je svečano 
otvoren ceremonijom i defileom više od 600 učesnika iz 46 zemalja.