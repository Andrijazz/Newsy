> Izvor: ebart
> Datum: 
> Rubrika: sport
> Naslov: POLOVIČAN USPEH PLAVIH VESLAČA NA SVETSKOM PRVENSTVU U BEOGRADU
> Članak:

POLOVIČAN USPEH PLAVIH VESLAČA NA SVETSKOM PRVENSTVU U BEOGRADU

OD četiri naše posade na SP u veslanju za mlađe seniore, dve su se umešale u 
borbu za medalje. U finalu će se takmičiti muški četverac s kormilarom (Ivan 
Smiljanić, Nenad Uzunović, Marko Knežević, Čedomir Nikitović, Đorđe Ilić), dok 
će u polufinalu veslati četverac bez kormilara (Milo Čudić, Goran Jager, Bojan 
Mandarić, Dušan Nikolić).
- Očekujem da dobro veslamo i u finalu i izborimo neku od medalja. Hvala 
publici koja nas je sve vreme bodrila sa tribina i obližnjih kafića - 
zadovoljan je Ivan Smiljanić.
Muški dubl skul (Vladimir Radenković, Milan Uzunović) i ženski četverac skul 
(Dunja Pejčić, Iva Obradović, Jelena Đukić, Andrea Korom), ni u repesažu nisu 
uspele da se domognu A finala, pa će danas veslati u B finalu za plasman od 7. 
do 12. mesta.
Polufinala su na programu danas od 10 časova, dok finalne trke počinju od 12 
časova.