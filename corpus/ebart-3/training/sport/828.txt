> Izvor: matf
> Datum: 
> Rubrika: sport
> Naslov: Turnir u Birmingemu (200.000 dolara)
> Članak:


Jelena Janković nije uspela da se plasira u četvrtfinale turnira u Birmingemu, 
jer je u trećem kolu poražena od Džemee Džekson 6:4, 0:6, 7:5. Za nešto manje 
od dva sata igre 81. teniserka sveta je napravila veliki uspeh eliminisavši 
osmog nosioca i prošlogodišnju finalistkinju turnira koji se igra za nagradni 
fond od 200.000 dolara.
Drugi reket Srbije i 30. na WTA listi furiozno je startovala pobedom nad 
Kineskinjom Peng u drugom kolu, ali je dvadesetogodišnja Amerikanka juče 
pružila znatno veći otpor Jankovićevoj koja tako nije uspela da odbrani bodove 
osvojene prošlog juna. Džeksonova će u četvrtfinalu igrati protiv bolje iz meča 
između Elene Lihovceve i Lize Rejmond.