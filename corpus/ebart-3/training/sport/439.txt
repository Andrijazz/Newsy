> Izvor: matf
> Datum: 
> Rubrika: sport
> Naslov: NiŠLIJKE pred Ligu Šampiona
> Članak:


NIŠ - Predstavnici klubova učesnika Lige Šampiona sastali su se ovih dana u 
Beču, i odredili tačne datume, a i satnice igranja utakmica, koje su na 
programu janura i februara, sledeće godine. 
Da podsetimo, Nišlijke su u grupi "A", sa slovenačkim Krimom, španskom Eldom 
Prestiđo i norveškim Tertesom, a plasman u društvo najboljih rukometnih dama 
Evrope, obezbedile su nakon odlične revanš utakmice protiv francuskog Meca.
- Sve utakmice evropskog prvenstva, igraćemo subotom - istakao je direktor DIN 
Ivan Stanković. - Sezonu Lige šampiona otvorićemo kao domaćini, 8. januara, 
kada ćemo od 18,30 na parketu Čaira ugostiti vicešampiona Evrope, slovenački 
Krim. 
Sedam dana kasnije Nišlijke će odmeriti snage u Španiji sa Eldom Prestiđom, a 
22. januara u goste stižu Norvežanke. Posle susreta u Nišu protiv Španjolki, 
DIN poslednja dva kola igra u gostima februara meseca - prvo u Ljubljani 12. 
februara, a onda u Norveškoj 19. februara.
Čelnici EHF insistiraju da svaka utakmica ima direktan televizijski prenos.
- Narednih dana bi trebalo da stupimo u kontakt sa državnom televizijom, kako 
bismo pronašli zajednički interes - dodao je Stanković.