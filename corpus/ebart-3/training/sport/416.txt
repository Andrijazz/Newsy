> Izvor: ebart
> Datum: 
> Rubrika: sport
> Naslov: Loše igre i samo šest bodova u osam prvenstvenih kola Bundes lige prosto su 
> Članak:

Loše igre i samo šest bodova u osam prvenstvenih kola Bundes lige prosto su 
naterale upravu Hamburgera da treneru Klausu Topmeleru uruče zahvalnicu za 
dosadašnje "uspehe" i otprate ga sa stadiona. Hamburger se nalazi na poslednjem 
mestu, a odluka čelnika tog kluba usledila je posle jučerašnjeg poraza 
Hamburgera na svom terenu od Arminije iz Bilefelda (0:2). U nastavku prvenstva 
tim će predvoditi Tomas Dol, dosadašnji trener amaterskog tima.
- Nije bilo lako doneti ovakvu odluku. Dugo smo razgovarali sa trenerom pre 
nego što smo se odlučili na ovaj korak koji je, jednostavno, bio iznuđen - 
rekao je predsednik kluba Hofman.
Topmeler se na klupi Hamburgera zadržao nešto manje od godinu dana. Nasledio je 
Kurta Jaru 23. oktobra 2003, a u međuvremenu tim je predvodio na 33 utakmice.