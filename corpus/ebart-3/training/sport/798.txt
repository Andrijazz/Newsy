> Izvor: ebart
> Datum: 
> Rubrika: sport
> Naslov: Italijanska fudbalska vedeta Kristijan Vijeri(32) operisaće povređeno koleno 
> Članak:

Italijanska fudbalska vedeta Kristijan Vijeri(32) operisaće povređeno koleno 
zbog čega će verovatno propustiti Svetsko prvenstvo u Nemačkoj.
- Vijeri će biti operisan u sledećih nekoliko dana pošto mu se povreda 
pogoršala-saopštio je portparol Monaka uz napomenu da ne može da precizira 
koliko će trajati oporavak, ali da će Italijan skoro sigurno propustiti 
Mundijal koji počinje 9. juna, a završava se 9. jula.
Vijeri je povredio koleno 28. marta posle oštrog starta odbrambenog fudbalera 
Pari Sen Žermena Bernara Mendija. Italijanski fudbaler je u januaru prešao iz 
Milana u Monako kako bi više igrao i preporučio se selektoru "azura" Marčelu 
Lipiju.