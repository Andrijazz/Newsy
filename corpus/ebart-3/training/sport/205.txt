> Izvor: matf
> Datum: 
> Rubrika: sport
> Naslov: Remi rukometaša Partizana u meču LŠ u Ljubljani (29:29)
> Članak:


LJUBLJANA - Rukometaši Partizana osvojili su bod na gostovanju slovenačkom 
Pruleu 29:29 (17:15) i tako zadržali šansu da se plasiraju u osminu finala Lige 
šampiona. Beograđani su vodili tokom većeg dela meča odigranog u dvorani 
"Tivoli", ali su dozvolili domaćim rukometašima da u 40. minutu poveue sa 
20:19. Partizan je zahvaljujući Tomiću i Vujadinoviću uspeo da prvo izjednači 
na 24:24, a u 49. minutu i povede sa 26:24. Međutim, rukometaši Prulea postižu 
četitri gola zaredom (28:26), da bi prvi bod Partizanu u Ligi šampiona doneo 
Stojanović u poslednjem sekundu utakimice.
Treba reći da su grčke sudije Migas i Bavas pomogle Slovencima u završnici meča 
kada su isključili dva rukometaša Partizana. Najefikasniji u redovima naše 
ekipe bio je Vujadinović sa osam golova, a njega su sledili Tomić sa šest i 
Mandić sa pet pogodaka. Partizan naredni meč igra  u subotu kada na Banjici 
dočekuje Kolding.
Rezultati četvrtog kola: Kolding - Ankara 37:27, Prule - Partizan 29:29. 
Tabela: Prule 7, Kolding 5, Ankara 3, Partizan 1 bod.