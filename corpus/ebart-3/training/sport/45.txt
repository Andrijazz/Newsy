> Izvor: ebart
> Datum: 
> Rubrika: sport
> Naslov: Vaterpolo savez Srbije i Crne Gore kandidovaće Beograd za organizaciju 
> Članak:

Vaterpolo savez Srbije i Crne Gore kandidovaće Beograd za organizaciju 
Evropskog prvenstva 2006. godine, odlučeno je na sednici Upravnog odbora VSSCG. 
Ukoliko dođe do razdvajanja evropskog i svetskog prvenstva, koja su se do sada 
održavala iste godine u razmaku od mesec dana, savez će podneti kandidaturu za 
domaćinstvo EP 2005. godine.
Predsednik UO Aleksandar Šoštar povodom ove kandidature za Nacional kaže:
- Ovo nije podnošenje nove kandidature već smo samo obnovili staru. Naša je 
želja da budemo domaćini Evropskog prvenstva. Imamo objekte, a dobrom 
organizacijom FINA kupa potvrdili smo da možemo da organizujemo velika 
takmičenja. Ukoliko šampionat Evrope bude održan 2006. godine, bićemo u najužem 
krugu kandidata za organizaciju prvenstva. Međutim, ukoliko ne dođe do 
razdvajanja svetskog i evropskog šampionata, šanse da organizujemo EP će nam 
biti umanjene, pošto je naša zemlja 2005. godine domaćin Evropskog prvenstva u 
košarci i odbojci.
Na sednici Skupštine vaterpolo saveza, koja će biti održana 5. marta, biće 
doneta odlika o promeni imena ovog organa. Razgovaraće se o daljoj saradnji dva 
republička saveza, koja su do sada bila na visokom nivou. Takođe će biti 
razmatran predlog da reprezentativci za igranje u državnom timu dobiju određenu 
nadoknadu. 