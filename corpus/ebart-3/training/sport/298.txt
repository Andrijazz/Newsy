> Izvor: ebart
> Datum: 
> Rubrika: sport
> Naslov: Čekali su navijači "Pompeja" skoro pola veka pobedu nad "crvenim đavolima" i na 
> Članak:

Čekali su navijači "Pompeja" skoro pola veka pobedu nad "crvenim đavolima" i na 
kraju dočekali. Portsmaut našeg biznimena Milana Mandarića uspeo je posle 47 
godina da savlada Mančester junajted rezultatom 1:0, i tako popravi svoje šanse 
za opstanak u Premijer ligi. Heroji trijumfa su strelac pobedonosnog pogotka 
Stiv Stoun i defanzivci na čelu sa našim reprezentativcem Dejanom Stefanovićem, 
koji su u poslednjih deset minta utakmice uspeli da odole žestokim napadima 
Mančestera.
Pogodak je pao u 36. minutu kada je Saton iskoristio odbitak posle prodora Lua 
Lue. Sada tim sa "Fraton parka" pet utakmica pre kraja prvenstva ima 37 bodova 
na 15. mestu i lepe šanse da sačuva prvoligaški status.
Izabranici Aleksa Fergusona imali su nekoliko odličnih šansi za izjednačenje, 
ali Ole Gunar Solskijer, Erik Đemba Đemba i Kristijano Ronaldo nisu uspeli da 
savladaju Šaku Hislopa. Mančester junajted ostao je na trećoj poziciji sa 68 
bodova.
Čelzi je na "Stemford bridžu" igrao samo nerešeno sa Evertonom, donevši 
Klaudiju Ranijeriju nove glavobolje pred prvi polufinalni meč Lige šampiona.
Rezultati 34. kola: Blakburn-Lester 1:0(1:0), Bolton-Totenhem 2:0(1:0), Čarlton-
Birmingem 1:1(0:0), Čelzi-Everton 0:0, Liverpul-Fulam 0:0, Mančester 
S.-Sautempton 1:3(0:1), Vulvs-Midlsbro 2:0(1:0), Arsenal-Lids 5:0(3:0); danas: 
Njukasl-Aston Vila
Tabela: Arsenal 81, Čelzi 72, Mančester j. 68, Liverpul 50, Njukasl(-1) 49...