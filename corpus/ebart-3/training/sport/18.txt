> Izvor: ebart
> Datum: 
> Rubrika: sport
> Naslov: PAVILjON Multijužuš. Gledalaca 3.000. Sudije Bord i Boj (Francuska). Sedmerci: 
> Članak:

PAVILjON Multijužuš. Gledalaca 3.000. Sudije Bord i Boj (Francuska). Sedmerci: 
Jugoslavija 1(0), Španija 6(3). Isključenja: Jugoslavija 6, Španija 6 minuta.
JUGOSLAVIJA: Perić, Šterbik, Đurković, Vojinović 2, Jovanović 1, Peruničić 4, 
Maksić 1, Lapčević 1, Petrić, Bojinović 2, Matić, Milosavljević 2, Lisičić 3, 
Škrbić 4.
ŠPANIJA: Barufet, Ombrados, Garsija 1(1), Okalagan 1, Romero 2, Masip, 
Dušebajev 3, EnTrerios 4, M. Ortega, Garalda 1, A. Ortega 4(2), Ernandez, 
Perez, Kolon 6.

Na prvom pravom ispitu Svetskog prvenstva u Portugaliji, naši rukometaši nisu 
uspeli da stignu do prelazne ocene. Stari znanci Španci, koje smo mnogo puta 
zadužili, slavili su sa 22:20 (12:9) i obavili najvažniji deo posla u grupi, a 
plavima preostaje da traže prolaz protiv drugih takmaca.
Nervozan početak nije obećavao ništa dobro. Silne tehničke greške, promašeni 
ziceri, darovi koje je rival umeo da iskoristi, sve je slutilo ružnom kraju. 
Kakvo bi tek bilo prvo poluvreme da Dejan Perić nije zaustavio deset napada i 
odbranio dva sedmerca! Često ostavljen na -cedilu, sam nije mogao da zapuši sve 
rupe, kao uostalom, ni Arpad Šterbik u nastavku.
Plavi i pored silnih propusta jednostavno nisu mogli da preskoče barijeru, kad 
su uz mnot muke stizali do izjednačenja. U prvom poluvremenu triput su bili 
blizu vođstva i ništa. Početkom drugog ostvarili su seriju od tri pogotka i 
opet su prepustili Špancima da se raduju i dižu razliku na tri gola.
Kapitenu Škrbiću, španskom zetu, nije se posrećila 200. utakmica u plavom 
dresu. Nešto se pomešalo u glavama naših igrača, neki teret, koji ih je 
prikovao za parket i odveo u poraz. Na žalost, povređeni Matić je samo probao i 
vrlo brzo se preselio na klupu, što je sigurno poremetilo planove.
Ne vredi se sada žaliti na sudije, jer nismo zaslužili ništa drugo osim poraza. 
Ipak to ne mora da znači propast sveta, ali je sada put do medalje mnogo teži i 
mukotrpniji. Naravno, pod uslovom da se više ne napravi ni jedna greška.

