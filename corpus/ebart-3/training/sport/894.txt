> Izvor: ebart
> Datum: 
> Rubrika: sport
> Naslov: Otvoren 31. Karneks kup Đerdapa u jedrenju
> Članak:

Otvoren 31. Karneks kup Đerdapa u jedrenju

Donji Milanovac - Akvatorijum Đerdapskog jezera kod Donjeg Milanovca sve do 
nedelje biće mesto na kome će se za titule pobednika 31. Karneks Kup Đerdapa u 
jedrenju nadmetati jedriličari šest nacija. Osim takmičara iz Srbije kojima je 
Kup Đerdapa izborna regata za reprezentaciju, nakon koje će na prvom sledećem 
zvaničnom takmičenju nastupati pod zastavom Srbije, tu su i takmičari iz 
Španije, Bugarske, Makedonije, Slovenije i Crne Gore.
- Programom je predviđeno devet trka tokom četiri dana na kojima će učestvovati 
blizu stotinu brodova. Kvalitet je na strani inostranih takmičara, ali 
poznavanje akvatorijuma Đerdapskog jezera je na našoj strani, pa očekujemo 
dobre rezultate - kaže Miroslav Petković iz AJK Beograd.