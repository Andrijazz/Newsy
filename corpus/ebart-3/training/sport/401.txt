> Izvor: ebart
> Datum: 
> Rubrika: sport
> Naslov: JELENI JANKOVIĆ OTKAZAO ZGLOB PROTIV MARIJE ŠARAPOVE
> Članak:

JELENI JANKOVIĆ OTKAZAO ZGLOB PROTIV MARIJE ŠARAPOVE

MARIJA Šarapova je ponovo bila kobna za Jelenu Janković. Posle poraza na "Ju-es 
openu" (2:1), ruska teniserka je eliminisala našu najbolju igračicu i u 
četvrtfinalu VTA turnira u Pekingu (nagradni fond 585.000 dolara). Kao i u 
NJujorku, Jelenu je protiv Šarapove zaustavila povreda. Na poslednjem Grend 
slemu, Jankovićeva je zadobila povredu leđa, a i Pekingu je otkazao zglob, pa 
je Jelena morala da preda meč pri rezultatu 5:2 u prvom setu za rusku teniserku.
Pobedničku seriju nastavila je Ana Ivanović. Talentovana 16-godišnja teniserka 
plasirala se u polufinale čelendžera u Batumiju (nagradni fond 50.000 dolara) 
pošto je savladala Ukrajinku petog nosioca Olgu Lazarčuk sa 3:6, 6:2, 6:4. Ana 
će se danas za ulazak u finale biriti protiv bolje iz duela Antipna-Bondarenko 
(Ukrajina).