> Izvor: ebart
> Datum: 
> Rubrika: sport
> Naslov: Ženska seniorska reprezentacija Srbije i Crne Gore ostvarila je i drugu pobedu 
> Članak:

Ženska seniorska reprezentacija Srbije i Crne Gore ostvarila je i drugu pobedu 
na kvalifikacionom turniru za odlazak na SP 2006. Plave su sinoć u 2. kolu lako 
i ubedljivo savladale Škotsku sa 3:0 (25:7, 25:4 i 25:12), posle 54 minuta 
igre. Škotska je bila nedorastao protivnik plavima, koje su im za manje od sat 
vremena igre prepustila samo 23 poena.
- Čini mi se da je ovo bio malo jači trening, jer kako drugačije objasniti 
činjenicu da smo najviše odmarale kada smo bile na servisu, a to je znalo da 
potraje. Nije bilo kontri, niti prave igre. Škotska je mnogo slaba ekipa. - 
istakla je Ivana Đerisilo, po statistici najbolji igrač meča sa 11 osvojenih 
poena, od toga čak sedam asova.
Plave danas u 3. kolu igraju protiv Albanije od 15 časova po našem vremenu.