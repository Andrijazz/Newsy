> Izvor: matf
> Datum: 
> Rubrika: sport
> Naslov: Finalni turnir Gudjir lige u Sarajevu
> Članak:


Za šampionski prsten boriće se Partizan, Hemofarm, Crvena zvezda i FMP

SARAJEVO - Posle košarkaša Partizana i Crvene zvezde, plasman u polufinale 
Gudjira juče su obezbedili Hemofarm i FMP. Vrščani su posle produžetka 
savladali Cibonu - 93:81, dok su "panteri" i četvrti put ove godine savladali 
Novosađane (95:93). 
Srpski klubovi su kao i prošle sezone "privatizovali" završnicu ovog 
regionalnog takmičenja (Partizan - Hemofarm, Crvena zvezda - FMP), a u nedelju 
će biti poznato i da li će pehar namenjen pobedniku Gudjira završiti u Beogradu 
ili Vršcu.
 - Znali smo da nas očekuje teška utakmica, tako je bilo i duelima tokom 
reularnog dela sezone. Svaka čast mojim igračima, ali priča sa Cibonom je 
završena, moramo da se okrenemo polufinalnom meču protiv Partizana - rekao je 
Luka Pavićević, trener Hemofarma. 
Najzaslužniji za trijumf protiv Cibone u redovima Vrščana bio je Amerikanac 
Robert Konli koji je postigao 22 poena. 
- Želeo sam da odigram dobro, jer sam imao problema sa povredom. Cibona je 
veliki protivnik i morali smo da damo sve od sebe da pobedimo - izjavio je 
Konli.
Cibona  - Hemofarm 83:91
(18:19, 25:19, 18:26, 16:13, 6:14) 
Velika dvorana "Mirza Delibašić": Gledalaca: 500. Sudije: Koukoulekidis 
(Grčka), Ankarali (Turska), Boltauzer (Slovenija) 
CIBONA: Pen 18, Kus 9, Lvur 16, Rančić 15, Braun 5, Marčelić 2, Andrić 4, 
Trepalovac, Žuža 2, Rozić, Perinčić 3, Markota 9. 
HEMOFARM: Bakić, Marković, Joksimović, Bolić 10, Rakić 4, Đikanović 12, 
Radinović 1, Topić 13, Rajt 23, Stefanović 6, Konli 22, Vukosavljević.
U duelu FMP i Vojvodine, četvrtu uzastopnu pobedu odneli su izabranici trenera 
Vlade Vukoičića - 95:93. Na poluvreme se ipak otišlo sa prednošću Novosađana 
45:41, ali su se u nastavku utakmice pre svega razigrali Ivan Cvetković i Mile 
Ilić i u poslednjih deset minuta ušlo se sa prednošću Beograđana od 64:61. 
Zahvaljujući trojkama Kojadinovića i Đorđevića Vojvodina dolazi do najveće 
prednosti na utakmici od 74:68. U neizvesnoj završnici u pravom trojkaškom 
obračunu, možda o odlučujuć poene postigao je mladi Zoran Erceg koji je minut 
pre kraja ponovo doveo FMP u vođstvo od 89:86, da bi na kraju ekipa iz 
Železnika slavila sa 95:93. 
FMP - Vojvodina 95:93 
(24:24, 17: 21, 23:20, 31:32) 
Velika dvorana "Mirza Delibašić": Gledalaca: 2.500. Sudije: Bahar (Izrael), 
Pukl, Jeršan (Slovenija)
FMP: Marinović 7, Jorović 6, Vasić 12, Krstović 2, Todorović, Pupović, 
Cvetković 18, Samardžiski 8, Rašić 14, Erceg 10, Savanović 6, Ilić 12.
VOJVODINA: Plisnić 15, Šćekić 9, Kojadinović 12, Dozet 8, Đorđević 12, Tepić 7, 
Bošnjak 9,  Milošević, Ivanović 12, Golubović 9.