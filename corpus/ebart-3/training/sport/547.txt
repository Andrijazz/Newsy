> Izvor: ebart
> Datum: 
> Rubrika: sport
> Naslov: KEŽMAN NAJSKUPLjI GOLGETER NA SVETU
> Članak:

KEŽMAN NAJSKUPLjI GOLGETER NA SVETU

MATEJA Kežman je, statistički, verovatno najskuplji golgeter na planeti! Odlič
nu sezonu u PSV Ajndhovenu, nekoliko klupskih rekorda, prošlog leta naš 
internacionalac je na pravi način unovčio prelaskom u redove Čelsija, gde je od 
gazde Romana Abramoviča dobio četvorogodišnji ugovor (do juna 2008) po kojem mu 
je obezbeđena nedeljna plata od 65.000 funti, skoro 100.000 evra!? Da ne bude 
zabune: u Čelsiju su plaćeniji Lampard (150.000 evra), Teri (130.000), Roben, 
Gudjonsen, Fereira...
Gledano na godišnjem nivou, sa pet miliona evra, Kežman ima identičnu platu kao 
najbolji fudbaler sveta Ronaldinjo u Barseloni, a veću nego Anri u Arsenalu i 
Runi u Mančester junajtedu (75.000 evra) ili Džerard u Liverpulu (90.000)!?
A učinak? Mateja Kežman je u sezoni 2004/2005. 14 puta bio starter (šest mečeva 
u prvenstvu, tri u Ligi šampiona, dva u Liga kupu i tri u Kupu Engleske), a na 
27 je ulazio kao rezerva (više puta sa klupe su ulazili samo Ferguson iz 
Evertona i Mur iz Aston Vile). Celu sezonu začinio je sa sedam golova, što, 
procentualno, dovodi do podatka da svaki Kežmanov gol košta, ili vredi, 715.000 
evra!
Transfer Mateje Kežmana iz Partizana u PSV Ajndhoven bio je "težak" 10,5 
miliona evra, Čelsi je Holanđanima za njegove usluge platio 7,5 miliona, a u 
ovom trenutku spreman je zainteresovanom klubu da ga proda za 5,2 miliona evra.