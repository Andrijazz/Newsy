> Izvor: ebart
> Datum: 
> Rubrika: sport
> Naslov: BUDVANIN PETAR LUČIĆ NIŽE POBEDE U ZEMLjI I INOSTRANSTVU NA BRDSKIM STAZAMA
> Članak:

BUDVANIN PETAR LUČIĆ NIŽE POBEDE U ZEMLjI I INOSTRANSTVU NA BRDSKIM STAZAMA

Ništa neću prepustiti slučaju pred trku karijere na Tari poručuje pobednik u 
Makedoniji, na Jahorini i Goču

TRI trke na brdu i tri pobede "letećeg Budvanina", epilog je dosadašnjeg 
državnog prvenstva na brdu u klasi jedan. Trijumfom u Skoplju, na stazi Vodno, 
Petar Lučić najavio je borbu za treću uzastopnu titulu na brdskim stazama. 
Posle Makedonije Lučić je svoju dominaciju potvrdio na Jahorini, a minulog 
vikenda overio i na Goču.
- Ostale su još dve trke, na Tari i najverovatnije na Glavi Zete. Pobedom na 
Tari, gde je kojeficijent trke 1,5, definitno bi osvoji novu, treću po redu, 
titulu i po prvi put na Budvansku rivijeru doneo zlatnu kacigu. Naravno, ništa 
neću prepustiti slučaju pred trku >karijere< na Tari - oprezan je najbolji 
srpsko-crnogorski vozač u klasi jedan. Iako je usredsređen na vožnju na brdu 
Petar Lučić ove sezone mnogo je ubedljiviji na krugu.
- Posle lošeg starta na Ušću, kada sam odustao zbog kvara na motoru, nanizao 
sam tri uzastopne pobede i ubedljivo držim prvo mesto. Nadam se da će tako 
ostati i posle tri trke u Kraljevu, kojima se završava šampionat - uveren je 
Lučić.