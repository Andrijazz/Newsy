> Izvor: ebart
> Datum: 
> Rubrika: sport
> Naslov: BORAC IZ ČAČKA ULAZI U NOVU SEZONU SA VELIKIM AMBICIJAMA
> Članak:

BORAC IZ ČAČKA ULAZI U NOVU SEZONU SA VELIKIM AMBICIJAMA

Od igrača, stigli golman Ilić, kao i Stojanović, Jakšić, Tešić
RUKOVODSTVO Borca iz Čačka zasukalo je rukave pred početak nove sezone. 
Pojačanja "pljušte" na sve strane, pa je, uz mnoge fudbalere, pogon pojačao i 
Miki Radić, koji je postavljen za direktora marketinga. Što se tiče igrača, 
stigli su Radiša Ilić, nekadašnji golman Partizana, Boban Stojanović koji je 
"pozajmljen" od Crvene zvezde na šest meseci, kao i Srećko i Stojičić 
(Partizan), Jakšić (Radnički Jugopetrol), Tešić (Zemun), Nigerijac Aka Bula, 
Radisavljević iz Sevojna, Vasiljević iz Modriče...
- U rad pogona prvog tima uključeno je i nekoliko omladinaca iz Borčeve škole, 
koji su na kontrolnoj utakmici protiv Partizana pokazali da "imaju štofa" - 
kaže trener Slavko Vojičić. - Danas će dobiti još jednu priliku, pošto 
dočekujemo kragujevačku Šumadiju.