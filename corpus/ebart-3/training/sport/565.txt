> Izvor: ebart
> Datum: 
> Rubrika: sport
> Naslov: FINALE "KUPA KRALjA": OSASUNA - BETIS
> Članak:

FINALE "KUPA KRALjA": OSASUNA - BETIS

OSASUNA piše istoriju. Prvi put u 85 godina postojanja tim iz Pamplone imaće 
priliku da osvoji "Kup kralja". Večeras (21.00) u Madridu na "Visente Kalderon" 
stadionu protiv Betisa pokušaće da donese prvi veliki trofej u klupske vitrine. 
- Sposobni smo da dobijemo: odmorili smo se, fizički smo spremni, a i jednom 
smo pobedili Betis ove sezone - ističe naš internacionalac u dresu Osasune Savo 
Milošević. - Doduše, dobio je i tim iz Sevilje nas na svom terenu, tako da kada 
se sve podvuče, šanse su po pola.
Milošević očekuje da će biti u timu protiv Betisa.
- Odluka ne zavisi od mene, a ja sam spreman. Zadovoljan sam proteklom sezonom, 
izborili smo plasman u Kup UEFA i bilo bi sjajno da sve začinimo osvajanjem 
pehara - nada se Savo Milošević.