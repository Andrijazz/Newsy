> Izvor: matf
> Datum: 
> Rubrika: sport
> Naslov: SAO PAULO ILI LIVERPUL
> Članak:


SAO Paulo ili Liverpul? Brazilci treći ili Englezi prvi put? 
Odluka o novom šampionu planete pašće danas u Tokiju, u duelu prvaka Južne 
Amerike i Evrope. Na jednoj strani Liverpul, koji na poslednjih 11 mečeva nije 
primio gol i koji je pobedio u dva poslednja finala (Lige šampiona i Superkup 
Evrope), u borbi za jedini trofej koji mu nedostaje u bogatoj kolekciji 
(poraženi 1981. i 1984.), na drugoj strašne "karioke" predvođene nekada prvim 
strelcom "kalča" Marsiom Amorosom, potencijalnom akvizicijom madridskog Reala 
Sisinjom i golmanom - strelcem Rožeriom Senijem. 
U polufinalu svetskog klupskog prvenstva Sao Paulo je pobedio Al Itihad sa 3:2, 
dok je Liverpul imao još lakši zadatk protiv Saprise iz Kostarike - 3:0. U 
predigri velikog finala, u meču za treće mesto, sastaće se Al Itihad i Saprisa.
SAO PAULO: Seni, Sisinjo, Fabao, Edkarlos, Lugano, Žunior, Mineiro, Žosue, 
Danilo, Amoroso, Aloizio.
LIVERPUL: Reina, Karager, Hipija, Hosemi, Traore, Rise, Ćabi Alonso, Džerard, 
Sisoko, Sise, Krauč.