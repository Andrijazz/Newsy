> Izvor: ebart
> Datum: 
> Rubrika: sport
> Naslov: Na predlog trenera Željka Lukajića, stručnom štabu Hemofarma pridružio se 
> Članak:

Na predlog trenera Željka Lukajića, stručnom štabu Hemofarma pridružio se 
nekadašnji jugoslovenski reprezentativac i svojevremeno trener podgoričke 
Budućnosti Zoran Sretenović - glasi saopštenje košarkaškog kluba iz Vršca.
Sumirajući rezultate u prvom delu sezone, Upravni odbor Hemofarma zaključio je 
da su bili u granicama očekivanih, ali da je za ispunjenje krajnjeg cilja 
potrebno ojačati stručni kadar kako bi se kompletirao tim koji ga može i 
ostvariti.
- Predložili smo Lukajiću da sam izabere svoj tim, jer je reč o stručnjaku koji 
je svoju privrženost Vršcu dokazao bezbroj puta. Lukajić je smatrao da je 
Sretenović idealno rešenje - izjavio je direktor Hemofarma Marko Ivanović.