> Izvor: matf
> Datum: 
> Rubrika: sport
> Naslov: Fudbaleri Crvene zvezde danas (13.00) dočekuju čačanski Borac
> Članak:


Jedan od dva poraza ove sezone Crvena zvezda doživela je na gostovanju svom 
današnjem rivalu Borcu. Zengini učenici, stoga, u premijernu prolećnu utakmicu 
na svom stadionu ulaze sa željom da Čačanima naplate jesenji dug i na taj način 
preskoče još jednu prepreku na putu povratka titule na Marakanu.  
- Ono što se dogodilo u Čačku u prvom delu sezone pripada prošlosti. Gostovanje 
Borcu i Vojvodini bile su jedine naše mrlje tokom jeseni, ali i jednom i drugom 
meču prethodile su utakmice koje smo igrali u okviru Lige Kupa Uefa. Sada je 
drugačija situacija, odmorniji smo i opušteniji. Kao i protiv Voždovca, teren 
neće biti saveznik ni nama, ni našim gostima. Stoga ću morati da malo izmenim 
taktiku, da je trava savršena mogli bismo da igramo bržim loptama, ovako će 
naša igra zahtevati neke modifikacije - istakao je šef Zvezdine struke Valter 
Zenga, koji u današnjem duelu neće moći da računa na "požutelog" Aleksandra 
Lukovića.