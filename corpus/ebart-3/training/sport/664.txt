> Izvor: ebart
> Datum: 
> Rubrika: sport
> Naslov: INTER
> Članak:

INTER

Krilni fudbaler Intera, Kristijan Kili Gonzales, odsustvovaće sa terena do 
januara zbog teške povrede mišića desne noge. Gonzales se povredio na meču 
argentinske reprezentacije sa Urugvajem u kvalifikacijama za Svetsko prvenstvo 
2006, ali je u prvom trenutku izgledalo da će se 31-godišnji napadač oporaviti. 
Međutim, dodatni pregledi su pokazali da je mišić pukao i da je potrebna 
dvomesečna pauza. Povreda Kilija Gonzalesa samo je dodatno pokvarila planove 
trenera Roberta Manćinija, koji već ne može da računa na Dejana Stankovića i 
Havijera Zanetija.