> Izvor: ebart
> Datum: 
> Rubrika: sport
> Naslov: TROFEJNI STRUČNjAK DANAS KONAČNO PRIHVATA (ILI ODBIJA) KLUPU CRVENE ZVEZDE 
> Članak:

TROFEJNI STRUČNjAK DANAS KONAČNO PRIHVATA (ILI ODBIJA) KLUPU CRVENE ZVEZDE 

Posle razgovora sa Olimpijakosom, Duško korak bliži "Marakani"

IZ Atine stižu dobre vesti... Bar se u takav rasplet nadaju u Crvenoj zvezdi 
gde sa nestrpljenjem čekaju da na klupu crveno-belih konačno sedne Dušan 
Bajević. Krunisanje Princa sa Neretve može se očekivati već danas pošto je naš 
šampion u prednosti nad Olimpijakosom.
Džajić i Bajević su i juče bili u kontaktu telefonom...
- Nema ništa novo. U Grčkoj su bili praznici i u toku dana znaćemo konačnu 
odluku. Nadamo se najboljem i verujemo da će naša želja biti ispunjena dolaskom 
Bajevića - kratak je prvi čovek crveno-belih Dragan Džajić.
Bajević je razgovarao sa gazdama Olimpijakosa, ali prema vestima iz grčke 
prestonice Crvena zvezda je blizu da dobije "bitku" protiv Atinjana, a trofejni 
stručnjak da potpiše ugovor sa beogradskim crveno-belima bar na dve godine. 
Alternativa za Bajevića, za sada, ne postoji...
U iščekivanju novog trenera dogovorene su pripreme u Nemačkoj, potpisan ugovor 
o učešću na turniru u Lajpcigu, na otvaranju stadiona za SP 2006. godine. Pored 
domaćina, protivnici crveno-belih biće Verder (osvajač duple krune u Nemačkoj) 
i belgijski Briž (pobednik Kupa Belgije). Baza će biti u Magdeburgu od 21. juna 
naredne četiri nedelje. Sve kako bi crveno-beli spremno dočekali premijeru  28. 
jula u prvom meču kvalifikacija za Ligu šampiona.

Foto M. Vukadinović