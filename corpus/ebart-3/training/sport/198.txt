> Izvor: ebart
> Datum: 
> Rubrika: sport
> Naslov: NJUJORK - Posle šestomesečne pauze, prouzrokovane povredama, doskora  najbolji 
> Članak:

NJUJORK - Posle šestomesečne pauze, prouzrokovane povredama, doskora  najbolji 
tandem svetskih teniserki Serena i Venus Vilijams, uskoro će se ponovo pojaviti 
na velikim takmičenjima. Prvo će na teniski teren izaći Serena koja će od 3. 
januara 2004. nastupiti na Houpen kupu u Pertu, dok će nekoliko nedelja kasnije 
i Venus oprobati sreću na Otvorenom prvenstvu Australije u Melburnu. Poslednji 
nastup na turnirima Vilijamsove su imale u julu u Vimbldonu, kada je u finalu 
Serena bila uspešnija od starije sestre. Venus je prethodno zaradila povredu na 
turniru održanom u aprilu 2003. u Varšavi, koju je, nedovoljno zalečena, 
obnovila u vimbldonskom finalnom duelu protiv uspešnije sestre. Serena je, kao 
najbolje plasirana igračica na WTA listi morala da ode na operaciju u avgustu.