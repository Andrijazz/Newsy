> Izvor: ebart
> Datum: 
> Rubrika: sport
> Naslov: Rukometaši SCG izborili plasman na SP
> Članak:

Rukometaši SCG izborili plasman na SP

Presudila serija 7:0 u periodu od 39. do 48. minuta. Milosavljević devet golova

Navijači u prepunoj dvorani "Kolubara" u Lazarevcu pozdravili su aplauzom 
rukometaše SCG koji su u revanšu baraža pobedili Rumuniju 35:25 (18:14) za 
ubedljiv plasman na Evropsko prvenstvo 2006. u Švajcarskoj.
- Bio sam zabrinut pred meč da bi svojim rukometašima pokazao koliko je važno 
da otputujemo u Švajcarsku. Ponovo nismo odigrali kako ja želim ali mogu da 
bude zadovoljan ubedljivom pobedom - rekao je selektor plavih, Veselin Vujović.
Rumuni su u Lazarevac doputovali sa golom viška (26:25) koji su izgubili već u 
prvom minutu. Naša odbrana u početku nije bila na visini zadatka, ali smo 
efikasnom igrom u napadu održavali maksimalnu prednost od pet golova (12:7) da 
bi se na odmor otišlo sa 18:14 u korist plavih.
Pad koncentracije naših igrača iskoristio je levoruki Toma da u 39. minutu 
smanji na samo 20:18. Na sreću, u tim prelomnim trenucima proradio je golman 
Danijel Šarić čije su odbrane rezultovale serijom 7:0 u periodu od 39. do 48. 
minutu za ubedljivih 27:18. Rumuni su shvatili da su ostali bez EP a najveća 
prednost plavih bila je 11 golova (30:19, 32:21, 35:24). Najefikasniji igrač 
bio je kapiten Žikica Milosavljević sa devet golova, ali pohvale zaslužuju 
golman Šarić i debitant Dalibor Čutura koji je odigraosjajno na poziciji 
srednjeg beka.
Plasman na EP ranije su, na osnovu rezultata, obezbedili Nemačka, Slovenija, 
Danska, Hrvatska, Rusija i domaćin Švajcarska, dok su kroz baraž prošli SCG, 
Francuska, Island, Mađarska, Ukrajina, Norveška i Slovačka. 