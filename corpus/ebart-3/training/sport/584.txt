> Izvor: matf
> Datum: 
> Rubrika: sport
> Naslov: BUDVA 5. AVGUSTA DOMAĆIN PRAVOM BOKSERSKOM SPEKTAKLU
> Članak:


NA bazenu "Rondo", na budvanskoj Slovenskoj plaži, 5. avgusta zakazan je veliki 
profesionalni bokserski spektakl. Te večeri u ring će ući četvorica naših 
iskusnih boraca: Nenad Borovčanin (kruzer), Dejan Ribać (polusrednja), Nenad 
Nedimović (superteška) i Predrag Radošević (supersrednja). NJihovi protivnici 
biće, po nagoveštajima menadžera, bokseri iz Hrvatske.
Pored uzbudljivih okršaja, organizator se postarao da među konopce dovede i 
estradne zvezde. Reviju će da uveličaju ženska muzička grupa "2 Hot", Jelena 
Mrkić, Slađana Ivanišević i podgorički mladi pevač Bojan Marović, čiji je 
pokojni otac Dejan, takođe, bio poznati bokser.