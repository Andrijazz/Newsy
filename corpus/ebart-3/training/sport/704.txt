> Izvor: ebart
> Datum: 
> Rubrika: sport
> Naslov: Najbolji rukometaši SCG u nedelju počinju pripreme za EP
> Članak:

Najbolji rukometaši SCG u nedelju počinju pripreme za EP

Rukomet

Prozivkom u beogradskom hotelu Reks, najbolja muška rukometna reprezentacija 
Srbije i Crne Gore, poslednjeg dana ove nedelje započinje pripreme za prvenstvo 
Evrope, koje se održava od 26. januara do 5. februara u Švajcarskoj. Selektor 
Veselin Vujović pozvao je 24 igrača, koji će se odmah po okupljanju zaputiti na 
Zlatibor, kako bi se u planinskom miru oporavili od klupskih obaveza i napunili 
baterije za ono što ih čeka tokom predviđenih 25 dana priprema za EP. Do mečeva 
u C grupi, sa kolegama iz Mađarske, Islanda i Danske, petoplasirani tim na SP u 
Tunisu januara ove godine i po mnogim predviđanjima jedan od kandidata za 
osvajanje medalje na predstojećem takmičenju, formu će testirati kroz 
prijateljske mečeve sa Slovenijom i Danskom.