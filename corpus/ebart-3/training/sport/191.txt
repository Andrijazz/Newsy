> Izvor: ebart
> Datum: 
> Rubrika: sport
> Naslov: Budućnost slavila u Gornjoj varoši 
> Članak:

Budućnost slavila u Gornjoj varoši 

Prvi put u istoriji kluba, fudbaleri Budućnosti iz Banatskog Dvora osvojili su 
bodove na gostujućem terenu u prvoligaškoj konkurenciji. Radost novajlija u 
elitnom društvu po završetku meča bila je potpuna: nadigrali su ovoga puta 
neverovatno bled Zemun i zasluženo slavili: Zemun-Budućnost 1:2 (0:1).
- U utakmici dva podjednaka rivala ispoljili smo mnogo slabosti. Strpljiv sam i 
verujem u igrače, ali od činjenica da je ovaj tim sklopljen na brzinu i da ga 
nije selektirao trener, ne može da se pobegne.
Gosti su došli u vođstvo posle grube greške golmana domaćina. Baljak je izveo 
četvrti uzastopni korner, a po prvi put u karijeri sa kapitenskom trakom oko 
ruke, Miloš Adamović, ispustio je loptu iz ruku- 0:1, 41. minut. Već na početku 
drugog poluvremena Marinko Petković se sjajno oslobopdio nekolicine defanzivaca 
Zemuna i zakucao (malu) mrežu sa oko desetak metara- 0:2. Preko Željka 
Kalajdžića, izrazitog levaka koji je u nastavku pomeren na poziciju desnog 
spoljnjeg (takođe prvi put u karijeri), Zemunci su "nakalemili" nekoliko 
izrazitih prilika (Ilić, Nenad Milijaš, Glogovac), ali je snalažljiv pogodak 
Saše Stojanovića bio nedovoljan zamajac za potpuni preokret- 1:2. Gosti su 
umeli da znalački sačuvaju prednost i Gornju varoš napuste kao pobednici.