> Izvor: ebart
> Datum: 
> Rubrika: sport
> Naslov: BEOGRAD - Zemun u duel protiv Crvene zvezde ulazi sa mnogo problema. Šef 
> Članak:

BEOGRAD - Zemun u duel protiv Crvene zvezde ulazi sa mnogo problema. Šef 
stručnog štaba Miroljub Ostojić ne može da računa na nekoliko standardnih 
igrača, ali i pored toga, Gornjovarošani spremaju zamku ekipi Slavoljuba 
Muslina. Uzdaju se u tradiciju koja kaže da je klub iz Ljutice Bogdana protiv 
Zemuna proteklih nekoliko sezona izgubio puno bodova.
- Zvezda je favorit. Ima bolji tim, ali mi ćemo učiniti sve da se dostojno 
suprotstavimo i pokušamo da obradujemo naše navijače. Nema većeg motiva za nas 
od utakmice sa crveno-belima - kaže Ostojić.
Ekipa iz Gornje Varoši opterećena je značajnim kadrovskim problemima.
- Iskreno, još nisam odlučio ko će igrati, nemamo igrača ni za protokol. Zoran 
Milošević je kažnjen na osnovu TV snimka, što je potez bez presedana, Glogovac 
i Goran Milošević su se povredili na treningu... Očekujem i pored toga dobar 
fudbal.