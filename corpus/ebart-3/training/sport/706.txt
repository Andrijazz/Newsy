> Izvor: ebart
> Datum: 
> Rubrika: sport
> Naslov: NAŠ NAJBOLJI ODBOJKAŠ BLISTA U ITALIJANSKOM ŠAMPIONATU
> Članak:

NAŠ NAJBOLJI ODBOJKAŠ BLISTA U ITALIJANSKOM ŠAMPIONATU

IVAN Miljković pružio je još jednu briljantnu partiju u odbojkaškom prvenstvu 
Italije. Smečer plavih je progalšen za igrača utakmice Kroke - Lube Maćerata - 
1:3. Naš najbolji odbojkaš Maćerati je doneo 24 poena, a odličan je bio i 
Andrija Gerić sa 10 poena. U 13. kolu slavili su Nikola Grbić i Vujević, 
gorčinu poraza osetili su Vladimir Grbić, Bjelica i trener Travica.
Poznati su i četvrtfinalni parovi italijanskog kupa. U sredu, 25. januara, 
sastaće se: Sisli - Peruđa, Kuneo - Vibo Valentija, Maćerata - Trento, Pjaćenca 
- Modena.
Rezultati 13. kola odbojkaškog prvenstva Italije: Padova - Sisli 0:3, Modena - 
Pjaćenca (Nikola Grbić 4) 2:3, Kroke - Maćerata (Gerić 10, Miljković 24, MVP) 
1:3, Peruđa (Vujević 6) - Kaljari 3:0, Trentino - Verona 3:1, Vibo Valentija - 
Latina (V. Grbić 5, Bjelica 6, trener Travica) 3:1, Kuneo - Montikjari 3:0.