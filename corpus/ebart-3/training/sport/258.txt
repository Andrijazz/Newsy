> Izvor: matf
> Datum: 
> Rubrika: sport
> Naslov: tenis
> Članak:


Teniserka SCG Jelena Dokić nije uspela da se plasira u četvrtfinale turnira u 
Parizu, pošto je sinoć u drugom kolu izgubila od Ruskinje Elene Bovine sa 1:2, 
po setovima 6:4, 7:6, 6:0. Dokićeva je bila četvrti nosilac na turniru koji se 
igra za nagradni fond od 585.000 dolara. Ona je bila slobodna u prvom kolu, a 
njena protivnica Bovina je do drugog kola dospela pobedivši Španjolku Medoinu 
sa 2:1. U ostalim mečevima drugog kola, prvi nosilac, Belgijanka Kim Klajsters, 
pobedila je Španjolku Mariju Antoniju Lorenco sa 2:0 (6:1, 6:0), Italijanka 
Frančeska Skjavone pobedila je Hrvaticu Karolinu Sprem sa 2:0 (7:6, 6:3), a 
Slovakinja Danijela Hantuhova je zbog prehlade predala meč Francuskinji Tatjani 
Golovin. U četvrtfinale se nije plasirala ni treći nosilac Pati Šnider, koja je 
izgubila od Ruskinje Dinare Safine. Beta
