> Izvor: ebart
> Datum: 
> Rubrika: sport
> Naslov: RADONJIĆ I KRSTESKI SE PRIKLJUČILI PRIPREMAMA SUTJESKE NA TARI
> Članak:

RADONJIĆ I KRSTESKI SE PRIKLJUČILI PRIPREMAMA SUTJESKE NA TARI

NIKŠIĆ - Srđan Radonjić i Darko Krsteski izvinuli su se šefu stručnog štaba 
Slavenku Kuzeljeviću za kršenje klupske discipline posle utakmice sa 
Železnikom, kada su se u Nikšić vratili avionom, a ne autobusom sa ostalim 
igračima, nakon čega su suspendovani. Oni vredno rade sa ostalim fudbalerima 
Sutjeske na Tari, kako bi propušteno nadoknadili. - Atmosfera je odlična, 
radimo punom parom i delujemo kao jedna porodica. Pored Radonjića i Krstevskog, 
treniraju i oporavljeni Radojević i Jeknić, dok je Denis Fetahović takođe počeo 
rad sa loptom. Jedino nam nedostaje Nikola Nikezić, koga je selektor Vladimir 
Petrović pozvao u reprezentaciju - kaže Pero Giljen, pomoćni trener. - Cela 
ekspedicija će sutra biti na "Marakani" na utakmici Srbija i Crna Gora - 
Italija, a potom će nam baza do susreta na Vračaru biti Mladenovac.