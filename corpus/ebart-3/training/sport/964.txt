> Izvor: ebart
> Datum: 
> Rubrika: sport
> Naslov: USPEŠNA SEZONA VESLAČKOG KLUBA SMEDEREVO
> Članak:

USPEŠNA SEZONA VESLAČKOG KLUBA SMEDEREVO

SMEDEREVO - Svečanom akademijom, koja je u prisustvu velikog broja sportista i 
prijatelja sporta održana u Velikoj dvorani Skupštine opštine, Veslački klub 
Smederevo obeležio je završetak uspešne ovogodišnje takmičarske sezone. U dugoj 
istoriji ovog sporta, koji je osnovan daleke 1924. godine, ova godina bila je 
jedna od najuspešnijih u inostranoj i domaćoj konkurenciji, rekao je Dejan 
Guslov, sportski direktor VK Smederevo. 
Bogatu riznicu trofeja sadašnji članovi ovog kluba obogatili su novim 
odličjima. Na međunarodnim i domaćim regatama osvojili su jednu svetsku 
medalju, pet trofeja na šampionatu Balkana i devet šampionsih titula na 
državnom prvenstvu Srbije.