> Izvor: ebart
> Datum: 
> Rubrika: sport
> Naslov: PARTIZAN KAO GOST LAKO SAVLADAO SMEDEREVO - 3:1 
> Članak:

PARTIZAN KAO GOST LAKO SAVLADAO SMEDEREVO - 3:1 

STRELCI: Radonjić u 4., 54. i 70. minutu za Partizan, a Tadić u 77. za 
Smederevo. Stadion: Smederevo. Gledalaca: oko 5.000.Glavni sudija: Aleksandar 
Marković (Cetinje) 6. 
SMEDEREVO: Žilić 5, Paunović 6, Savić 6 (Gegić -), Kovačević 7, Sočanac 5, 
Kocić 6 (Jeftić -), Zorić 6,5, Kekezović 6, Zečević 6, Nikolić 6 (Ramović -), 
Tadić 6,5.
PARTIZAN: Kralj -, Vukčević 6,5 (Radović -), Ćirković 7, Mirković 7 (Babović 
-), Brnović 6 (Nađ -), Boja 7, Radonjić 8, Ćirić 7,5, Đorđević 7, Milović 6,5, 
Tomić 6,5. Igrač utakmice: Srđan Radonjić. 
Dok su "grobari" u prvom poluvremenu skandirali "Uprava napolje", igrači crno - 
belih su držali igru u svojim nogama i već na početku posle centaršuta 
Ćirkovića poveli golom Radonjića. Posle ovog pogotka povoljne prilike su 
prokockali Đorđević, Brnović, Radonjić, Vukčević i Ćirković, više svojim 
nesreptnim akcijama nego odbranama Žilića. 
Navijači gostiju nastavili su po starom i u drugom poluvremenu, kada je 
Radonjić u 54. minutu ponovo savladao nesigurnog Žilića. Gosti su do kraja 
imali inicijativu i zasluženo osvojili tri boda jer je na asistenciju Ćirkovića 
Radonjić postigao i treći gol. 
Poraz domaćih ublažio je novajlija Tadić, lepim golom u 77. minutu.Inače, isti 
igrač je mogao dva minuta kasnije da postigne još jedan gol i ublaži poraz 
svoga tima.