> Izvor: ebart
> Datum: 
> Rubrika: sport
> Naslov: U okviru priprema za SP jugoslovenski rukometaši savladali Švedsku-26:24
> Članak:

U okviru priprema za SP jugoslovenski rukometaši savladali Švedsku-26:24

Drugi meč istih rivala danas od 15 časova

Rukometna reprezentacija Jugoslavije odigrala je juče prvu od dve test utakmice 
sa evropskim prvakom Švedskom. U Jenčepingu plavi su bili bolji i posle velike 
borbe slavili - 26:24 (13:11). Nema sumnje da su puleni selektora Zorana 
Kurteša dobro radili proteklih dana na ispravljanju grešaka i zaigrali 
sigurniju i čvršću odbranu.
U prvom delu susreta domaćin je bio bolji a naši rukometaši su "jurili" 
rezultat. Ipak, na odmor se otišlo sa prednošću od dva gola u korist Šveđana. I 
u drugom delu meča domaćin je imao prednost, ali se ona u 50. minutu istopila a 
zatim su naši rukometaši prešli u vođstvo i došli do vredne pobede.
Svakako da je ovaj test već sada rasčistio izvesne dileme selektora Kurteša, 
ali do početka SP u Portugalu (20. januar) ima vremena i prostora za uigravanje 
i otklanjanje uočenih nedostataka.
Kapiten reprezentacije Dragan Škrbić zbog povrede leđnog mišića, a drugi meč 
igra se danas od 15 časova.