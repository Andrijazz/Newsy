> Izvor: ebart
> Datum: 
> Rubrika: sport
> Naslov: UTAKMICOM PROTIV LEOTARA, CRVENO-BELI ZAVRŠAVAJU PRIPREME U TREBINjU
> Članak:

UTAKMICOM PROTIV LEOTARA, CRVENO-BELI ZAVRŠAVAJU PRIPREME U TREBINjU
 
LAKO su napunili mrežu Hercegovca (9:0) i posle današnjeg meča protiv Leotara 
(13), Crvena zvezda spušta zavesu na drugi deo priprema u Trebinju. Planirano 
je da posle predaha u Beogradu, već u utorak, usledi selidba u Antaliju. Dosad 
urađeno ocenjuje trener Zoran Filipović.
 Radilo se veoma temeljito i odgovorno. Igrači su profesionalno prihvatili sve 
obaveze, ušli u jak ritam treninga i zaista sam veoma zadovoljan. Evidentan je 
elan i želja svih da se pokažu, a u takoj dobroj i zdravoj konkurenciji, nije 
lako izabrati najbolji tim - smatra Filipović.
Na svu sreću, nije bilo ni najmanjeg problema, sitnih povreda...
 Ovo je bio izuzetno važan period koji smo dobro iskoristili. Sada kreće 
uigravanja linija, modifikacija igre i brušenje forme.
 Novo "ime" među crvenobelima je stasiti centarfor iz Krivaje Nikola Žigić 
(visok 202 santimetra) koji je trenutno samo na probi.
 Mlad je i talentovan. Ima dobre predispozicije, a oko eventualnog angažmana 
odlučićemo po povratku u Beograd. Imamo još jedan test - ostao je pomalo - 
zagonetan trener Filipović.
U dobru priču uklapa se i oporavak golmana Vladimira Dišljenkovića, koji će 
narednih nekoliko dana provesti u Lionu na završnim pregledima, a ekipi će se 
priključiti u Turskoj.

