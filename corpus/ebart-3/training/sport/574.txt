> Izvor: ebart
> Datum: 
> Rubrika: sport
> Naslov: Sindikat košarkaša i NBA liga postigli su okvirni dogovor o ključnim pitanjima 
> Članak:

Sindikat košarkaša i NBA liga postigli su okvirni dogovor o ključnim pitanjima 
novih ugovora u narednih šest godina, čime je izbegnuta blokada lige (lokaut), 
saopštile su predstavnici dve strane u pregovorima. 
Dogovor predviđa povećanje zarada za igrače, i garancije koje je dala liga da 
će igrači dobijati najmanje 57 procenata od prihoda koji su u vezi sa košarkom. 
- Novi dogovor omogućava jači partnerski odnos između NBA i njenih igrača, što 
je ključna stvar za opšti napredak. Kada završimo pregovore, NBA i njeni igrači 
moći će da se usredsrede na ogromne mogućnosti koje se svima nama otvaraju - 
izjavio je komesar NBA Dejvid Štern. 
Maksimalma dužina ugovora biće skraćena na šest, umesto sadašnjih sedam godina. 
Takođe, novi dogovor će pomeriti donju granicu za rukije sa 18 na 19 godina. 
Izvršni direktor udruženja igrača Bili Hanter rekao je da, iako tek treba da se 
potpiše konačan ugovor, postignuti okvirni dogovor odražava sve ono što su 
igrači želeli.
Beta