> Izvor: ebart
> Datum: 
> Rubrika: sport
> Naslov: Komentar
> Članak:

Komentar

Dejan Milojević       košarkaš Pamese

Transferom iz Partizana u Pamesu sam zadovoljan, išao sam postepeno, iz boljeg 
u bolji klub. Kada sam sa Železnikom dostigao maksimum otišao sam u Budućnost 
koja je tada bila izuzetno jaka, potom u Partizan. Dostigao sam vrhunac na 
našoj sceni, zato sam odlučio da odem u inostranstvo. Hoću nove izazove, imam 
29 godina i želim da u sledećih nekoliko sezona pokažem da na istom nivou mogu 
da igram i u stranim ligama.
Novac mi nikada nije bio osnovni motiv.
Važan jeste, ali ne i najbitniji. Zato sam toliko i ostao u našoj zemlji. Želeo 
sam da uživam u igri, druženju sa prijateljima, da mi porodica bude tu, da deca 
odrastaju uz bake i deke. Svesno sam zbog toga malo žrtvovao karijeru i sada je 
došao trenutak da odem. Bilo je i sada povoljnijih finansijskih ponuda, ali sam 
razmišljao i o tome kakav je grad, gde je najbolje za moju porodicu.
Partizan je uvek ostajao bez vodećih igrača i nastavljao je niz uspeha. Osvajao 
je šampionske pehare i pre mog dolaska, uveren sam da će Vujošević naći formulu 
da produži nisku uzastopnih titula.