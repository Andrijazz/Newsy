> Izvor: ebart
> Datum: 
> Rubrika: sport
> Naslov: Paragvaj - Trinidad i Tobago 2:0 (1:0)
> Članak:

Paragvaj - Trinidad i Tobago 2:0 (1:0)

KAJZERSLAUTERN - Iako se pre trećeg kola u "B" grupi nadao da može i do osmine 
finale 18. svetskog fudbalskog prvenstva u Nemačkoj Trinidad i Tobago je 
završio na poslednjem mestu u grupi. Ekipa selektora Benhakera je izgubila u 
poslednjem kolu grupe od Paragvaja s 2:0 (1:0) koji je s tri boda takmičenje na 
šampionatu završio na trećem mestu.
Bez obzira što im je rezultat u meču s Trinidadom i Tobagom nije značio ništa 
Paragvaj je od početka meča počeo s ofanzivom u želji da se donekle iskupi za 
blede igre protiv Engleske i Švedske u prvom i drugom kolu.
Tehnički bolje potkovani Paragvajci su vešto držali loptu u svom posedu i posle 
mnogih napada krunisali su terensku inicijativu golom u 25. minutu koji je, 
doduše, bio plod greške protivničke odbrane. Naime, Sančo je posle jednog 
centaršuta Paragvajaca nespretno intervenisao glavom i poslao loptu u sopstvenu 
mrežu. Selektor Trinidađana Benhaker je pokušao izmenama da prene svoj tim, 
međutim, to mu nije mnogo pomoglo. 
I u nastavku meča Paragvaj je dominirao, a sudbinu Trinidada i Tobaga zapečatio 
je Kuevas u 86. minutu koji je u 20 minuta ranije zamenio Valdeza. Preciznim 
šutem sa oko 25 metara postavio je konačan rezultat meča u Kajzerslauternu.
Stadion: "Fric Valter". Sudija: Roseti (Italija). Gledalaca: 46.000. Žuti 
kartoni: Peredes i Dos Santos (Paragvaj), Sančo i Vitlej (Trinidad i Tobago). 
Strelci: 1:0 Sančo autogol u 25, 2:0 Kuevas u 86.
PARAGVAJ: Bobadilja, Kanjiza (od 89. Da Silva), Gamara, Kaseres (od 77. 
Manzur), Peredes, Bareto, Akunja, Njunjez, Dos Santos, Valdez (od 66. Kuevas), 
Santa Kruz. Selektor: Ruiz.
TRINIDAD I TOBAGO: Džek, Lorens, Sančo, Edvards, E. Džon (od 32. Džons), 
Birčal, Vitlej (od 67. Latapi), Tiobald, Glen (od 41. Vajs), Jork, S. Džon. 
Selektor: Benhaker.