> Izvor: ebart
> Datum: 
> Rubrika: sport
> Naslov: Nastup napadača češke reprezentacije Milana Baroša u odlučujućoj utakmici 
> Članak:

Nastup napadača češke reprezentacije Milana Baroša u odlučujućoj utakmici 
kvalifikacija za Svetsko prvenstvo protiv Finske doveden je u pitanje. Baroš je 
u okršaju sa Holandijom obnovio povredu Ahilove pete, sa kojom se muči 
proteklih nekoliko nedelja, pa je propustio i treninge poslednja dva dana.
- Stvari nisu toliko loše koliko smo mislili posle utakmice. Baroš je opet imao 
problema sa Ahilovom petom i zato ne trenira. Međutim, intenzivno radimo na 
njegovoj rehabilitaciji i mislimo da će biti spreman za meč protiv Finske - 
izjavio je lekar češke reprezentacije Petr Krejči.