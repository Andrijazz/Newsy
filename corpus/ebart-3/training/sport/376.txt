> Izvor: matf
> Datum: 
> Rubrika: sport
> Naslov: SELEKTOR ENGLESKE SVEN GORAN ERIKSON PODRŽAO KAPITENA
> Članak:


SVEN Goran Erikson je jedan od malobrojnih na Ostrvu, koji hvali Dejvida Bekama 
i posle očajnog izdanja na EURO 2004. u Portugalu. Selektor engleske 
reprezentacije je nedavno naglasio britanskim medijima da bi uvek uvrstio 
plavokosog vezistu u svoj tim. 
- Bekam je jedinstven fudbaler, samo je imao loše izdanje u Portugalu. Ako bi 
mi neko pokazao boljeg igrača po desnoj strani, odrekao bih se Dejvida. Ali, u 
Engleskoj nema boljeg. Bekam sada potpuno spreman čeka novu sezonu, boli ga sve 
što se priča i želi da dobrom igrom stavi tačku na kritike - rekao je Erikson.