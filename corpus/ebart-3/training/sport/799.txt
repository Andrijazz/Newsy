> Izvor: ebart
> Datum: 
> Rubrika: sport
> Naslov: Naše najbolje rukometašice danas počinju pripreme za kvalifikacioni dvomeč za EP
> Članak:

Naše najbolje rukometašice danas počinju pripreme za kvalifikacioni dvomeč za EP

Okupljanjem u beogradskom hotelu Reks, danas počinje završna faza priprema 
ovdašnjih najboljih rukometašica za kvalifikacioni dvomeč sa Rumunijom, koji 
vodi na ovogodišnji šampionat Evrope. Selektor Milorad Milatović pozvao je 25 
igračica, ali će tek prozivka pokazati na koga će moći da računa u prvom meču, 
27. maja u Bukureštu. 
Do tada, plave će vredno raditi na taktici pod nadzorom stručnjaka koji je 
doneo poslednje odličje našem ženskom rukometu, na SP u Italiji 2001. godine, i 
njegove danske koleginice Anje Anderson, koja je, postavši njegova prva 
saradnica, omogućila maksimalne uslove za pripreme Medvedovoj i drugaricama u 
njenoj rodnoj zemlji. Počev od danas, jer rukometašice već popodne idu u 
Dansku.