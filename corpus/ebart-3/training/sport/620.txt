> Izvor: ebart
> Datum: 
> Rubrika: sport
> Naslov: DOBAR START FUDBALERA KRUŠEVAČKOG NAPRETKA U PRVENSTVU
> Članak:

DOBAR START FUDBALERA KRUŠEVAČKOG NAPRETKA U PRVENSTVU

KRUŠEVAC - Iako su uoči početka prvenstva imali dosta problema da ukomponuju 
najbolji sastav jer je iz kluba u poslednji čas otišlo nekoliko fudbalera, 
ekipa Napretka je najprijatnije iznenađenje na startu novog šampionata. Minulog 
kola pobedili su neugodnu ekipu Novog Sada (2:0) igrom su razgalili srca svojih 
navijača, koji je sve više na tribinama i od starta zaposeli vrh tabele.
- Jedino što mogu da kažem je - alal vera momci za borbenost, agresivnost i 
pobedu i da poželim da ovako nastave - izjavio je zadovoljno šef stručnog štaba 
Napretka Jovica Škoro.