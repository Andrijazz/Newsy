> Izvor: ebart
> Datum: 
> Rubrika: sport
> Naslov: Vaterpolo reprezentacije Srbije i Crne Gore u utorak, 24. maja u Herceg Novom, 
> Članak:

Vaterpolo reprezentacije Srbije i Crne Gore u utorak, 24. maja u Herceg Novom, 
počinje pripreme za Svetsku ligu i Svetsko prvenstvo koje će biti održano u 
Montrealu od 17. do 31. jula.
Selektor vaterpolo reprezentacije Petar Porobić odredio je širi spisak igrača, 
koji će biti u kombinaciji za predstojeća takmičenja zaključno sa Evropskim 
prvenstvom u Beogradu 2006. godine.
Na spisku su Denis Šefik, Gojko Pijetlović i Branislav Mitrović (Partizan), 
Zdravko Radić (Primorac), Boris Zloković (Posilipo), Slobodan Nikić, Nikola 
Vukčević, Vanja Udovičić, Vladimir Gojković, Nikola Janović i Andrija 
Prlainović (Jadran), Duško Pijetlović, Miloš Korolija, Filip Filipović i Nikola 
Rađen (Partizan), Vladimir Vujasinović, Dejan Savić i Danilo Ikodinović (Pro 
Reko), Predrag Jokić i Aleksandar Šapić (Savona), Mlađan Janović (Marsej), 
Vjekoslav Pasković (Primorac), Aleksandar Ćirić (Breša), Petar Trbojević 
(Barseloneta), Živko Gocić (Ortiđa).
Na početku priprema neće biti internacionalaca Zlokovića, Vujasinovića, Savića, 
Mlađana Janovića, Šapića, Ikodinovića, Trbojevića i vaterpoliste Primorca 
Paskovića koji će se priključiti naknadno.
Za ostali deo reprezentacije pripreme počinju u utorak u Herceg Novom, gde će 
trenirati do 28. maja. Od 30. maja do 2. juna "plavi" se sele u Novi Sad, a 
potom dolaze u Beograd. Od 6. do 10. jula ponovo će trenirati u Herceg Novom, a 
od 11. do 13. juna planirane su zajedničke pripreme sa Hrvatskom u Zagrebu ili 
Varaždinu. Beta