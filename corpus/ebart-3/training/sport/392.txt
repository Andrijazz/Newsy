> Izvor: matf
> Datum: 
> Rubrika: sport
> Naslov: AKCIJA FUDBALERA FRUŠKOGORCA IZ SREMSKE KAMENICE 
> Članak:


FUDBALERI i rukovodstvo Fruškogorca iz Sremske Kamenice najavljuju da će u 
godini jubileja, u kojoj slave 85. rođendan, ostvariti uspeh u takmičenju u 
Vojvođanskoj ligi.
Namere Uprave, čiji je predsednik
dr Aleksandar Andrejević, bivši fudbaler Fruškogorca, jesu da klub bude 
stabilan ligaš i vrati publiku na stadion. Tako je juče krenula akcija 
"Fruškogorac se voli" u okviru koje su fudbaleri i članovi kluba poklonili 
majice učenicima škole "Jovan Jovanović Zmaj"(na slici).
Posebna pažnja u Fruškogorcu se posvećuje radu sa mlađim kategorijama u kojima 
trenira više od 100 pionira, kadeta i juniora. Prvi pogon broji 35 fudbalera, a 
šef stručnog štaba je Mirko Tintor.
Fruškogorac sarađuje i sa Akademijom fudbala i treniranju talenata pod 
rukovodstvom Josifa Ilića, nekadašnjeg fudbalera i trenera Vojvodine, kao i 
selektora reprezentacije Malte. Pokrenuta je i kampanja "Fruškogorac se voli", 
koja ima za cilj da Kameničane još više približi svom klubu i sportu. U  okviru 
kampanje, učenicima osnovne škole biće uručene majice Fruškogorac. 