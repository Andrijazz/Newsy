> Izvor: ebart
> Datum: 
> Rubrika: sport
> Naslov: Nezadovoljni odlukom grčkog suda, kojom je dvoje grčkih atletičara Katarina 
> Članak:

Nezadovoljni odlukom grčkog suda, kojom je dvoje grčkih atletičara Katarina 
Tanui i Kostas Kenteris oslobođeno optužbi za izbegavanje antidoping testa, č
elnici Svetske atletske organizacije IAAF najavili su obnovu procesa, ali ovog 
puta pred Međunarodnim arbitražnim sudom. Uz napomenu da će ta presuda biti 
konačna i obavezujuća, Antidoping komisija je saopštila da je, shodno pravilima 
IAAF, dvoje atletičara suspendovano do završetka arbitraže.
Osvajači olimpijskih medalja za Grčku Tanui i Kenteris, nisu se pojavili na 
doping testu dan pre otvaranja Olimpijskih igara u Atini. Iako su odsustvo 
pravdali saobraćajnom nesrećom, tadašnjim sportskim junacima zemlje domaćina 
nije bilo dozvoljeno takmičenje. Po završetku Igara grčki sud je, koristeći 
rupu u zakonu, doneo oslobađajući presudu uz obrazloženje da sprinteri nisu 
bili obavešteni o doping testu, te da nisu mogli ni da izbegavaju. Nekoliko 
izjava "oslobođene" Tanui u kojima ona najavljuje da će opet na stazu, podiglo 
je lavinu reagovanja u Međunarodnom olimpijskom komitetu, čiji je predsednik 
Žak Rog odmah najavio da će u slučaju prijave pomenutih atletičara za OI u 
Pekingu, MOK pokrenuti novu istragu. IAAF nije čekala toliko dugo...