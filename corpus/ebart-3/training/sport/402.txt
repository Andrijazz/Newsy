> Izvor: ebart
> Datum: 
> Rubrika: sport
> Naslov: KOŠARKAŠICE SCG IZBORILE EP POBEDOM NAD BUGARSKOM - 72:60 (33:33)
> Članak:

KOŠARKAŠICE SCG IZBORILE EP POBEDOM NAD BUGARSKOM - 72:60 (33:33)

VRŠAC - Sportska dvorana "Milenijum". Gledalaca: 500. Sudije: Papadimitriju 
(Grčka), Bodnar (Mađarska). 
SRBIJA I CRNA GORA: Škerović 5, Dabović 8, Ivančević, Vidović, Veselovski 12, 
Stanković 6, Joković 6, Matić 7, Perovanović 8, Ajanović, Matović 9, Vujović 
11. 
BUGARSKA: Borukova 8, Petrova 12, Najdenova 9, Topalova 1, Dimitrova 13, 
Brnzova 6, Jolovska, Bačkova 3, Arsenova4, Bajreva, Slavčeva, Guneva 4. 
Pobedom nad reprezentacijom Bugarske u poslednjoj utakmici D grupe, košarkašice 
Srbije i Crne Gore obezbedile su plasman na Evropske prvenstvo 2005, kao 
prvoplasirana ekipa - 72:60(19:15, 14:18, 22:13, 17:14) Plavim devojkama 
utakmica je bila "biti ili ne biti", jer su u Finskoj Poljakinje  ostvarile 
pobedu i samim tim bacile u vodu sve kalkualcije. Prvo poluvreme je proteklo u 
ravnorpavnoj igri, sa jedne strane naše devojke igrale su dosta nervozno i 
dosta grešile, a sa druge strane Bugarke čvrstom zonskom odbranom uspele su da 
zaustave naše napade. Na svu sreću gošće iz Bugarske nisu uspele da u napadu 
iskoriste ono što su ostvarile u odbrani. Sa nekoliko trojki, u drugom delu 
susreta Veselovska je donela našoj reprezentaciji prednost. Nekoliko puta do 
sredine poslednje četvrtine ppave su imale prednost od 10 poena, ali su Bugarke 
uspele da naprave preokret i pet mintua pred kraj steknu čak i prednost. 
Završnica je, ipak, pripala našim košarkašicama, koje su uspele da ukradu 
nekoliko lopti i postignu lake poene i samim tim utakmicu reše u svoju korist. 
Zoran Višić, selektor plavih, naglasio je posle utakmice:
- Posle šoka koji smo doživeli na utakmici sa Finskom bilo nam je izuzetno 
teško da vratimo samopouzdanje. Znali smo da nas čeka izuzetno teška utakmica. 
Ono što je najbitnije, ostvarili smo cilj. Obezbedili plasman za Evropsko 
prvenstvo. Mesta za kritike ima, ali to ćemo ostaviti za kasnije. 