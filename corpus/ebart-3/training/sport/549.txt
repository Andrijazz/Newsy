> Izvor: ebart
> Datum: 
> Rubrika: sport
> Naslov: VERMEZOVIĆ O KRIVIČNOJ PRIJAVI PROTIV PANTIĆA
> Članak:

VERMEZOVIĆ O KRIVIČNOJ PRIJAVI PROTIV PANTIĆA

VEST da je MUP podneo krivičnu prijavu protiv Đorđa Pantića prihvaćena je sa 
nevericom u Humskoj 1. Čelnici Partizana ne znaju da li da se smeju ili da se 
hvataju za glavu, a golman crno-belih je pre dva dana na putu za Mladenovac, 
gde je šampion igrao prijateljski meč, doživeo "torturu" saigrača. Dok se za 
neke komentare o daljim potezima kluba čeka zvanično saopštenje MUP, reagovao 
je juče trener Partizana Vladimir Vermezović.
- Da li to znači da će se svaki malo oštriji start na utakmici tretirati kao 
krivično delo? Znam da je bilo slučajeva po svetu da su posle nekih težih 
povreda podizane privatne tužbe, ali za ovako nešto prvi put čujem. Nadam se 
samo da će Pantića kazniti uslovno, pa da će moći na pripreme - istakao je 
Vladimir Vermezović.