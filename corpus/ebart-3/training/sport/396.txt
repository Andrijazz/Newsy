> Izvor: ebart
> Datum: 
> Rubrika: sport
> Naslov: BEOGRAD I MARATON 
> Članak:

BEOGRAD I MARATON 

Dogovoreno da Skupština grada Beograda bude pokrovitelj, a preduzeće 
"Beogradski maraton" d.o.o. organizator budućih maratonskih trka 
  
Naredni, 18. "Beogradski maraton" zakazan je za 23. april 2005. godine i on će, 
sudeći prema saopštenju koje je stiglo juče iz preduzeća "Beogradski maraton " 
d.o.o. biti održan na stari, provereni način - pod pokroviteljstvom Skupštine 
grada Beograda, a u organizaciji ovog preduzeća.

U saopštenju se navodi da su na sastanku u Skpštini grada Beograda, održanom 
14. septembra, u "prisustvu predstavnika Sekretarijata za sport, Javnog 
pravobranilaštva i preduzeća Beogradski maraton d.o.o." doneti zajednički 
zaključci koji regulišu međusobne odnose "grada" i "marataona", doskora veoma 
problematične.

Ti zaključci su:

"Skupština grada Beograda i Beogradski maraton d.o.o. susaglasni da je maraton 
u Beogradu jedinstven događaj i manifestacija od prvorazrednog značaja za 
promociju sporta, kao i grada Beograda;

Skupština grada Beograda i Beogradski maraton d.o.o.se slažu da je samo maraton 
sa međunarodnim pravnim statusom u stanju da ispuni gore navedene ciljeve i da 
samo takav odgovara gradu kakav je Beograd;

Beogradski marton d.o.o. kao vlasnik manifestacija pod nazivom: Beogradski 
maraton, Beogradska trka kroz istoriju, Dečiji maraton i Ženska trka, voljan je 
da, zajedno i pod pokroviteljstvom Skupštine grada Beograda, organizuje ove 
manifestacije u najboljem interesu svoga grada;

Skupština Beograda i Beogradski maraton d.o.o. se, takođe, slažu da će sva 
sportna pitanja iz svog ranijeg odnosa rešiti mirnim i kompromisnim putem".

Na ovom sastanku, očigledno, rešena je sudbina narednog, a verujemo i budućih 
maratonskih trka u glavnom gradu, za koje su do pre tri godine grad Beograd kao 
i neposredni organizator preduzeće "Beogradski maraton" d.o.o. dobijaki 
priznanja iz celog sveta, ne samo iz Udrženja maratona i uličnih trka (AIMS) 
već i od najvećih svetskih maratona, samih učesnika i predstavnika medija.

Sudeći po ovom saopštenju tako će biti i ubduće, a podsetimo da je odnedavno na 
čelu Upravnog odbora preduzeća "Beogradski maraton" d.o.o. naš proslavljeni 
košarkaš Aleksandar Đorđević.