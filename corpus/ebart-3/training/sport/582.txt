> Izvor: ebart
> Datum: 
> Rubrika: sport
> Naslov: Svadba je svetinja i ništa ne sme da je pokvari. Predsednik Betisa Manuel Ruiz 
> Članak:

Svadba je svetinja i ništa ne sme da je pokvari. Predsednik Betisa Manuel Ruiz 
de Lopera priznao je da je od vlasnika Čelzija Romana Abramoviča dobio 
pozamašnu ponudu za desno krilo Hoakina, ali da će taj transfer teško biti 
ostvaren.
- Stvari su veoma zapetljane - kaže Lopera. - Ponuda je sjajna, ali Abramovič 
će morati da pričeka na naš odgovor. Hoakin se ženi osmog jula i ne bi bio red 
da ga sada, kada je veoma uzbuđen, uznemiravam poslovnim stvarima. A s obzirom 
na to da će tek biti venčan, pitanje je da li će želeti da napusti Sevilju.