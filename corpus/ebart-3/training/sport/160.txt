> Izvor: matf
> Datum: 
> Rubrika: sport
> Naslov: JEDINSTVENA FUDBALSKA LIGA BiH - 4. KOLO
> Članak:


BANJALUKA - Dve najbolje plasirane ekipe iz prethodnog prvenstva sastaće se 
danas u Trebinju. Aktuelni prvak Leotar ugostiće tim Željezničara, s kojim ima 
mršav učinak u međusobnim okršajima. Hercegovci najavljuju da će konačno stići 
do prvog trijumfa protiv rivala sa Grbavice, odnosno prekinuti neugodnu 
tradiciju.
Posle debakla u Čitluku, banjalučki Borac će do druge pobede u sezoni nastojati 
da stigne protiv tuzlanske Slobode, baš kao i Modriča, koja ima pobedničke 
ambicije u sudaru sa fudbalerima iz Mostara.
Preostala dva predstavnika Republike Srpske će gostovati. Glasinac, uzdrman 
visokim porazom protiv Sarajeva na domaćem terenu, putuje debitantu u Travnik, 
a jedan bod doneo bi bar delimičnu rehabilitaciju, dok Rudar ima teško 
iskušenje u Posušju.
PAROVI 4. kola: subota: Trebinje: Leotar - Željezničar, Banjaluka: Borac - 
Sloboda, Modriča: Modriča - Zrinjski, Travnik: Travnik - Glasinac, Sarajevo: 
Sarajevo - Orašje, Zenica: Čelik - Žepče, nedelja: Posušje: Posušje - Rudar, 
Široki brijeg: Široki brijeg - Brotnjo.