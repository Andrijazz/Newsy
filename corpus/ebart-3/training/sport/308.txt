> Izvor: ebart
> Datum: 
> Rubrika: sport
> Naslov: SLABE OCENE SUDIJAMA NA "VEČITOM" DERBIJU
> Članak:

SLABE OCENE SUDIJAMA NA "VEČITOM" DERBIJU

PET kola, tri slabe ocene - sve na utakmicama Crvene zvezde. Sudijska 
organizacija analizirala je prvenstvene utakmice od 22. do 26. kola, a 
rezultate je saopštio sekretar Zdravko Jokić, pošto je komesar Branimir 
Babarogić na službenom putu u inostranstvu.
Na utakmici Borac - Crvena zvezda (1:1) slabu ocenu 5,5 dobio je glavni arbitar 
Nebojša Rabrenović, zbog nedosuđenog jedanaesterca za Čačane.
Kada je u pitanju večiti derbi, podbacili su i glavni i drugi pomoćni sudija. 
"Mahač" Uroš Subotić dobio je 5,9 zbog poništenog pogotka Ivice Ilieva, dok je 
Dragomir Tanović zaslužio takođe nedovoljnih 6,4, jer nije isključio Zorana 
Mirkovića posle faula nad Nikolom Žigićem.