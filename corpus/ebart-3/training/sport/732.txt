> Izvor: matf
> Datum: 
> Rubrika: sport
> Naslov: Priznanje
> Članak:


Igor Kokoškov, jedan od pomoćnih trenera Detroit Pistonsa, biće drugi Srbin na 
Ol-star vikendu u Hjustonu. Naime, s obzirom na to da je član trenutno 
najuspešnijeg stručnog štaba u američkoj profesionalnoj košarci, Kokoškov je 
jedan od trenera koji će 19. januara voditi tim najboljih igrača Istočne 
konferencije na 55. Ol-Star susretu u Hjustonu.
Flipu Sondersu, prvom strategu ekipe sa ubedljivo najboljim rezultatima ove 
sezone, nije bilo teško da izabere upravo svoj stručni štab da ga prati na ovoj 
revijalnoj utakmici. Sidni Lou, prvi Sondersov pomoćnik u Pistonsima, 
predvodiće u petak 17. februara ekipu "sofomora" protiv najboljih "brucoša", pa 
će Kokoškov imati jedinstvenu priliku da sa klupe vodi tim u kom će nastupiti i 
centar Nenad Krstić.