> Izvor: ebart
> Datum: 
> Rubrika: sport
> Naslov: LONDON -Ponovljeni test evropskog šampiona na 100 metara, britanskog sprintera 
> Članak:

LONDON -Ponovljeni test evropskog šampiona na 100 metara, britanskog sprintera 
Dvejna Čembersa, pozitivan je na zabranjeni anabolički steroid THG. Obzirom da 
su mu oba uzorka pozitivna, Čembers će sigurno biti suspendovan, a najmanja 
kazna koja ga očekuje jeste dvogodišnja zabrana takmičenja, ali doživotna 
zabrana učešća na Olimpijskim igrama.
On je 22. oktobra preko svog advokata potvrdio da su u njegovom prvom uzorku 
urina, uzetog na treningu u nemačkom gradu Sarbrikenu početkom avgusta, 
pronađeni tragovi steroida, ali je naveo da nije znao da je uzimao zabranjene 
supstance.
- Drugi Čembersov uzorak analiziran je u ponedeljak u laboratoriji Univerziteta 
UCLA u Kaliforniji i nalaz je pozitivan - rekao je juče zvaničnik koji želeo da 
ostane anoniman, a upoznat je sa rezultatima ponovljenog testa.