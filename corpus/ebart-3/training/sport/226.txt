> Izvor: ebart
> Datum: 
> Rubrika: sport
> Naslov: DRAGAN DŽAJIĆ, PREDSEDNIK CRVENE ZVEZDE, NA TEMU LIGE STARE JUGOSLAVIJE
> Članak:

DRAGAN DŽAJIĆ, PREDSEDNIK CRVENE ZVEZDE, NA TEMU LIGE STARE JUGOSLAVIJE

I HRVATI su se dozvali pameti... Shvatili su koliko je ona liga u staroj 
Jugoslavji bila jaka. Otuda i iz Hrvatske poziv za ponovno fudbalsko 
udruživanje.
- Iskren da budem, i mene je iznenadio poziv iz Zagreba - priča predsednik 
Crvene zvezde, Dragan DŽajić. - Javio mi se Pero Zlatar, dugogodišnji novinar i 
dopisnik iz Beograda - i objasnio da je direktor Dinama Zoran Mamić rad da 
pokrene inicijativu o zajedničkoj Ligi. 
DŽajić nije bio zatečen, jer nešto slično, konkretno, o Balkanskoj ligi već se, 
ne samo pričalo, već i dogovaralo...
- Rekoše mi da se posle tog predloga digla velika prašina u Hrvatskoj i da su 
mediji pokrenuli kampanju. Odgovorio sam da je, sa sportskog aspekta, 
zajednička liga ono pravo, jer, interesovanje bi bilo znatno veće, stadioni 
puniji, kvalitet bolji, a svakako da bismo svi finasijski mnogo bolje 
prolazili. Sada se i u Hrvatskoj, Sloveniji, Makedoniji, Bosni i Hercgovini, 
kao i u Republici Srpskoj suočavaju sa mnogim teškoćama, lige su slabe, a 
gubici veliki. Iz tog, pre svega finansijskog haosa, moglo bi se izaći 
osnivanjem te Lige.
DŽajić neće o političkoj strani medalje...
- Koliko vidim, Jadranska liga funkcioniše, dakle, s te strane, verujem, ne bi 
bilo problema. UEFA je ta koja može da "zakoči" inicijativu. U svakom slučaju, 
ideja kao takva, svakako je prihvatljiva - zaključio je Dragan DŽajić.