> Izvor: matf
> Datum: 
> Rubrika: sport
> Naslov: Paljevina u Mariboru
> Članak:


Slovenačkom reprezentativcu Amiru Kariću zapaljen je automobil marke 
"mercedes", koji je bio parkiran u dvorištu ispred njegove kuće u Mariboru. 
Nepoznato lice ili više njih razbilo je vetrobransko staklo vozila, a potom u 
njega ubacilo Molotovljev koktel. Automobil nije eksplodirao zahvaljujući 
prisebnosti komšija i brzoj intervenciji vatrogasaca, ali je ipak sasvim 
uništen.
Karić, koji se trenutno nalazi na Kipru (nedavno je prešao u AEL iz Limasola), 
jedan je od omiljenijih slovenačkih fudbalera. Prema pisanju kolega iz 
Slovenije, on nije imao ni neprijatelja, ni dugova, mada je čest posetilac 
kockarnica.