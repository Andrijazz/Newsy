> Izvor: ebart
> Datum: 
> Rubrika: sport
> Naslov: Francuski vezista Patrik Vijera saopštio je da ipak ostaje u londonskom 
> Članak:

Francuski vezista Patrik Vijera saopštio je da ipak ostaje u londonskom 
Arsenalu, šampionu Engleske za prošlu sezonu. Posle više nedelja i meseci 
nagađanja da li će 28-godišnji Vijera otići iz Arsenala u madridski Real, on je 
juče okončao neizvesnost rekavši da ostaje u timu sa Hajberija.
- Celo leto sam proveo u razmišljanju o tome gde ću nastaviti karijeru i o 
mogućnosti da odem u Madrid, ali su ljubav prema Arsenalu i prijateljstva koje 
sam ovde stekao sa ljudima presudili da ostanem. Ponosan sam što sam kapiten 
kluba i nadam se novim uspesima u dresu Arsenala - naveo je Vijera u izjavi 
koju prenosi veb sajt kluba. On je u Arsenal stigao 1996. godine iz Milana, za 
3,5 miliona funti. Bio je prva akvizicija tada novog menadžera Arsena Vengera. 
Beta