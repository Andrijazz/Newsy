> Izvor: ebart
> Datum: 
> Rubrika: sport
> Naslov: Igračice Karoline Panters izazvale skandal u Tampi
> Članak:

Igračice Karoline Panters izazvale skandal u Tampi

Dve "čirlidersice" ekipe "pantera" vodile ljubav u toaletu, a zatim se  potukle 
sa gostima noćnog kluba

Seks u toaletu, tuča, hapšenje.... Akteri ovog puta nisu muškarci, već žene. 
Dobrodošli u 21. vek, stoleće ravonopravnosti polova. Mesto je Amerika, grad 
Tampa, a sport američki fudbal. Ekipa "Pantera" iz Karoline gostovala je 
"Gusarima" iz Tampa beja u okviru regularnog prvenstvenog kola, a meč je 
prikazan i na našoj televiziji u nedelju uveče.
Noć pred utakmicu, "čirlidersice" gostiju su odlučile da se provedu u noćnom 
klubu kod "Banana Džoa", blizu centra Tampe. U jeku provoda, u dva sata ujutro, 
Anđela Kitli je otišla u toalet sa do tada još nepoznatom drugaricom, a onda je 
počeo divlji seks, koji je čula Melisa Holden, dok je čekala svoj red ispred 
vrata (njene potrebe nisu bile seksualne prirode). Njoj je dozlogrdilo da punih 
15 minuta sluša stenjanje dve ljubavnice, za koje nije utvrđeno da li im je ovo 
prvi put ili su lezbejke po "difoltu", pa im je oštro zamerila kada su se 
konačno pojavile na vratima. Umesto izvinjenja, dobila je masnicu na oku, jer 
ju je Anđelina ljubavnica udarila pesnicom.
Kada je policija došla na uviđaj, Anđela je bila "mrtva" pijana i pokušala je 
da izbegne hapšenje uz psovke upućene oficirima u plavom, pa je optužena za 
ometanje hapšenja i nepristojno ponašanje. Njena misteriozna seksualna 
partnerka se drznula da, kao identifikaciju, pokaže vozačku dozvolu svoje 
koleginice iz tima Kristen Oven, koja je u to vreme bila na venčanju u Južnoj 
Karolini. Policija je uspela da utvrdi da je reč o Rene Tomas, koja će, osim za 
fizički napad, biti optužena i za laganje zvaničnim organima. 
Inače, Rene je igračica meseca na sajtu Pantersa. U njenoj biografiji piše da 
je studentkinja stomatologije koja voli da se druži sa familijom, prijateljima 
i svoja tri psa, a najvažnije u životu joj je da "živi svaki trenutak do 
maksimuma", što je očigledno pokušala da uradi kod "Banana Džoa".
Posle noći provedene u zatvoru, dve igračice su puštene uz kauciju koju su 
platile ostale koleginice, a nikakve optužnice nisu podignute zbog seksa na 
javnom mestu, jer je to sloboda seksualnog akta. A možda se policija boji da bi 
lezbejke organizovale demonstracije zbog ugrožavanja njihove seksualnosti.