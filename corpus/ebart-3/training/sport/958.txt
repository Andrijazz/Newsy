> Izvor: ebart
> Datum: 
> Rubrika: sport
> Naslov: U Kući košarke juče je na poslednjoj sednici Skupštine Košarkaškog saveza 
> Članak:

U Kući košarke juče je na poslednjoj sednici Skupštine Košarkaškog saveza 
Srbije i Crne Gore doneta odluka o razdruživanju košarkaških organizacija dve 
zemlje.
 - Ovom sednicom stavljamo tačku na blistavi period košarke na ovim prostorima. 
U proteklom periodu bilo je dosta lepih trenutaka, ali i nekih neslaganja. 
Košarka je naš brend i verujem da će tako biti i dalje - izjavio je predsednik 
KSSCG Goran Knežević.
Knežević je čestitao predstavnicima Košarkaškog saveza Crne Gore na učlanjenju 
u Međunarodnu košarkašku organizaciju i izrazio želju da reprezentacije dve 
zemlje u budućnosti budu rivali za medalje na najvećim takmičenjima.
Skupština KSSCG ovlastila je dosadašnjeg generalnog direktora Saveza Predraga 
Bojića da izvrši sve radnje za gašenje svih dinarskih i deviznih računa te 
organizacije.