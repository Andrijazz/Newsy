> Izvor: matf
> Datum: 
> Rubrika: sport
> Naslov: STONOTENISERI CRVENE ZVEZDE PROSLAVILI TITULU
> Članak:


STONOTENISERI Crvene zvezde Telekoma Srbije su još pre dve nedelje ušili petu 
zvezdicu, a sinoć su posle duela sa Banatom Mlekaromproduktom (6:2) proslavili 
titulu i oprostili se od najatalentovanijeg igrača Srbije Marka Jevtovića i 
kapitena Vladimira Marića. Crveno-beli tandem karijeru će da nastavi u Nemačkoj.
- Osećamo se kao roditelji što decu šalju na fakultet, a tužni što fakulteta 
nema ovde - istakao je na skromnoj ceremoniji trener Slobodan Tasković.
Zvezdaši su svojim asovima poklonili "spomen dresove", a u osvajanju nove 
titule učestvovali su i Dragan Kljajić, Đorđe Pejak, LJubomir Pavasović i 
Danijel Toađen.
- Ovu titulu poklanjamo našem sponzoru i gospodinu Drašku Petroviću, jer bez 
njihove pomoći ne bismo se ni takmičili - naglasio je Tasković.