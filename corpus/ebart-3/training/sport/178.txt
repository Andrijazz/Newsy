> Izvor: matf
> Datum: 
> Rubrika: sport
> Naslov: Određen sastav omladinske selekcije za turnir u Švedskoj 
> Članak:


Miodrag Martać, selektor selekcije fudbalera mlađih od 19 godina (generacija 
1985), obelodanio je spisak igrača za kvalifikacioni turnir za plasman na EP 
koji će se od 7. do 12. oktobra održati u Švedskoj.
Plave nade će se za jedno od prva dva mesta boriti sa vršnjacima iz Švedske, 
Austrije i Kazahstana. U prvom meču (8. oktobar), Veselinoviću i kompaniji na 
megdan izlaze Kazahstanci, potom domaćin Švedska (10.oktobar) i na kraju sledi 
dvoboj sa Austrijancima (12.oktobar).
Poziv je upućen i Veroljubu Saletiću, vunderkindu iz Grashopersa, međutim, 
njegov dolazak u Beograd još uvek je pod znakom pitanja. Na spisku se nalaze 
sledeći igrači: Baletić (PKB Kneževac) i Jovanić (Veternik), Sretenović (Rad), 
Živković (Javor), Tošić (OFK Beograd), Vukašinović (Golubovci), Koljenović 
(Spartak), Đurić (Srem), Pajović (Partizan), Saletić (Grashopers), Stančeski 
(Hajduk BG), Smiljanić (Partizan), Marinković (Partizan), Vukčević (Teleoptik), 
Burzanović (Budućnost PG), Veselinović (Partizan), Lečić (Radnički O), Purović 
(Budućnost PG), Horvat (Novi Sad).