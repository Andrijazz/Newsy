> Izvor: ebart
> Datum: 
> Rubrika: sport
> Naslov: Prošlogodišnji finalisti NBA karavana doživeli su poraze u noći između subote i 
> Članak:

Prošlogodišnji finalisti NBA karavana doživeli su poraze u noći između subote i 
nedelje. I dok je Detroit lakše nego što se očekivalo poražen u Klivlendu, San 
Antonio je u Dalasu do poslednje sekunde imao šansu da pobedi. Dirk Novicki je 
sedam sekundi pre kraja meča sa linije slobodnih bacanja doneo svom timu 
vođstvo, ali aktuelni šampion nije uspeo da preokrene rezultat. "Maveriksi" su 
ovom pobedom poveli u seriji 2:1 i ukoliko na svom terenu trijumfuju i u 
narednom meču dovešće vlasnike NBA prstena na ivicu provalije.
Pavlović ponovo nije ulazio u igru za Klivlend koji se pobedom vratio u seriju 
protiv Detroita. Najzaslužniji za smanjenje rezultata (2:1) po običaju je 
Lebron Džejms koji je po drugi put u karijeri u plej-ofu postigao tripl-dabl. 
"Kavalirsi" su bili oslabljeni odsustvom Hjuza kome je mlađi brat nedavno 
preminuo, ali je to nadoknadio Varežao sa 16 poena.