> Izvor: ebart
> Datum: 
> Rubrika: sport
> Naslov: U Portugalu, a posebno u Gimaraešu, gde se igraju utakmice grupe A, nema mnogo 
> Članak:

U Portugalu, a posebno u Gimaraešu, gde se igraju utakmice grupe A, nema mnogo 
navijača na utakmicama. Zato su domaćini organizovali veliki broj mališana iz 
osnovnih škola da dođu i navijaju. U susretu Jugoslavije i Kuvajta klinci koji 
su došli da bodre naš tim imali su u rukama zastave sa petokrakom. Zaključili 
smo da Portugalci još uvek nisu dovoljno informisani o dešavanjima na prostoru 
bivše Jugoslavije. Jedan od razloga slabije posete svakako su i cene karata 
koje iznose od 15 do 25 evra, što je ipak skupo, jer je prosečna plata u 
Portugalu 450 evra.
