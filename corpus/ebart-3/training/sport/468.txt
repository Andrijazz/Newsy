> Izvor: ebart
> Datum: 
> Rubrika: sport
> Naslov: SMEDEREVO STIGLO NA PRIPREME U GUČU
> Članak:

SMEDEREVO STIGLO NA PRIPREME U GUČU

SMEDEREVO - Fudbaleri Smedereva doputovali su u Guču, na prvu fazu priprema za 
prolećnu sezonu. U ekspediciji je 30 kandidata za prvu postavu. Zasad se sve 
svodi na stari kadar, a eventualne novajlije stići će u toku prelaznog roka, 
koji je tek počeo.
- Bez obzira na sve okolnosti, verujem da ćemo napraviti korak napred na tabeli 
- rekao je Tomislav Sivić (37), šef stručnog štaba, inače bivši igrač ovog 
kluba, zatim selektor Farskih Ostrva i selektor kadetske selekcije SCG.
Stručni štab Smedereva, koji još nije zvanično formiran, uveliko radi na 
rešavanju kadrovskih promena od kojih zavisi dalji uspeh "oklopnika". Možda će 
sve biti jasnije po povratku u Smederevo odakle se, posle kraće pauze, kreće na 
Kipar, gde bi trebalo da se odigraju nekoliko prijateljskih utakmica, među 
kojima će biti i meč sa Crvenom zvezdom.
Takođe, još se ništa ne zna šta će sve biti sa formiranjem novog Upravnog 
odbora, jer je neizvesno da li će Tomas Keli, predsednik Ju Es Stila ostati na 
čelu ili će neko drugi preuzeti kormilo.