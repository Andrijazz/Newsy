> Izvor: ebart
> Datum: 
> Rubrika: sport
> Naslov: DEJAN BRĐOVIĆ NE POMIŠLjA DA OKAČI PATIKE O KLIN
> Članak:

DEJAN BRĐOVIĆ NE POMIŠLjA DA OKAČI PATIKE O KLIN

Povući ću se tek kada budem igrao ispod ovog nivoa - ističe uspešni sportski 
direktor i kapiten odbojkaša Crvene zvezde

RASTANAK se nije primakao. Dejan Brđović (37) uspešno prkosi godinama. 
Nekadašnji kapiten plavih odbojkaša i dalje je alfa i omega Crvene zvezde. Igra 
crveno-belih zavisi od raspoloženja i forme legendarnog asa, koji je ovih dana 
ponovo na meti italijanskih, francuskih i grčkih klubova.
- Nisam razmišljao o odlasku sa Marakane. Želim da pomognem momcima, ali nikad 
se ne zna. Situacija kod nas je takva kakva jeste, a ja izdržavam dvoje dece i 
ženu - kaže Brđović.
Odlične igre u poslednje dve sezone motivisale su Dejana da ne pomišlja da 
prekine karijeru:
- Daleko sam od takve odluke. Sve dok igram na ovom nivou rastanak je daleko. 
Smatram da mogu da igram još bolje, još ubojitije, jer ne treniram punom parom. 
Uostalom, i u Ligi šampiona se videlo da nisam za "staro gvožđe".
Zvezdin korektor se od reprezentacije oprostio još 1997. godine. Međutim, mnogi 
bi ga rado videli u plavom timu. Zato se svi pitaju da li je postoji mogućnost 
da ga selektor Ljubo Travica pozove u A tim za Olimpijske igre u Atini.
- Ne verujem da Travica računa na mene. Samo, meni je uvek bila čast da igram 
za reprezentaciju. Ako sam potreban, uvek sam spreman da pomognem - veli 
Brđović. 

Foto M. VukadinoviĆ