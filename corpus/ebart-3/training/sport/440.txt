> Izvor: ebart
> Datum: 
> Rubrika: sport
> Naslov: ODBOJKAŠI NOVOSADSKE VOJVODINE DANAS U AUSTRIJI PROTIV HOTVOLEJSA
> Članak:

ODBOJKAŠI NOVOSADSKE VOJVODINE DANAS U AUSTRIJI PROTIV HOTVOLEJSA

Nadam se da možemo da učinimo nešto u Beču i jednostavno, moramo da budemo 
optimisti - poručuje Radovan Dabić, prvi stručnjak VojvodineBEČKI valcer za 
"legiju stranaca". Odbojkaši Vojvodine Novolin, večeras (20.15 časova) u 
četvrtom kolu Indesit evropske lige šampiona gostuju prvaku Austrije, ekipi 
Hotvolejs, koja u dosadašnjem delu najelitnijeg odbojkaškog klupskog takmičenja 
na Starom kontinentu, ne zna za poraz. Bečlije su načinile i podvig, pobedili 
apsolutnog favorita, prvaka Grčke Panatinaikosa u Atini. 
Odbojkaši našeg šampiona zabeležili su dva poraza u SPENS, ali zato 
trijumfovali u Poljskoj nad Jastržebskim. Činjenica da, kako kažu, bolje igraju 
na strani nego pred svojim navijačima, i ovoga puta je osnova za dobar 
rezultat, pa se izabranici Radovana Dabića nadaju da mogu da odigraju po 
visokim tonovima.
- Bečlije nose epitet ekipe "legije stranaca", jer imaju više igrača iz 
inostranstva, nego domaćih odbojkaša. Tamo su, pre svih naši odbojkaši, Danilo 
Mrđa i Vladan Đorđević, Rus, Aleksej Sanko, Poljak Bartoš Dobrovolski i Hrvat 
Darko Antunović, koji je i najbolji poenter. Iskusni su, pokazali do sada 
najbolju formu i protiv njih moramo igrati sa određenom dozom taktičke 
mudrosti. Moji odbojkaši su se oporavili od poraza od Atinjana i uveren sam, 
daće maksimum. Nadam se da možemo da učinimo nešto u Beču i jednostavno, moramo 
da budemo optimisti - poručuje Radovan Dabić, prvi stručnjak Vojvodine. 
Jedini problem je povreda sjajnog primača Dragana Ristića, koji nije otputovao 
sa ekipom.