> Izvor: ebart
> Datum: 
> Rubrika: sport
> Naslov: PLAVI KARATISTI UBUDUĆE U OPREMI POZNATE SPORTSKE MARKE 
> Članak:

PLAVI KARATISTI UBUDUĆE U OPREMI POZNATE SPORTSKE MARKE 
BEOGRAD - Karate savez Srbije i Crne Gore, juče je potpisao ugovor o saradnji 
sa Sportskom akademijom i firmom Adidas. Cilj ove saradnje je da se omogući 
školovanje kadrova, naučna podrška, kao i obezbeđivanje kvalitetne opreme, koja 
je, inače, zvanični sponzor Evropske i Svetske karate Federacije.
Direktor KSSCG Zoran Jerković istakao je da trenutna situacija u ovom trofejnom 
sportu nije na zadovoljavajućem nivou, ali da to može vrlo brzo da se promeni.
- Na sednici Međunarodnog olimpijskog komiteta, koja će se održati u julu 2005. 
godine u Singapuru, neki sportovi će izgubiti olimpijski status, pa se nadamo 
da bi karate mogao da zauzme jedno od tih mesta - naglasio je Jerković.
Upravni odbor MOK razmatraće u Singapuru zahteve pet sportova koji bi želeli da 
se nađu u programu letnjih OI u Pekingu 2008. godine, a to su: golf, karate, 
ragbi, skvoš i roler sport.