> Izvor: ebart
> Datum: 
> Rubrika: sport
> Naslov: Drugi igrač SCG Novak Đoković i prvi teniser Zimbabvea Džinius Čidzikve 
> Članak:

Drugi igrač SCG Novak Đoković i prvi teniser Zimbabvea Džinius Čidzikve 
otvoriće danas u 12 časova u hali Novosadskog sajma duel prve Evro-afričke zone 
Dejvis kupa, koji se ovog vikenda igra u Novom Sadu. Osim Đokovića danas će na 
šljaci u hali Novosadskog sajma igrati i najbolje rangirani teniser SCG Janko 
Tipsarević i drugi igrač Zimbabvea Vinaj Tongona.
U meču dublova, koji se igra sutra (14h), za reprezentaciju SCG nastupiće Dušan 
Vemić i Nenad Zimonjić, dok će Zimbave predstavljati dubl Čidzikve - Tongona. U 
nedelju (12h)su na programu mečevi Tipsarević - Čidzikve i Đoković - Tongona.  
Ulaznice se prodaju po ceni od 150 dinara po danu.