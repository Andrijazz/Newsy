> Izvor: matf
> Datum: 
> Rubrika: sport
> Naslov: Danas u hali Šumice (18, TV) duel odbojkaša Partizana i Zvezde
> Članak:


Večiti derbi Partizana i Crvene zvezde, ovog puta u odbojci, biće odigran danas 
s početkom od 18 časova u hali Šumice. U trenutku kada se oba rivala nalaze u 
gornjem delu tabele i kada crveno-beli s treće pozicije beže večitom rivalu 
samo bod, korektor Crvene zvezde Dejan Bojović predoseća dobru priliku za 
revanš Partizanu, koji je u prethodnom susretu velikih rivala imao razloga za 
slavlje.
- Želimo tu pobedu da bismo novu godinu započeli uspešno. To nam je i prilika 
za revanš crno-belima, koji su nas u prethodnom derbiju pobedili 3:0. Iako su u 
proseku nešto mlađi od nas, mi igrače Partizana nećemo da potcenimo, jer su oni 
ekipa koja u naletu može da pobedi i mnogo jače timove od našeg.
Da li Zvezda sprema tajno oružje za večitog rivala? 
- Ne izuzev činjenice da je naš trener Željko Bulatović bio i trener Partizana, 
tako da dobro zna sve njihove mane i vrline. Zato i očekujem pobedu, kojom ćemo 
obradovati naše navijače.
Kakva je situacija s povredama, da li će Zvezda imati priliku da večitom rivalu 
suprostavi najjaču postavu?
- Mali probolem s leđima ima Kovačević, dok Brđovića muči  povišena 
temperatura. Ipak i oni će biti spremni za derbi, kako bi doprineli našoj 
pobedi.
Od nedavno ste na spisku selektora reprezentacije SCG LJube Travice, da li vas 
je poziv iznenadio?
- Za mene je taj poziv priznanje za dobre igre u prvenstvu i Ligi šampiona, ali 
je i obaveza, jer sam svestan da će sada svaki moj potez biti i pod lupom 
selektora. Naravno nemam čega da se plašim, jer igram u dorboj formi, a uz 
podršku čitavog tima naš uspeh neće izostati- kaže korektor Crvene zvezde Dejan 
Bojović.