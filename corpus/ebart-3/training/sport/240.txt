> Izvor: matf
> Datum: 
> Rubrika: sport
> Naslov: Naš intervju: Nebojša Leković, predsednik FS Srbije
> Članak:


Nebojša Leković (39), predsednik Fudbalskog saveza Srbije je najiskusniji član 
trilinga vođa srpsko-crnogorskog fudbala. Uz njega tu su još Dragan Stojković 
(38) na saveznom i Dejan Savićević (37) na crnogorskom nivou.
Stojković i Savićević su, pre svega, u ovaj rad nesebično uložili svoja imena, 
a Leković i ime i visoko pravno obrazovanje i ogromnu želju za uspehom koja je 
u skladu sa opštim mogućnostima.
Prihvatao je Leković naš poziv da otvoreno, bez "kočnica" govori za "Politiku" 
o svim događanjima u fudbalu ali i u politici, potpredsednik je na prošlim 
izborima gubitničke stranke Liberala Srbije.

U ovim vremenima privatizacije ima i neobjašnjivih događanja, afera i sumnji u 
ispravnost niza postupaka. Šta je sa Zakonom o privatizaciji kad je sport u 
pitanju?

- To je pitanje svih pitanja. Definitivno moramo dobiti titulare klubova. Kako 
sad stvari stoje u klubovima se mogu privatazovati samo dresovi i ugovori 
igrača. I ništa drugo. Fudbalski stadioni su u vlasništvu države. Razgovarao 
sam, više puta, na ovu temu sa ministrom za privatizaciju Vlahovićem i, ranije, 
sa Zoranom Đinđićem. Jer, Zakon o privatazaciji je ključno pitanje opstanka 
sdorta. Ali, uvek su imali preča posla pa je ovaj zakon ostavljan po strani. 
Ako se ovo uskoro ne reši plašim se da do nekog velžog napretka u sportu neće 
doći.
Leković je, zatim, istakao:
- Postoje ljudi koji su spremni da ulože velike pare u sport. To je sigurno. 
Sport je neiscrpna baza. Ljudi sa parama bi uložili svoj kapital, ali uz jedan 
uslov: da im država obezbedi Zakon o privatizaciji u sportu, a i Zakon o sportu 
uoppgge. Jer, sport je veoma, veoma ozbiljna privredna grana.

Šta je sa sadašnjim ulagačima u fudbal, sa Karićima u Zemunu, Bulićem u 
Železniku, Svetlanom Ražnjatović u Obiliću...?

- Samo ako imaju sve dokaze o ulaganju u klub biće im priznati sve što su 
uložili. To će zakonom jasno biti regulisano.
Od tri pomenuta ulagača predsednik FS Srbije Nebojša Leković posebno je istakao 
jedno ime:
- Dobro je što su Karići ušli i u fudbal. Košarkaši Lavova 063 su njihovo delo. 
Voleo bih da još tih dobro stojećih kompanija uđe u fudbal. Gde god postoje 
dobre namere to je dobro za sport. Znam da Karići, kad je o fudbalu reč, imaju 
nameru da uđu i u druge klubove. U Crvenu zvezdu, na primer.

Šta je za vas, vođu, pre svega srpskog, a posredno i crnogorskog fudbala, u 
svemu ovome najvažnije?

- Za nas je posebno značajno da u klubove dođu čiste pare, da tu ne dođe mafija 
i neki druga problematični ljudi. Jer, tu smo situaciju imali. Zato je tu spas 
samo u dobro organizovanim kompanijama.

Ima fudbalera koji su privatno vlasništvo. Ugovorom su vezani za pojedince. Šta 
će biti sa takvim igračima u klubovim kad dođe do privatizacije?

- Članovi zemunskog klana su držali na "lancu" više fudbalera, a na taj način i 
više klubova. Ali, to je pitanje tih klubova i pitanje države. Da li neki 
ozbiljan klub može da dozvoli da neko upravlja njegovim igračima. Mislim da ne 
može.

A da li neki ozbiljan fudbalski savez može sebi da dozvoli da nema sportski 
centar, sa terenima, hotelom, prostorima za administraciju...? A, što je 
najvažnije, Evropska i Svetska fudbalska federacija nude svim nacionalnim 
savezima ukupno oko četiri miliona evra za takve objekte i takve sportske 
centre. Od 204 nacionalna saveza u svetu najveći broj njih su iskoristili taj 
novac, a mi nismo. Zašto?

- To je tačno. Mi smo, uz Albaniju, jedini Fudbalski savez u Evropi koji nema 
svoj sportski centar, istakao je Leković, uz napomenu: Ove pare možemo sutra 
podići uz dva uslova: prvo, država bi trebalo da nam ustupi zemljište, a drugo, 
moramo da podnesemo Evropskoj i Svetskoj fudbalskoj federaciji projekat za tu 
gradnju ili adaptaciju. Može to da bude i kuća za administraciju ili sportski 
centar. Mi smo se opredelili za sportski centar u okviru koga bi se napravila 
kuća fudbala i hotel. Bila bi to fabrika za proizvodnju fudbalera.

Zašto to ne učinite? U Beogradu, uz jezero na Adi, nalazi se sportski centar 
nekadašnjeg prvoligaša Milicionara koji sad nije iskorišćen.

- Mi smo dobrim delo bili odmakli u dogovorima sa vlasnicima Sportskog centra u 
Makišu. Ali, na žalost, živimo u zemlji u kojoj se politčki događaji neprestano 
smenjuju. Trebalo je prošlog proleća da potpišemo taj ugovor o preuzimanju 
imovine Milicionara, ali ubijen je premijer Zoran Đinđić a posle toga su 
usledili neki događaji. I taj dogovor nismo priveli kraju.

I šta sad?

- Opet smo u toku tih pregovora. U opticaju su Sportski centar Mššcionara, 
Košutnjak, a i treća varijanta po kojoj bi grad trebalo da nam da golo 
zemljište. I tada bi morali urgentno da krenemo u taj posao adaptacije ili 
gradnje. UEFA i FIFA nam nude oko četiri miliona evra ali nude nam i mnogo više 
para kroz kredite. Možemo da uzmemo ono što želimo.

Ovaj novac koji bi Evropska i Svetska fudbalska federacija platile na račun 
nacionalne federacije Srbija i Crna Gora morao bi da se podeli na dva dela. Da 
li je ta potreba za podelom novca na srpski i crnogorski razlog što novac još 
nije uzet?

- Dogovor sa Crnogorcima sledi. Mi ćemo uskoro razgovarati. I tada ćemo 
odlučiti u kom odnosu ćemo podeliti te pare. Biće, naravno, reči o 
procentualnoj podeli novca od FIFE i UEFE. U ovom dogovoru mora se uvažiti 
činjenica da Srbija ima 2.500, a Crna Gora samo 50 klubova. Taj odnos je 50:1. 
Naravno da ne možemo taj odnos uzeti kao osnovni reper za ovu podelu novca, ali 
siguran sam da će podelom para obe strane biti potpuno zadovoljne. 

Za koga navijate?

- Za Crvenu zvezdu. Ali to mi ne smeta da imam odlične odnose i sa drugim. I to 
navijanje nikad nije bilo presudno pri bilo kom odlučivanju. Pri odlučivanju 
moraju samo da se popgguju propisi. Ja isključivo to činim.

Šta bi za vas trebalo da bude najsrećniji događaj u ovoj godini?

- Već se dogodio. U petak, 9. januara, na dan Svetog Stefana supruga Danijela 
rodila nam je sina. Bog mu je dao ime Stefan, kazao nam je Nebojša Leković, 
predsednik Fudbalskog saveza Srbije.