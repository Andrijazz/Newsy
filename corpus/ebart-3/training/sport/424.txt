> Izvor: matf
> Datum: 
> Rubrika: sport
> Naslov: Organizator igre u Valensiji, argentinski reprezentativac Pablo Aimar će po 
> Članak:

svoj prilici propustiti meč Lige šampiona protiv Intera. Aimar je tokom 
utakmice u Primeri sa Atletikom iz Madrida dobio udarac u glavu, zbog kojeg je 
pao u nesvest i hitno prebačen u bolnicu. Kada se probudio, lekari su 
konstatovali da ima blagu amneziju. Iz novina je saznao da ga je nenamerno 
udario defanzivac Atletika Ibanez.
Ipak, lekari su objasnili da povreda glave srećom nije teže prirode, da će 
uskoro sve biti u najboljem redu, ali su ipak preporučili treneru Valensije 
Klaudiju Ranijeriju da ga izostavi iz sastava za utakmicu sa milanskom ekipom. 
Što je sigurno, sigurno je... 