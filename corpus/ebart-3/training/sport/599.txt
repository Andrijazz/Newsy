> Izvor: ebart
> Datum: 
> Rubrika: sport
> Naslov: Član Serije A Ređina zvanično je potvrdila transfer japanskog reprezentativca 
> Članak:

Član Serije A Ređina zvanično je potvrdila transfer japanskog reprezentativca 
Šunsukea Nakamure u Seltik. Iako detalji ovog dila nisu saopšteni, jedan 
japanski list prošle nedelje je objavio da transfer iznosi oko 3,5 miliona 
funti.
Nakamura je u Ređinu stigao u julu 2002. iz Džej ligaša Jokohama Marinos i na 
80 prvoligaških utakmica u dresu italijanskog tima postigao je 11 golova. 
Levonogi kreativac bio je najbolji igrač prošlogodišnjeg Kupa Azije, a na 
nedavno održanom Kupu konfederacija u Nemačkoj potpuno je zasenio najpoznatijeg 
japanskog fudbalera Hidetošija Nakatu.