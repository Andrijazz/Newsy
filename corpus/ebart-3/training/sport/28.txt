> Izvor: ebart
> Datum: 
> Rubrika: sport
> Naslov: Vršac, 4. februara
> Članak:

Vršac, 4. februara
Rečenica trenera PAOK-a Branislava Prelevića da je on zadovoljan porazom svoje 
ekipe od samo 16 poena razlike, najbolje odslikava stanje na terenu. Samo u 
drugoj deonici PAOK je uspeo da se u potpunosti približi Vrščanima, ali to je 
sve što su uspeli da učine. Impresivan učinak Bogavca i Miličića koji su 
zabeležili po 21 koš kao i Vasiljevića koji je svih svojih 15 poena postigao u 
prvom poluvremenu, pokazuje koliko su domaćini bili nadmoćniji, a da na 
suprotnoj strani nisu imali adekvatne takmace, osim mladog Komatosa, koji je 
zabeležio 25 poena uz 13 skokova. Najveća prednost koju je Hemofarm imao bila 
je u 28. minutu kada je iznosila 17 razlike (61:44).
U toj trećoj četvrtini domaća ekipa je uspela da obezbedi pobedu i se kasnije 
,je bilo održavanje razlike.
Trener gostiju Prelević je izneo uzroke loše partije njegovog tima:
- Mi smo ekipa koja se bori za opstanak u grčkom prvenstvu. Od velikog imena 
PAOK ništa nije ostalo, mi nemamo čak ni sopstvenu finansijsku konstrukciju već 
zavisimo od sportskog društva, a sav novac koji dobijamo je od televizijsih 
prava. Igrači koji su u postavi PAOK-a ove sezone ne bi ni igrali da imamo 
para. To su mahom mladi igrači, a jedan od njih Vasilopulos je do prošle godine 
bio golman mlade fudbalske ekipe PAOK.
Dvorana "Milenijum" u Vršcu. Gledalaca: oko 3.000. Sudije: Mehandžijev 
(Bugarska) i Varadi (Mađarska).
Hemofarm: Bogavac 21 (47, Kembel 2, Stefanović, Ćirić. 10, Popović, Vidačić 4, 
Vučinić, Miličić 21 (1), Topić (1), Vasiljević 15.
PAOK: Milisavljević, Apostolidis, Vasilijadis 10 (2), Hristu, Vasiopulos 8, 
Komato 23 (3), Mavrokefalidis, Aleksis 16, Vatis, Skot11.
