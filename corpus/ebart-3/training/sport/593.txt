> Izvor: matf
> Datum: 
> Rubrika: sport
> Naslov: Radovan Lorbek, jedan od čelnika Jadranske lige, izjavio je agenciji Beta da će 
> Članak:

to takmičenje opstati uprkos povremenim otporima pojedinaca.
- Jadranska liga će sigurno opstati jer je ona jedino rešenje za (velike) 
klubove nekadašnje SFRJ, bez obzira na to što samo takmičenje ima i ozbiljnih 
slabosti, koje će biti prevaziđene u godinama pred nama - rekao je Lorbek.
Lorbek je naglasio da je regionalnu ligu u Srbiji spasla Crvena zvezda, dok je 
Partizan pokušao da sačuva pozicije koje je imao u nacionalnom prvenstvu SCG.
- Partizanu je bilo lakše da tako izbori mesto u Evroligi, jer tu može da 
"kontroliše" stvari, za razliku od Jadranske lige gde je, uz ostalo, i suđenje 
nepristrasnije i korektnije - dodao je Lorbek.
On je ocenio da je nacionalno prvenstvo u Srbiji i Crnoj Gori "još i dobro" u 
odnosu na trenutnu situaciju sa klupskim šampionatima u Sloveniji, Hrvatskoj i 
Bosni i Hercegovini (BiH), koja je "katastrofalna".
Lorbek je pritom napomenuo da je ljubljanska Olimpija, iako državni projekat, 
takođe u krizi zbog toga što u Sloveniji sve zavisi od sponzora, koji su, kao i 
u Srbiji, "pod šapom" politike.
On je izrazio nadu da će stvari krenuti na bolje s obzirom na to da je 
"Pivovarna" iz Laškog, koja takođe ima svoj klub u Jadranskoj ligi, kupila 
ljubljansko "Union" pivo, pa će sada Olimpija imati prednost u odnosu na "mlađ
eg brata iz Laškog".
Radovan Lorbek je član delegacije Slovenije na Evropskom prvenstvu za juniore u 
Beogradu. U selekciji "zmajčeka" igra njegov najmlađi od trojice sinova. Oni su 
svi krenuli košarkaškim stopama svoga oca, nekadašnjeg prvotimca ljubljanske 
Olimpije. Beta