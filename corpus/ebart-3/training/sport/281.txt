> Izvor: ebart
> Datum: 
> Rubrika: sport
> Naslov: U Kraljevu večeras gostuje Vojvodina kojoj rezultatski ova utakmica ne znači 
> Članak:

U Kraljevu večeras gostuje Vojvodina kojoj rezultatski ova utakmica ne znači 
baš ništa. Novosađani su odavno obezbedili mesto u Superligi, a do prve ili 
isto toliko nevažne druge pozicije ne mogu. Međutim, posle poraza na svom 
parketu od Lavova, košarkaši Vojvodine doveli su pod sumnju regularnost prvog 
dela prvenstva. Loša igra i još lošiji pristup utakmici samo su podgrejali 
sumnje o eventulnom poklon-kuponu za Zemnuce. Kako je istakao i sam trener 
Vojvodine Niklola Lazić, njegova ekipa je protiv Lavova izgubila čast i večeras 
ih samo pobeda može oprati.
S druge strane, Sloga pred tradicionalno punom dvoranom i navijačima koji su se 
odavno izborili za status najbučnijih u domaćem prvenstvu, čeka epilog utakmice 
između Lavova i Atlasa. Ako "bankari" pobede, Kraljevčani pobedom definitivno 
putuju u Superligu. Dakle, večeras kraj Ibra niko ne sme da izgubi. Ali, jedan 
mora...