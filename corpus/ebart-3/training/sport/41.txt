> Izvor: ebart
> Datum: 
> Rubrika: sport
> Naslov: Zbog otkazivanja meča sa Lenoksom
> Članak:

Zbog otkazivanja meča sa Lenoksom

Ukrajinski bokser Vitalij Kličko tužio je juče Svetski bokserski savet (WBC) 
zbog toga što nije obavezao svetskog prvaka Luisa Lenoksa da brani titulu 
protiv njega do 8. juna ove godine, što je bio obavezan da uradi prema važećim 
propisima. Pre dva meseca Luis je najavio da će se boriti protiv Klička, i taj 
meč je već bio ugovoren, ali je šampion potom odustao najavivši da bi ipak 
želeo još jednom da pruži šansu Majku Tajsonu. Taj meč bi, naravno, otpao 
ukoliko Tajson danas ne  pobedi Kliforda Etjena. Prema pravilniku NJBC, prvak 
sveta je dužan da najmanje jednom godišnje brani titulu protiv prvog izazivača, 
a u verziji Svetskog bokserskog saveta sada je to Kličko.