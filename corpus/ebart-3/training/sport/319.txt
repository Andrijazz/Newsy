> Izvor: matf
> Datum: 
> Rubrika: sport
> Naslov: Kapiten Nikola Grbić pridružio se ekipi
> Članak:


odbojka

Kapiten odbojkaške reprezentacije Srbije i Crne Gore Nikola Grbić počeo je juče 
da trenira sa ekipom, izjavio je selektor Ljubomir Travica. 
- Ekipa je kompletna i pokušaćemo da se što bolje spremimo za utakmice koje nas 
uskoro očekuju u Svetskoj ligi. Imamo malo vremena i to neće biti nimalo lako - 
rekao je Travica. On je istakao da Ivan Miljković još nije doneo konačnu odluku 
da li će se priključiti reprezentaciji i dodao da se proteklih dana video sa 
korektorom "plavih" nekoliko puta. 
- Razgovarao sam sa Miljkovićem i za sada se nije ništa promenilo. Na njemu je 
da donese odluku, ništa ne zavisi od nas - naglasio je selektor SCG. 
Miljković je ranije najavio da zbog naporne sezone u Italiji želi da se odmori, 
kako bi se što bolje spremio za Olimpijske igre koje počinju 13. avgusta u 
Atini. Reprezentacija Srbije i Crne Gore počinje takmičenje u Svetskoj ligi 4. 
juna utakmicama na Kubi. Beta