> Izvor: ebart
> Datum: 
> Rubrika: sport
> Naslov: Dragan Stojković, predsednik Crvene zvezde, iznenađen izjavama Dejana Savićevića
> Članak:

Dragan Stojković, predsednik Crvene zvezde, iznenađen izjavama Dejana Savićevića

Dragan Stojković, predsednik Zvezde, kaže da su izjave prvog čoveka FS Crne 
Gore Dejana Savićevića o nameštaljkama u Meridijan Superligi uzburkale sportsku 
i širu javnost. Nema sumnje da je Piksi iznenađen reakcijom svog prijatelja iz 
igračkih dana i nekadašnjeg bliskog saradnika dok je bio na čelu naše "kuće 
fudbala":
- Dejo mora da objasni o čemu se radi. Izjave pojedinaca tipa "čuo sam", 
"namešteno je", "sumnjivo", "možda jeste, možda nije" ne mogu da se tretiraju 
kao dokaz. On je ozbiljan čovek i zna šta priča. Ja prihvatam samo izveštaje 
nadležnih organa i institucija koje se bave time i jedino su oni merodavni. 
Koliko znam, izveštaji su, bar za sada, pozitivni - odgovorio je Stojković još 
jednom napominjući da se Zvezda "ne bavi prljavim rabotama".
Genije je, takođe, zapanjio javnost kako nije promovisan u šestu zvezdinu 
Zvezdu samo zato što je iz Grne Gore:
- Nije na meni da komentarišem to. On više zna zbog čega nije došlo do toga. 
Ako misli da je to razlog... To su, ipak, neke stvari od pre 15 godina i 
vraćati se na to je suvišno. Iskreno, ne znam ko to promoviše. Na primer, mene 
su jednostavno nazvali putem telefona i rekli da sam peta zvezdina Zvezda i da 
je tako odlučeno. Ja sam to prihvatio pošto je to za mene bilo lepo priznanje - 
zaključio je Stojković.