> Izvor: matf
> Datum: 
> Rubrika: sport
> Naslov: RUKOMETAŠI PARTIZANA OTPUTOVALI U TURSKU
> Članak:


SA nulom na kontu rukometaši Partizana krenuli su u Ankaru, gde ih danas u 
trećem kolu Lige šampiona čeka Aski. Prethodna dva meča pokazala su da 
crno-beli nemaju sastav za najjaču konkurenciju i zato čak i Turci 
predstavljaju tvrd orah.
- Možda su Turci nekad bili autsajderi, ali su se prilike promenile - upozorava 
kapiten Vladimir Mandić. - Angažovali su dvojicu Rusa i našeg Miljkovića, tako 
da nam neće biti lako na vrućem terenu, pogotovo što je Stanković povređen.
Aski je jedva izgubio od Prulea, igrao nerešeno sa glavnim favoritom grupe 
Koldingom, a naš prvak je poražen od oba rivala. Dodatna nevolja je što su 
crno-beli krenuli autobusom na put dug 1.800 kilometara. Verovatno je i to znak 
koliko su splasnule njihove ambicije u Ligi šampiona.