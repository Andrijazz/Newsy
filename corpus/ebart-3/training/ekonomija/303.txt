> Izvor: ebart
> Datum: 
> Rubrika: ekonomija
> Naslov: PODSTICAJ MALIM I SREDNjIM PREDUZEćIMA
> Članak:

PODSTICAJ MALIM I SREDNjIM PREDUZEćIMA

Do sada se javnom pozivu za učešće u programu dodele bespovratnih sredstava 
malim i srednjim preduzećima za unapređenje izvoznog marketinga odazvalo 
desetak preduzeća iz Srbije. Kako se konkurs privodi kraju ovog meseca (19. 
septembra), očekuje se da će najviše prijava, odnosno nekoliko desetina, stići 
u završnoj etapi. Radi se o preduzećima iz različitih oblasti proizvodnje i 
usluga, a interesantno je da je prva prijava na konkurs za ova sredstva stigla 
iz vojvođanske prehrambene industrije. Podsetimo da je ovaj program 
internacionalizacije privrednih društava prvi put pokrenut ove godine i to po 
uzoru na dobre rezultate programske pomoći EU u razvoju izvoznog marketinga 
preduze
ha u Srbiji, odnosno Program SEMDAS. I ovaj program sprovodi Agencija za strana 
ulaganja i promociju izvoza SIEPA, a finansira se iz republičkog budžeta. U 
Vojvodini je predstavljanje programa organizovao pokrajinski sekretarijat za 
privredu, u saradnji sa Agencijom za razvoj malih i srednjih preduzeća "Alma 
Mons". Ukupno je za istraživanje tržišta, učešće na međunarodnim sajmovima, 
testiranje i sertifikaciju programa i proizvoda u inostranstvu i druge 
marketinške aktivnosti za mala i srednja preduzeha predviđeno 100 miliona 
dinara. Po pojedinom programu može se odobriti od 250.000 dinara do 2,5 miliona 
dinara. Dodela sredstava biće u decembru.