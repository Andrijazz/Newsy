> Izvor: matf
> Datum: 
> Rubrika: ekonomija
> Naslov: Železnice Srbije će, uz pomoć zajma od Evropske banke za obnovu i razvoj, do 
> Članak:

polovine iduće godine nabaviti 1.100 novih teretnih vagona, izjavio je juče 
direktor Direkcije za prevoz tog preduzeća Dragan Grujić. Tender za posao 
vredan oko 60 miliona evra trebalo bi da bude objavljen za mesec dana, rekao je 
Grujić novinarima na Novosadskom sajmu podsetivši da je poslednja značajnija 
nabavka teretnih vagona bila pre 20 godina. Srpske železnice su za devet 
ovogodišnjih meseci prevezle više od deset miliona tona robe, što je 13,5 odsto 
više nego lane i osam procenata iznad plana.Prihod u teretnom saobraćaju bio je 
za trećinu veći od prošlogodišnjeg. Očekuje se da će Železnice Srbije u 
međunarodnom saobraćaju do kraja godine ostvariti devizni prihod od oko 40 
miliona evra, dok će prihod od robnog saobraćaja iznositi oko 9,1 milijardu 
dinara.