> Izvor: ebart
> Datum: 
> Rubrika: ekonomija
> Naslov: PRIŠTINA - Kosovski premijer Agim Čeku rekao je juče da izgradnja nove 
> Članak:

PRIŠTINA - Kosovski premijer Agim Čeku rekao je juče da izgradnja nove 
termoelektrane "Kosovo Ce", vredne gotovo dve milijarde evra, predstavlja 
ključni korak u uključivanju Kosova u krug međunarodnih investitora. - 
Izgradnja nove termoelektrane koštaće između 1,5 i dve milijarde evra i 
predstavljaće najveću stranu investiciju od završetka rata - rekao je Čeku. On 
je, takođe, kazao da će izgradnja nove termoelektrane trajati četiri ili pet 
godina. Od dolaska međunarodnih snaga u junu 1999. godine, Kosovo i Metohija je 
suočena sa ozbiljnim problemima u snabdevanju električnom energijom, mahom zbog 
dotrajalog sistema, ali i malverzacija prilikom trošenja oko 700 miliona 
dolara, koje je u taj sektor uložila međunarodna zajednica, prenosi Tanjug.