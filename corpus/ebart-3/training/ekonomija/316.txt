> Izvor: ebart
> Datum: 
> Rubrika: ekonomija
> Naslov: NAFTAŠI NA ŠTETI ZBOG IZJAVA FUNKCIONERA
> Članak:

NAFTAŠI NA ŠTETI ZBOG IZJAVA FUNKCIONERA

Kad god neko od ministara obznani pojeftinjenje goriva, prodavci budu u problemu

BEOGRAD - Kad god, neki funkcioner najavi pojeftinjenje goriva više dana 
unapred, prva posledica je pad prometa na našim pumpama, ne manji od 30 odsto - 
tvrde u privatnim naftaškim kompanijama i NIS.
- Čekajući novu, nižu cenu, od velikih kupovina benzina i dizela odustaju 
uglavnom vlasnici autoprevoznički firmi, gradski prevoznici i poljoprivrednici. 
Na taj način - kažu naftaši - nanosi nam se šteta, pa se spremamo da pismom 
zatražimo os ministra finansije Mlađana Dinkića, da se, koliko je moguće, 
uzdrži od izjava koje nam prazne kasu.
A kad je najavljeno pojeftinjenje goriva u pitanju, u Ministarstvu energetike 
kažu da će Vladi zvaničan predlog o korekciji poslati tek po isteku zakonskog 
perioda od 15 dana. Dakle, ne pre ponedeljka.