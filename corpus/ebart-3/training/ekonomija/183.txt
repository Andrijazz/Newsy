> Izvor: matf
> Datum: 
> Rubrika: ekonomija
> Naslov: Rudari Rudnika sa podzemnom eksploatacijom uglja, protestovaće 17. juna ispred 
> Članak:

zgrade Vlade, ukoliko njihov pregovarački tim do sutra ne primi ministar 
rudarstva i energetike Radomir Naumov, najavio je juče sindikat rudnika. U 
saopštenju je navedeno da je ta odluka doneta juče na sednici u rudniku 
"Štavalj" kod Sjenice "budući da je Ministarstvo rudarstva i energetike 
ignorisalo sve dosadašnje zahteve rudara o početku pregovora o spornim 
pitanjima koja su prouzrokovala dramatično stanje u rudnicima".
Rudari traže uplatu doprinosa za sve zaposlene u Javnom preduzeću podzemne 
ekeploatacije uglja, koju čini devet rudnika: Rambas, Ibarski rudnici, Vrška 
Čuka, Bogovina, Soko, Jasenovac, Lubnica, Štavalj i Aleksinački rudnik. Oni 
zahtevaju i poštovanje dogovorene vrednosti radnog časa i nastavak pregovora za 
period jul - decembar 2005. godine.