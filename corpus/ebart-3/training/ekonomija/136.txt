> Izvor: ebart
> Datum: 
> Rubrika: ekonomija
> Naslov: Slovenački Merkator ne namerava da odustane od kupovine akcija C marketa, 
> Članak:

Slovenački Merkator ne namerava da odustane od kupovine akcija C marketa, 
potvrdio je juče direktor Merkatora Srbija Vladimir Kravčuk.
"Merkator neće odustati od kupovine akcija C-marketa samo ako sve bude legalno 
i javno", kazao je Kravčuk na konferenciji za novinare povodom dvogodišnjeg 
prisustva te kompanije na tržištu Srbije. On je dodao da bez obzira na sve 
probleme koje ova kompanija ima oko kupovine akcija C-marketa, kao i oko 
izgradnje tržnih centara u Zemunu, Novom Sadu i Kragujevcu, gde je kupila 
lokaciju, Merkator neće odustati od srpskog tržišta.
Kravčuk je potsetio da je Merkator ponudu za otkup akcija C-marketa dao još u 
avgustu i da novac koji je tada uložen za prijavu ponude još stoji zarobljen u 
banci, a, kako je rekao.
"reč je o nekoliko miliona evra".
"Pada nam na pamet i da zbog svega što se dešava podnesemo tužbu, ali je to 
poslednje što ćemo da učinimo", kazao je Kravčuk.
On je naglasio da će ova slovenačka kompanija za sada čekati da Trgovinski sud 
promeni svoju odluku zabrane prodaje akcija C-marketa i izrazio je očekivanje 
da će cela priča
oko toga biti završena do proleća.
"Sve ovo je loš signal za strane invsstitore koji planiraju da dođu i posluju 
na srpskom tržištu", zaključio je Kravčuk. Ponudu za kupovinu akcija C-marketa, 
pored Merkatora, podneli su investicioni fond iz Londona "Ašmor" i beogradska 
firma "Primer C" čiji je vlasnik Slobodan Radulović, sadašnji direktor 
C-marketa.