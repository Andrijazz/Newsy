> Izvor: ebart
> Datum: 
> Rubrika: ekonomija
> Naslov: Univerzitet Megatrend zakupac je Vojne ustanove Karađorđevo, odlučilo je 
> Članak:

Univerzitet Megatrend zakupac je Vojne ustanove Karađorđevo, odlučilo je 
Ministarstvo odbrane. Karađorđevo će biti korišćeno kao ogledno dobro Fakulteta 
za biofarmaciju iz Sombora, koji je u sastavu ovog univerziteta. Konačnu odluku 
o ovom poslu trebalo bi na sednici u četvrtak 10. februara da da Vlada Srbije. 
Megatrend je zakup dobio među više ponuđača (MK Komerc, PIK "Bečej", naši 
građani zaposleni u inostranstvu...). Interesenti za Karađorđevo okupljeni su 
metodom intervjua koji je obavio Fond za reformu Vojske.
Magatrend bi trebalo da uzme Karađorđevo u zakup na dvadeset godina.

Uzimajući Karađorđevo u zakup, Megatrend je prihvatio da otplati 380 miliona 
dugova ovog dobra. Obavezan je i da održi poljoprivredu kao njegovu glavnu 
delatnost, da zadrži svih 400 zaposlenih, da 60 000 evra uloži u školovanje 
dece radnika. Za početak bi u dobro trebalo da investira 600 000 evra.

Vojnom dobru Karađorđevo preti stečaj. Zaposleni već tri godine umesto plata 
primaju potvrde kojima se snabdevaju osnovnim životnim namirnicama.