> Izvor: ebart
> Datum: 
> Rubrika: ekonomija
> Naslov: OD JANUARA DO SEPTEMBRA
> Članak:

OD JANUARA DO SEPTEMBRA

Srpska poljoprivreda i prehrambena industrija ostvarile su od januara do 
septembra ove godine spoljnotrgovinski suficit od 220,3 miliona dolara, pri 
čemu je najveći izvoz kukuruza, dok je deficit zabeležen samo u trgovini 
duvanom, saopštila je juče Privredna komora Srbije (PKS). Vrednost izvoza 
poljoprivredno-prehrambenih proizvoda iz Srbije u prvih devet meseci ove godine 
dostigla je 856,4 miliona dolara a uvoza 636,1 miliona dolara, što znači da je 
ostvaren suficit od 220,3 miliona dolara sa stopom pokrivenosti uvoza izvozom 
od 134,6 odsto.Poljoprivredni i prehrambeni proizvodi izvoze se uglavnom na 
tržišta bivših jugoslovenskih republika.