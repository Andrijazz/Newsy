> Izvor: matf
> Datum: 
> Rubrika: ekonomija
> Naslov: AGONIJA ZRENJANINSKE INDUSTRIJE PIVA
> Članak:


ZRENJANIN (Beta) - Oko 200 radnika Zrenjaninske industrije piva potpisalo je 
rešenje o prinudnom odmoru u trajanju od 45 dana.
U Fabrici su zaustavljeni pogoni i pivo se više ne proizvodi, čuva je nekoliko 
portira, a predsednik sindikata "Nezavisnost", Željko Rujević smatra da je tim 
potezom jedna od najstarijih pivara u Srbiji ugašena.
Problemi u nekada uspešnoj fabrici počeli su sredinom 1990-ih godina, a prema 
navodima radnika, pivara je počela da se gasi od septembra 2003. godine kada je 
većinski paket od oko 51 odsto akcija kupila firma "Pan Bir" odnosno Momčilo 
Rajić.
Radnici, koji raspolažu manjinskim paketom akcija, izrazili su svoj protest, 
zbog toga što vlasnik Rajić nedaleko od propale fabrike gradi supermarket.