> Izvor: matf
> Datum: 
> Rubrika: ekonomija
> Naslov: MILKO ŠTIMAC O PREUZIMANjU AKCIJA
> Članak:


Predsednik Komisije za hartije od vrednosti Milko Štimac juče je potvrdio da je 
i dalje obustavljen postudak preuzimanja akcija trgovinskog preduzeća "C 
market" i Kompanije "Novosti". Centralni registar hartija od vrednosti 
aktivirao je krajem juna ove godine akcije "C marketa", ali je Trgovinski sud u 
Beogradu, prema rečima Štimca, u roku od 24 sata doneo novo rešenje o 
privremenoj meri zabrane trgovine akcijama tog preduzeća. Ponude za preuzimanje 
akcija "C marketa", koje su dostavili slovenački "Merkator", investicioni fond 
"Ašmor" iz Londona i beogradska firma "Primer C" čiji je direktor Slobodan 
Radulović sadašnji generalni direktor "C marketa", odobrene su 15. oktobra 
prošle godine. Istog dana je obustavljen postupak preuzimanja akcija "C 
marketa" jer je Trgovinski sud doneo privremenu meru zabrane trgovine tim 
akcijama na osnovu tužbe menadžmenta "C marketa", koji je osiorio dodelu 
indentifikacionih brojeva akcijama tog preduzeća.
Ponuda za preuzimanje akcija "Novosti", kako je objasnio Štimac, stopirana je 
dok se ne okonča sudski postupak kojim se utvrđuje ko može da raspolaže sa oko 
30 odsto akcija "Novosti", koje su date na upravljanje državnoj zajednici 
Srbija i Crna Gora. Ponudu za ireuzimanje akcija "Novosti" dostavio je krajem 
maja ove godine nemački medijski koncern VAC, ali je postupak obustaljen na 
predlog Vlade Srbije, koja je zatražila proveru vlasničkih odnosa u toj 
kompaniji. On je naglasio da je neophodno da se što pre usvoje izmene Zakona o 
tržištu hartija od vrednosti, koje bi, zajedno sa Zakonom o preuzimanju, 
regulisale funkcionisanje tržišta kanitala. Štimac je ukazao da nekim 
interesnim grupama ne odgovara usvajanje takvog zakona koji doprinosi 
stabilnosti ekonomskog i političkog sistema.