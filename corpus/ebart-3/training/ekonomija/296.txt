> Izvor: ebart
> Datum: 
> Rubrika: ekonomija
> Naslov: Od Nacionalnog investicionog "kolača" 
> Članak:

Od Nacionalnog investicionog "kolača" 

Kragujevac - Vlada Srbije odobrila je iz Nacionalnog investicionog plana 18 
miliona evra za realizaciju investiciono-razvojnih projekata u Kragujevcu. 
Prema rečima Nebojše Zdravkovića, člana Gradskog veća sa saradnju sa 
republičkom vla dom, najviše novca, oko devet miliona evra, odobreno je za 
nastavak gradnje auto-puta od Kragujevca do Koridora 10. Zahvaljujući tome, 
tvrdi on, biće izgrađeno još deset kilometara auto-puta. Trenutno se gradi prva 
deonica od pet kilometara auto-puta do Koridora 10, u koju je Vlada Srbije, iz 
viška privatizacionih prihoda, uložila četiri miliona evra.
- Po tri miliona evra odobrenih Kragujevcu iz NIP biće uloženo u izgradnju i 
rekonstrukciju zdravstvenih i prosvetnih objekata i ustanova u gradu, kakvi su 
nove zgrade Instituta za zaštitu zdravlja i Filološko umetničkog fakulteta. 
Sredstvima NIP, od 2,3 miliona evra, biće izgrađena i mreža lokalnih puteva - 
kaže Zdravković.
On ističe da se ovdašnja grdska uprava nada da će Kragujevcu iz NIP biti 
odobrena i sredstva za gradnju industrijske zone, na lokaciji Servis 2, koja 
predstavlja jedan od razvojnih prioriteta grada (za izgradnju te industrijske 
zone, prema nezvaničnim informacijama, potrebno je oko tri miliona evra).