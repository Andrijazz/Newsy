> Izvor: ebart
> Datum: 
> Rubrika: ekonomija
> Naslov: ENERGETSKI FORUM O PRIVATIZACIJI NIS-a
> Članak:

ENERGETSKI FORUM O PRIVATIZACIJI NIS-a

 Odluka o izboru privatizacionog savetnika za Naftnu industriju Srbije biće 
doneta na vreme i biće transparentna, a Vlada Republike Srbije očekuje da bude 
ponuđena strategija vlasničke transformacije cele kompanije, a ne samo 
privatizacije rafinerija  rekao je potpredsedik Vlade Srbije Miroljub Labus na 
jučerašnjem Energetskom forumu, odr
žanom u hotelu "Hajat".  Takođe, očekujemo da budu predložene faze 
implementacije uz zadovoljavanje dva najvažnija uslova države da rafinerije 
rade, a ne da budu zatvorene, kao i da se proizvode derivati koji će odgovarati 
svim ekološkim i energetskim standardima.
On je ukazao da je finansijska konsolidacija i rekonstrukcija preduzeća u 
energetskom sektoru osnov i uslov za tržišno otvaranje sektora i učešće 
privatnog kapitala. Takođe, Labus je istakao da je Vlada Srbije inicirala 
tender za izbor strateškog savetnika za Elektroprivredu Srbije koji bi trebalo 
da ukaže na dalji razvoj ove kompanije. On je naglasio da ni privatizacioni 
savetnik za NIS, kao ni strateški savetnik za EPS neće moći da učestvuju u 
njihovoj daljoj privatizaciji.
Na Energetskom forumu bilo je reči o mogućim modelima privatizacije, iskustvima 
država u okruženju u ovoj oblasti, a svi učesnici složili su se da 
privatizacija mora biti transparentna jer je to najbolje i za državu i za njene 
građane. S tim se složio i predstavnik Međunarodnog monetarnog fonda u Beogradu 
Harald Hiršhofer, koji je rekao da je trenutak za privatizaciju dobro odabran, 
da predstoji puno posla i da privatizacija ne bi
trebalo da bude orijentisana samo na prihode koji će njom biti ostvareni. 
Naglasivši da je MMF zadovoljan pokretanjem privatizacije NIS-a, Hiršhofer je 
ukazao da je transparentnost privatizacije ključna.
Direktor    za    korporativni razvoj AD NIS Đorđe Mihajlović je ukazao da je 
sigurno da će, bez obzira koji će će privatizacioni savetnik biti odabran 
evakako odgovorno obaviti zadatak. On je naglasio da se ciljevi vlade Srbije i 
NIS-a poklapaju  da su neophodne investicije u eve delove NIS-a i da rafinerije 
ostanu u pogonu. Uz to, Mihajlović je istakao da privatizacioni savetnik neće 
imati prepreka zbog dosad obavljenih kontakata rukovodstva NIS-a s eventualnim 
strateškim partnerima.
Inače, pored Mihajlovića, na Energetskom formu trebalo je da govore i Kosta 
Ilić i Ozren Ocić, obojica iz NIS-a, ali su dobili pismeno obaveštenje o 
zabrani učešća na ovom forumu. Razlog za to je, rekao je Mihajlović, što NIS AD 
nije dobio zvaničan poziv od organizatora, te da aktivnosti zbog toga nisu 
dobro koordinirane, dok je objašnjenje iz NISa da unutar kompanije postoje 
odgovarajuća pravila oko istupa njihovih predstavnika u javnosti.
Ipak, Kosta Ilić, koji je direktor Rafinerije nafte "Pančevo" se skupu obratio 
kao predstavnik Saveza energetičara i asocijacije nafte i gasa i nalasio da 
zabrana istupa govori o strahu od privatizacije, a da rafinerije moraju biti 
uključene u rad privatizacionog savetnika. Po njegovim rečima, itekako je važno 
s kojim se potencijalnim strateškim partnerima razgovaralo pre privatizacije te 
je zato neophodno da privatizacija bude javna. On je, takođe, naglasio da se u 
rafinerijska postrojenja mora ulagati i da ako se sada zakasni s modernizacijom 
zakasnilo se zauvek.