> Izvor: ebart
> Datum: 
> Rubrika: ekonomija
> Naslov: FOND ZA RAZVOJ VOJVODINE
> Članak:

FOND ZA RAZVOJ VOJVODINE

Planira se da do kraja godine Fond za razvoj AP Vojvodine odobri ukupno 2,7 
milijarde dinara kredita. Najviše, čak 1,2 milijarda, uloženo je u razvoj 
primarne poljoprivredne proizvodnje, od čega je za razvoj sgočarstva namenjena 
približno polovina, odnosno 504 miliona dinara. U prvoj polovini ove godine je 
za dugoročno kreditiranje razvojnih programa, finansiranje izvoza, takozvane 
"start ap" kredite za započinjanje novih poslova i druge razvojne namene 
odobrena 1,3 milijarda dinara ovih sredstava. Kao i ranije, najviše, približno 
trećina sredstava Fonda, uloženo je u privredni razvoj Južnobačkog okruga. 
Pokrajinski fond za razvoj osnovan je marta 2002. godine i od tada do prve 
polovine ove godine u vojvođanske razvojne programe uloženo je 75 miliona evra 
ili 6 milijardi dinara. U prve dve godine iz Fonda je odobreno kredita vrednih 
39 miliona evra, da bi lane došlo do značajnog porasta ovih sredstava. Odnosno, 
odobren je 31 milion evra ili 2,6 milijarde dinara. Od toga je čak 1,4 
milijarda dinara ( 16,6 miliona evra) uloženo u razvoj 
poljoprivredno-prehrambene industrije. Za unapređenje stočarstva je odobreno 
oko 600 miliona dinara.