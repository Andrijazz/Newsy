> Izvor: ebart
> Datum: 
> Rubrika: ekonomija
> Naslov: "DDOR Novi Sad" jedan je od lidera u osiguranju SCG, u 2005, godini imao je 
> Članak:

"DDOR Novi Sad" jedan je od lidera u osiguranju SCG, u 2005, godini imao je 
416.334 zaključene polise osiguranja autoodgovornosti, što je za 41 odsto više 
nego u 2004. godini.
Pozitivan trend rasta iz 2005. godine nastavljen je i u prvih šest meseci u 
2006. godini, i to po stopi od 28 odsto, tako da je "DDOR-u Novi Sad" za prvih 
šest meseci poverenje poklonilo 239.392 vlasnika motornih vozila, čime je ova 
kuća izbila na prvo mesto po broju osiguranih vozila u zemlji. S obzirom da je 
pozitivan trend rasta nastavljen i u toku jula, logično je očekivati da će 
"DDOR Novi Sad" zadržati lidersku poziciju, saopštio je DDOR. Razlozi zbog 
kojih vlasnici vozila poklanjaju poverenje "DDOR-u Novi Sad" sastoje se u 
brzini i korektnosti u pogledu rešavanja šteta, pomoći koja se pruža 
osiguranicima u slučaju nastanka štete, pogotovo kod kasko osiguranja kada se 
šteta desi u inostranstvu. "DDOR Novi Sad" je jedino društvo za osiguranje sa 
teritorije Srbije koje ima sklopljene ugovore o pružanju pomoći svojim 
osiguranicima kod kasko šteta koje nastanu u inostranstvu, i to sa najvećim 
osiguravajućim društvima u zemljama Zapadne Evrope i neposrednog okruženja, 
saopštavaju iz DDOR-a.