> Izvor: ebart
> Datum: 
> Rubrika: ekonomija
> Naslov: Novi direktor kompanije "International CG" (Geneks) Goran Blagojević preuzeo je 
> Članak:

Novi direktor kompanije "International CG" (Geneks) Goran Blagojević preuzeo je 
juče dužnost, zajedno sa članovima Upravnog odbora, u skladu s postignutim 
kompromisnim rešenjem za nesmetano funkcionisanje kompanije, izjavila je juče 
Tanjugu direktorka "Geneksovih apartmana" Tanja Elezović. Ona je rekla da je 
dolazak direktora Blagojevića u "Geneks" obavljen je "u radnoj atmosferi", bez 
prisustva policije i bez ikakve konfrontacije u kompaniji, u skladu s odlukom 
Kolegijuma direktora kompanije "Internacional ICG", koja je doneta u petak, 13. 
januara. Tom odlukom je zatraženo da se ispoštuju najnovije odluke Vlade Srbije 
i da se omogući optimalan rad kompanije "International CG", u cilju uspešnog 
poslovanja, razvoja i započetog procesa privatizacije, što je i prvenstveni 
interes svih zaposlenih, poslovnih partnera kompanije, državnih organa i srpske 
privrede u celini. Elezovićeva je podsetila da je Blagojević 4. januara 
blokirao račun "Geneksa", jer je tadašnje poslovodstvo, sa bivšim direktorom 
Miloradom Savićevićem na čelu, odbijalo da prihvati odluku Vlade o uvođenju 
privreme
nih mera u to preduzeće. Blagojević je račun "Geneksa" uspeo da odblokira u 
petak, 13. januara, kod poslovnih banaka da bi mogle da se isplate plate 
zaposlenima, čime je postignuto kompromisno rešenje za nastavak poslovanja 
firme, podsetila je ona. Vlada Srbije uvela je privremene mere u toj kompaniji 
krajem novembra prošle godine, sa obrazloženjem da je poslovodstvo loše vodilo 
preduzeće.