> Izvor: ebart
> Datum: 
> Rubrika: ekonomija
> Naslov: Ministarstvo za privredu i privatizaciju
> Članak:

Ministarstvo za privredu i privatizaciju

U Ministarstvu za privredu i privatizaciju i Agencija za privatizaciju kažu 
proces privatizacije u Srbiji neće biti zaustavljen bez obzira na trenutnu 
političku situaciju u zemlji, ali da će se izaći u susret zahtevima 
reprezentativnih sindikata ukoliko budu zatražili odlaganje prodaje preduzeća. 
U saopštenju Ministarstva za privredu i privatizaciju se ističe da će se uzeti 
u obzir i zahtevi  zaposlenih u drugim preduzećima da se privatizacija ubrza, 
kako bi se u najkraćem roku izmenila privredna struktura i obezbedili zdravi 
tržišni uslovi poslovanja.
- Na redovnom sastanku predstavnika Ministarstva za privredu i privatizaciju, 
Agencije za privatizaciju i tri reprezentativna sindikata - Saveza samostalnih 
sinidikata Srbije, Ujedinjenih granskih sindikata "Nezavisnost" i Asocijacije 
samostalnih i nezavisnih sindikata, održanom u decembru, predstavnici sindikata 
najpre su zatražili uvođenje potpunog moratorijuma na dalji proces 
privatizacije, sve do konstituisanja novog saziva Narodne skupštine Srbije i 
formiranja nove vlade Srbije, da bi potom bio postignut dogovor o nastavku 
privatizacije. Ministarstvo i Agencija su se obavezali da će izaći u susret 
svakom eventualnom zahtevu da će započeti proces privatizacije stopira ili 
odloži do konstituisanja nove vlade. Dogovoreno je, takođe, da se prodaja 
nastavi uobičajenim tempom, da se okončaju već započeti tenderi i da se nastavi 
sa aukcijama, ističe se u saopštenju Ministarstva za  privatizaciju i Agencije.