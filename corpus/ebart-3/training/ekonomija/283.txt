> Izvor: ebart
> Datum: 
> Rubrika: ekonomija
> Naslov: BEOGRAD - Meridijan banka juče je postala 11. članica državnog programa 
> Članak:

BEOGRAD - Meridijan banka juče je postala 11. članica državnog programa 
subvencionisanih stambenih kredita. Tomislav Đorđević, direktor Meridijan 
banke, najavio je da će kamatne stope na subvencionisane kredite biti od četiri 
od šest odsto, uz sistem po kome će u početku otplate rate biti manje, a s 
vremenom, sa rastom standarda građana, rate će se povećavati. On je čak najavio 
i mogućnost da se prve godine plaća samo kamata, a tek posle i glavnica. 
Aleksandar Jović, direktor Nacionalne korporacije za osiguranje stambenih 
kredita, rekao je da se dodatno tumači Zakon o hipoteci, pa da će, možda, i 
doći do promena u zakonu. Za sada, Korporacija neće da osigura finansiranje 
izgradnje objekta, ako investitor nema odobren kredit banke, a banke još ne 
kreditiraju objekte u izgradnji zbog velikog rizika, tako da zakon, iako je 
donesen, još nije našao primenu u praksi.