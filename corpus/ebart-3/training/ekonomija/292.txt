> Izvor: ebart
> Datum: 
> Rubrika: ekonomija
> Naslov: Tri telekomunikacione kompanije  austrijski mobilkom, telenor iz norveške i 
> Članak:

Tri telekomunikacione kompanije  austrijski mobilkom, telenor iz norveške i 
oraskom telekom iz Egipta, dostavile su ponude ZA KUPOVINU KOMPANIJE Mobi 63 i 
licence za mobilnu TELEFONIJU U SRBIJI, OBJAVILA JE JUČE AGENCIJA ZA 
PRIVATIZACIJU.

Javna aukcija za kompaniju Mobi 63 biće u ponedeljak, 31 jula, u 10.00 u 
beogradskom hotelu Hajat, rekao je novinarima predsednik tenderske komisije 
Vladislav Cvetković, posle otvaranja tehničkih delova ponuda.
Početna cena na aukciji biće najveća cena dostavljena u finansijskim ponudama 
zainteresovanih kupaca, i povećavaće se za po 20 miliona evra u svakom krugu 
licitacije, rekao je Cvetković.
Po uslovima tendera, ponuđena cena za Mobi 63 i licencu ne može biti manja od 
800 miliona evra.
Kompanija Mobi 63 osnovana je aprila ove godine. Osnivači su Republika Srbija u 
čijem vlasništvu je 70 odsto kapitala, i grupa privatnih austrijskih 
investitora, predvođena biznismenom Martinom Šlafom. - Mobi 63 je nasledio 
opremu i pretplatničku bazu Mobtela kojem je Vlada Srbije oduzela dozvolu za 
rad.
Na tender za kupovinu kompanije Mobi 63 javilo se devet kompanija, među kojima 
i Tele dva iz Švedske, francuski Franstelekom, nemački Dojčetelekom, Emirati 
telekom iz Abu Dabija, švedska Telia sonera i ruski MTS.