> Izvor: ebart
> Datum: 
> Rubrika: ekonomija
> Naslov: PREDUZETNICI ZA PROMENU KAŽNjAVANjA ZBOG FISKALNIH KASA
> Članak:

PREDUZETNICI ZA PROMENU KAŽNjAVANjA ZBOG FISKALNIH KASA

Ako je suditi po zahtevima koju stižu iz redova preduzetnika iz Vojvodine, 
uskoro bi moglo da dođe do izmene Zakona o fiskalnim kasama, zbog 
nezadovoljstva kaznenim odredbama. Kako u Inicijativi za izmenu ovog propisa 
navode članovi Zajednice preduzetnika Privredne komore Vojvodine, zakonodavac 
je za prekršaje u oblasti primene fiskalnih kasa, propisao novčane kazne u 
iznosima koji predstavljaju veliki teret za preduzetnike. Zbog besparice i 
tetkih uslova poslovanja, nakon izricanja novčane kazne dolazi, sve češće, do 
otpuštanja zaposlenih i daljeg tavorenja u ovoj delatnosti. Međutim, kako 
napominju preduzetnici, uz ogradu da nije sporna društvena opasnost od kršenja 
pravila propisanih zakonom, i da nisu sporne ni visoko odmerene novčane kazne, 
neprimerenim se smatra i izricanje mere zabrane delatnosti od 15 do 60 dana. 
Ovom merom se preduzetnici dovode u krajnje tešku materijalnu situadiju: ostaju 
bez prihoda a izdaci za novčanu kaznu i poreske obaveze idu svojim tokom, bez 
obzira da li radnja radi, ili ne.
Preduzetnici iz Vojvodine su, shodno lošim iskustvima, u inicijativi za izmenu 
Zakona o fiskalnim kasama, predložili izmenu člana 34 i člana 52 ovog propisa 
iz 2004. godine. Pokazali su spremnost i za prihvatanje većih novčanih kazni i 
oštrijih drugih sankcija, kojima bi se kompenzovalo sventualno ukidanje mere 
zabrane delatnosti. Radi se o najstrožim merama koje se odnose na primer, na 
prekršaje evidentiranja prometa preko nefiskalizovane kase, na korišćenje 
nesertifikovane softverske aplikacije.
Ova inicijativa potekla je iz Opšteg udruženja preduzetnika Subotice, gde je, u 
poslednje vreme, učestalo zatvaranje ugostiteljskih, trgovačkih pa i zanatskih 
radnji. Inicijativa je nakon nedavnog usvajanja u skupštini Zajednice 
preduzetnika Privredne komore Vojvodine, upućena na dalje razmatranje u 
Privrednu komoru Srbije.