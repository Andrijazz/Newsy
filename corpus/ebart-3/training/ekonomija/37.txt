> Izvor: ebart
> Datum: 
> Rubrika: ekonomija
> Naslov: SMEDEREVCI I AMERIKANCI ZADOVOLJNI NEKOM NOVOM TOPLOTOM U HLADNOJ VALJAONICI 
> Članak:

SMEDEREVCI I AMERIKANCI ZADOVOLJNI NEKOM NOVOM TOPLOTOM U HLADNOJ VALJAONICI 
"SARTIDA"

Tomas Keli i Metju Perkins zadovoljno kažu da će se inovacijama i drugim 
poboljšanjima ove godine dostići rekordna proizvodnja traka od milion tona

SMEDEREVO - U Hladnoj valjaonici Koncerna crne metalurgije Sartid, koji je 
otkupio američki "JU S STIL", proizvodnja je povećana sa hiljadu na 1.500 
metara traka u minutu. Istovremeno, poboljšan je zatezni sloj na ulazu. Tu je i 
nov postupak za završnu obradu koturova.
- Ovaj uspeh, zajedno sa svim ostalim poboljšanjima u poslednje vreme, vodi nas 
u obaranje novog rekorda u proizvodnji valjanih traka.
Posle ove izjave za "Novosti", Amerikanac Metju Perkins, direktor Hladne 
valjaonice, dodao je:
- Svi zaposleni su zadovoljni nastalim promenama. One nam, zajedno sa 
poboljšanjima koja planiramo omogućavaju ne samo da u potpunosti zadovoljimo 
potrebe fabrike belih limova u Šapcu, već i ostalih kupaca u zemlji i 
inostranstvu.
Po rečima Tomasa Kelija, direktora "JU S STIL", zaduženog za proizvodnju u 
Sartidu i Metju Perkinsa, zahvaljujući inovacijama na dvostrukoj liniji za 
dresiranje hladno valjanih limova ovog meseca se očekuje proizvodnja od oko 80 
hiljada tona limova i traka. A to je, zapravo, najbolja generacija da će se ove 
godine ostvariti rekordna proizvodnja od milion tona čeličnih limova i traka.