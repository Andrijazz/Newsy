> Izvor: ebart
> Datum: 
> Rubrika: ekonomija
> Naslov: Velimir Ilić, ministar za kapitalne investicije i Roderik Mur, otpravnik 
> Članak:

Velimir Ilić, ministar za kapitalne investicije i Roderik Mur, otpravnik 
poslova u Ambasadi SAD u SCG potpisali ugovor o donaciji

Beograd - Roderik Mur, otpravnik poslova u Ambasadi SAD u našoj zemlji i 
Velimir Ilić, ministar za kapitalne investicije u Vladi Republike Srbije 
potpisali su juče ugovor o donaciji za izradu studije izvodljivosti i 
proširivanje Aerodroma Beograd. Američka agencija za trgovinu i razvoj (USTDA) 
dodelila je donaciju od  414.219 dolara, a u narednoj fazi stići će još 376.000 
dolara donacije.
    Prema rečima Roderika Mura predloženi projekat nastojaće da optimizira 
komercijalne delatnosti na Aerodromu Beograd. 
- Ukoliko se primeni, projekat će povećati prihode od prodaje i kargo 
delatnosti i razviti avio-usluge aerodroma. Realizacijom ovog projekta 
proširiće se kapaciteti za rukovanje robom i teretom na aerodromu - rekao je 
Mur i dodao da će to pospešiti direktne strane investicije i zapošljavanje.
Ministar Ilić je naglasio da je potrebno oko 800.000 dolara za celokupnu izradu 
projektne dokumentacije, kao i da su u toku pregovori sa potencijalnim 
investitorima i dodao da je američka kompanija Boing zainteresovana za 
izgradnju kargo centra.