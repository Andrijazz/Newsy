> Izvor: ebart
> Datum: 
> Rubrika: ekonomija
> Naslov: Živković pustio u saobraćaj deonicu autoputa Beograd-NSad
> Članak:

Živković pustio u saobraćaj deonicu autoputa Beograd-NSad

Beograd/Novi Sad - Srpski premijer Zoran Živković izjavio je juče da je za 
narednu godinu ugovoreno obnavljanje i izgradnja 850 kilometara puteva u 
Srbiji. Ti radovi će obuhvatiti obnovu autoputeva od hrvatske granice do 
Beograda i od Požaravca do makedonske granice, a biće započeta izgradnja 
autoputa od Niša do bugarske granice, rekao je Živković prilikom puštanja u 
saobraćaj druge trake deonice autputa Beograd-Novi Sad, od Batajnice do mosta 
kod Beške. 
Živković je naveo da je u saobraćaj pušteno 25 kilometara tog puta, od ukupno 
33,8, i najavio da će ostalih devet kilometara biti završeno u narednih mesec 
dana. On je rekao da je završetak radova kasnio zbog toga što je prethodni 
izvođač radova (Konzorcijum "Rast") loše uradio zemljane radove.
- Deonica autoputa od Beograda do Beške je "samo deo od ukupno 1.100 kilometara 
koliko je Vlada Srbije rehabilitovala ili izgradila od 2001. godine. Put koji 
je sada pušten u saobraćaj nije važan samo zbog toga što poboljšava bezbednost 
i standarde putovanja, već predstavlja i veliki zamah za domaću putnu 
privredu", istakao je on i najavio da će iduće godine će biti gotova i 
dokumentacija za novi most kod Beške. 
Prema rečima direktora Republičke direkcije za puteve Tihomira Timotijevića, 
kompletan autoput Beograd-Novi Sad, bez drugog mosta kod Beške, biće završen u 
narednoj godini. On je podsetio da će sledeće godine biti nastavljena izgradnja 
tog autopuputa od Beške do Novog Sada, navodeći da će na proleće biti započeto 
obnavljanje postojeće, desne, trake celog autoputa od Beograda do Novog Sada. 
Timotijević je istakao da domaća preduzeća već imaju ugovrene poslove za 
obnavljanje i izgradnju puteva u naredne dve godine i dodo da će prvi od tih 
radova biti na izgradnji zaobilaznice oko Beograda. Beta