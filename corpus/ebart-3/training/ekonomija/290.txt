> Izvor: matf
> Datum: 
> Rubrika: ekonomija
> Naslov: NA PROŠLONEDELJNOM SAJMU HRANE U NJUJORKU 18 SRPSKIH PREDUZEĆA OSTVARILO JE 
> Članak:

REKORDNU PRODAJU, ZA SAMO TRI DANA POTPISALA SU UGOVORE ČIJA UKUPNA POČETNA 
VREDNOST IZNOSI OKO 6,5 MILIONA DOLARA, SAOPŠILO JE MINISTARSTVO POLJOPRIVREDE.
U saopštenju se konstatuje da to nije samo kratkoročni uspeh, jer su potpisani 
ugovori i brojni poslovni kontakti ostvareni na jednom od najprestižnijih 
sajmova delikatesne hrane u svetu dugoročno učvrstili poziciju srpskih 
proizvođača hrane na severnoameričkom i medunarodnom trži'štu, što ovaj uspeh 
čini još većim.
Kompanije su izlagale u specijalnom paviljonu "Serbian Fruit", koji je privukao 
izuzetno veliki broj inostranih kupaca, koji su bili posebno zainteresovani za 
šumske pečurkei tartufe, džemove, ajvar, šljivovicu i vina iz Srbije.
U paviljonu su izlagali "Agranela", "Agrokula", ,,Arex", "Aroma", ,,As group", 
,,Foodex", "Foodland", "Igda", "Interfood", "Marni", "Navip", "Nektar", "Malina 
Produkt", "Pionir", "Sirbgojno", "Stara Sokolova", ,,Wolf Export" i "Zadrugar".
Nastup domaćih firmi na sajmu "Summer Fanč Food Show" finansiralo je 
Ministarstvo poljoprivrede, a podržale Agencija za strana ulaganja i promociju 
izvoza Srbije (SIEPA) i USAID Projekat za razvoj preduzetništva u Srbiji SEDP.
Šef kabineta ministra poljđprivrede Jasmina Miljković ocenila je da su se 
zajednički napori i sredstva uloženi u taj nastup isplatili, zato što je to 
najuspešniji međunarodni nastup naših prehrambenih proizvođača do sada.