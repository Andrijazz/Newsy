> Izvor: ebart
> Datum: 
> Rubrika: ekonomija
> Naslov: Reagovanje Udruženja internet provajdera Srbije
> Članak:

Reagovanje Udruženja internet provajdera Srbije

Beograd - Udruženje Internet provajdera Srbije i Crne Gore ocenilo je kao 
netačno upozorenje Telekoma Srbije da se pri posetama određenih veb stranica 
korisnicima može instalirati program, nakon čega se korišćenje Interneta 
obavlja po skupljoj, međunarodnoj tarifi. Udruženje Internet provajdera 
ocenjuje da je ovo upozorenje poluistina, kojom Telekom želi da odvrati 
korisnike od korišćenja drugih provajdera, "kako bi ovladali Internet 
tržištem". 
"Prvo se poslovnim korisnicima prekidaju veze ka Internet provajderima i 
prebacuju se na skuplje usluge kod Telekoma, a sada se i individualni korisnici 
plaše apokaliptičnim slikama tajnih programa koji imaju nameru uspostavljanja 
međunarodnih veza", navodi se u saopštenju udruženja. Oni još optužuju Telekom 
da ovakvim postupcima želi da prikrije činjenicu da i dalje svojim korisnicama 
ne daje na uvid specifikaciju naplaćenih usluga i onemogućava tačan uvid u 
troškove. (FoNet)
