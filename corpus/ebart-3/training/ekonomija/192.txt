> Izvor: ebart
> Datum: 
> Rubrika: ekonomija
> Naslov: Ambasador SAD Majkl Polt i ministar poljoprivrede Ivana - Dulić Marković 
> Članak:

Ambasador SAD Majkl Polt i ministar poljoprivrede Ivana - Dulić Marković 
pokrenuli program USAID za pomoć izvoznicima hrane

Beograd - Ambasador SAD u SCG Majkl K. Polt i ministar poljoprivrede u Vladi 
Srbije Ivana Dulić Marković objavili su juče na konferenciji za štampu u Medija 
centru u Beogradu pokretanje programa za poboljšanje kvaliteta prehrambenih 
proizvoda i dobijanje međunarodnih sertifikata sa ciljem podrške razvoju 
privrede i izvoza u Srbiji koji podržava američki narod preko Američke agencije 
za međunarodni razvoj ( USAID).
- Program USAID koji danas pokrećemo vredan je 300 hiljada dolara i treba da 
pomogne firmama u Srbiji da dobiju sertifikate koji će im omogućiti izvoz u 
svet i naravno u SAD. Izvoz i inostrane investicije predstavljaju  najbolji 
mogući način za razvoj Srbije i Crne Gore. Upravo je nedostatak sertifikata 
najveći problem, naročito u prehrambenoj industriji, za izvoz odličnih 
proizvoda koji nastaju u ovoj zemlji - istakao je ambasador Polt. 
Prema njegovim rečima, od 6.700 malih i srednjih preduzeća u Srbiji, svega 600 
poseduje međunarodne sertifikate kvaliteta koji im omogućuju da izvoze robu. 
Ministarstvo SAD za poljoprivredu (USDA) nastaviće da blisko sarađuje  sa 
Ministarstvom poljoprivrede Srbije na podizanju kapaciteta proizvođača i prerađ
ivača u cilju poboljšanja kvaliteta i bezbednosti prehrambenih proizvoda. 
Ministarka poljoprivrede u Vladi Srbije Ivana Dulić - Marković izrazila je 
zahvalnost američkom narodu i USAID, Ministarstvu za poljoprivredu SAD i lično 
američkom anbasadoru Poltu na podršci razvoju privrede i izvoza u Srbiji. 
Ona je podsetila i da će od 1. januara 2006. HACCP sistem predstavljati 
pravosnažan zahtev trgovinu hranom sa aspekta Svetske trgovinske organizacije i 
Evropske unije, kao i da je Vlada Republike Srbije donela uredbu kojom pruža 
podršku uvođenju integrisanog sistema bezbednosti hrane u prehrambenoj 
industriji. U te svrhe  za  izdvojena su sredstva u iznosu od 180 miliona 
dinara, a do sada je pristiglo 37 zahteva od čega su  20 podnela preduzeća koja 
izvoze smrznuto voće i povrće. Prva sredstva biće uplaćena naredne nedelje i oč
ekuje se učešće 200 preduzeća iz Srbije u programu. 
Violeta Jovanović, zamenik menadžera jedinice za ekonomski razvoj USAID, navela 
je da će u petnaest gradova širom Srbije, počev od 15. avgusta, biti održani 
jednodnevni seminari u cilju podizanja svesti o potrebi uvođenja standarda ISO 
i HACCP kao neophodnom uslovu za prerađivače prehrambenih proizvoda i 
izvoznike. Nakon toga uslediće selekcija 75 do 100 zadruga i preduzeća koja će 
od 1. septembra biti uključena u intenzivnu obuku.