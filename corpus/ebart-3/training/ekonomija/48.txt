> Izvor: matf
> Datum: 
> Rubrika: ekonomija
> Naslov: SINDIKAT RADNIKA O ODVAJANJU DELOVA EPS-a
> Članak:


BEOGRAD - Sindikat radnika Elektroprivrede Srbije ocenio je juče da je 
ekonomski neopravdana odluka Upravnog odbora kompanije o izdvajanju iz sistema 
EPS-a nekih njegovih ogranaka i formiranje novih preduzeća.
- Neophodno je da proizvodnja, prenos i distribucija električne energije ostanu 
zajedno, ali u okviru vertikalno organizovanog preduzeća - ocenio je Sindikat 
EPS-a u saopštenju i istakao da bi uvođenje trgovca strujom na veliko, 
predviđeno predlogom novog zakona o energetici, imalo negativne posledice za 
potrošače.
Upravni odbor EPS-a potvrdio je 7. oktobra odluku da se osamostali još osam i 
osnuje 12 novih preduzeća iz okvira sistema Elektroprivrede Srbije.