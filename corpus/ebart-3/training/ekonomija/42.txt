> Izvor: ebart
> Datum: 
> Rubrika: ekonomija
> Naslov: "Knjazu Milošu" nije potreban strateški partner, već dokapitalizacija. 
> Članak:

"Knjazu Milošu" nije potreban strateški partner, već dokapitalizacija. 
Strategija ministarstva za privredu i privatizaciju, koji se zalaže da fabrika 
na brzinu bude prodata stranoj kompaniji, nije u interesu radnika, lokalne 
zajednice, i države. Zato smo protiv takvog rešenja i pozivamo ministra 
Vlahovića da zajedno sa akcionarima na Skupštini, dođemo do zajedničkog 
dogovora  zaključio je juče Upravni odbor aranđelovačke fabrike mineralne vode.
Upravni odbor prihvatio je ponudu Vlade Divca da ovaj proslavljeni as 
dokapitalizuje fabriku, tako što će u nju uložiti oko 25 miliona evra "ako mu 
ministar blahović to dozvoli".
Radenko Marjanović, direktor "Knjaza", u pismu javnosti naglasio je da je 
problem sa ministarstvom u tome "što je fabrika već obećana". Objasnio je to 
činjenicom da je "Kokakrla" već bila u "Knjazu". U Aranđelovac, uputila ju je 
konsultantska kuća "Deloit i Tuš", u kojoj je, pre dolaska u vladu, radio 
ministar Vlahović.
Upravnom odboru "Knjaza", juče su stizali zahtevi građana Aranđelovca da se 
formira krizni štab za odbranu fabrike, a čule su se g optužbe na račun 
predsednika Opštine Radmila Miloševića, za koga se tvrdi da je "podučio 
penzionere "Knjaza", svoje bivše kolege, kako da rasprodaju fabriku". Milošević 
je svojevremeno bio zaposlen u "Knjazu", a već duže vreme u lošim je odnosima 
sa aktuelnim direktorom fabrike Marjanovićem.