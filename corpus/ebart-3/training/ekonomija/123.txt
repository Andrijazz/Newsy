> Izvor: ebart
> Datum: 
> Rubrika: ekonomija
> Naslov: Uredba Vlade Srbije o zabrani uvoza automobila stupila na snagu
> Članak:

Uredba Vlade Srbije o zabrani uvoza automobila stupila na snagu

Beograd - Grupa autoprevoznika koja je u subotu blokirala deo puta ka Kelebiji 
najavila je za ovu semdimu masovnije proteste. Uredba Vlade Srbije o zabrani 
uvoza automobila starijih od tri godine već deluje pa prodavci i uvoznici 
automobila najavljuju blokade saobraćajnica. I taksi udruženja su najavila 
proteste i blokade, a osnovni zahtev je izuzeće iz Uredbe. Kako Danas saznaje 
na graničnim prelazima carinska služba već odvaja uvezene automobile koji ne 
ispunjavaju uslove propisane Uredbom čija je kupovina ranije ugovorena. Po 
svemu sudeći, međutim, oni će stići do uvoznika, ali će buduće vlasnike koštati 
za desetak odsto više nego do sada pošto im je nakon Uredbe naglo skočila 
"vrednost". 
Po podacima radija B92, u okruženju nisu tako rigorozni propisi. U Bosni i 
Hercegovini dozovoljen je uvoz automobila starih do 7 godina, u Crnoj Gori do 
8, a u Hrvatskoj i Sloveniji nema ograničenja.