> Izvor: ebart
> Datum: 
> Rubrika: ekonomija
> Naslov: MILKO ŠTIMAC, PREDSEDNIK KOMISIJE ZA HARTIJE OD VREDNOSTI
> Članak:

MILKO ŠTIMAC, PREDSEDNIK KOMISIJE ZA HARTIJE OD VREDNOSTI

OŠTROM notom reagovala je, odmah juče ujutru, Komisija za hartije od vrednosti, 
ukazujući da ubacivanje Predraga Danilovića sa nagradom podrške "Danonu" i 
Divcu, predstavlja indirektno menjanje ponude, a to zakon strogo zabranjuje. U 
saopštenju Komisije navodi se, potom, da takve, naknadne nezvanične dopune i 
stimulacije, koje nisu bile deo propisanih procedura, ne mogu biti deo ponude 
za preuzimanje.
Predsednik Komisije Milko Štimac, u izjavi "Novostima", predočio je, međutim, 
da ta institucija za ovakav slučaj nema mehanizme sankcija. Ovakvo uplitanje u 
proces preuzimanja akcija trajno šteti regularnosti finansijskog tržišta i 
ugledu naše zemlje u svetu, upozorava Štimac.