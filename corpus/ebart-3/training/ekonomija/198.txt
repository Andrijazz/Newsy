> Izvor: ebart
> Datum: 
> Rubrika: ekonomija
> Naslov: BEOGRAD - Bivši ministar trgovine, turizma i usluga i predsednik Tenderske 
> Članak:

BEOGRAD - Bivši ministar trgovine, turizma i usluga i predsednik Tenderske 
komisije za "Putnik" Slobodan Milosavljević izjavio je da je odluka o prodaji 
te turističke kompanije "Junivorldu" u tom trenutku bila ispravna i legalna. 
Vlasnik "Junivorlda" Srba Ilić dao je "apsolutno i bez dileme najbolju ponudu 
za privatizaciju 'Putnika'", rekao je Milosavljević. On je objasnio da je 
Tenderska komisija na osnovu takve ponude, koja je više puta bila povoljnija od 
sledeće najbolje, jednoglasno donela odluku da predloži Agenciji za 
privatizaciju "Junivrold" kao partnera "Putniku".