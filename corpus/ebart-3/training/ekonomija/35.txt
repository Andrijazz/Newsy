> Izvor: matf
> Datum: 
> Rubrika: ekonomija
> Naslov: Beograd - Ugovor o finansiranju kupovine automobila na lizing potpisan je juče 
> Članak:

između Rajfajzen Lizing i Verano Motorsa. Za putničko vozila učešće je 10 
odsto, za laka teretna vozila 20 odsto, a za teška teretna 25 odsto. Rok 
otplate je šezdeset meseci i posle isplate poslednje rate vozilo prelazi u 
vlasništvo korisnika lizinga. Zakonom o operativnom lizingu predviđeno je 
oslobađanje poreza na promet kako davaoca tako i korisnika lizinga ukoliko je 
pravno lice. 
- Time postajemo jedina zemlja u regionu sa zakonskom osnovom za lizing- rekao 
je Ognjen Medić, generalni direktor Rajfajzen Lizinga.
Uslov za sticanje prava na lizing jeste da polovina plate zajedno sa iznosom 
mesečnog kasko osiguranja pokriva ratu. Na primer ukoliko je cena vozila 15 
hiljada evra, uz učešće od 25 odsto, odnosno 3.750 evra mesečna rata iznosi 253 
evra. Zakup pruža mogućnost da se po isteku ugovora vozilo vrati zakupcu ili da 
se obnovi ugovor za nabavku novog, modernijeg vozila. 