> Izvor: matf
> Datum: 
> Rubrika: ekonomija
> Naslov: Pančevo - Kompanija za proizvodnju mesa Agroživ iz Pančeva potpisala je sa 
> Članak:

kupcem iz BiH ugovor o izvozu šezdeset tona pilećeg mesa nedeljno. Time će 
ukupan plasman u ovu bivšu jugoslovensku republiku u ovoj godini premašiti 
3.500 tona, što je za oko tri i po puta više nego u 2004. godini.
Nenad Živanov, direktor marketinga u Agroživu, kaže da će se zahvaljujući ovom 
poslovnom potezu proizvodnja pilećeg mesa ove godine povećati za 15 odsto. On 
je izrazio očekivanje da će celokupna proizvodnja pilećeg i svinjskog mesa i 
mesnih prerađevina u poređenju sa 2004. godinom biti veća za 25 do 30 odsto.
- Očekujemo da u 2005. godini izvezemo proizvode u vrednosti od pet miliona 
evra, što bi nas svrstalo u red najvećih izvoznih preduzeća u Srbiji. Ukoliko 
nam republička vlada pomogla kroz izvozne stimulacije ili proizvodne 
subvencije, mogli bismo da postanemo ne samo uspešan izvoznik već i lider među 
proizvođačima živinskog mesa na Balkanu - zaključio je Živanov.