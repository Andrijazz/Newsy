> Izvor: ebart
> Datum: 
> Rubrika: ekonomija
> Naslov: Od 12. do 19. marta u Hanoveru Sajam informatike
> Članak:

Od 12. do 19. marta u Hanoveru Sajam informatike

Beograd - CeBIT, najveći sajam informacionih tehnologija, telekomunikacija, 
softvera i usluga u svetu, koji će, od 12. do 19. marta, biti održan u Hanoveru 
prava je prilika za promociju domaćeg softvera i informatičke industrije, rekla 
je na jučerašnjoj konferenciji za novinare u Privrednoj komori Srbije Irena 
Posin, šef sektora za promociju izvoza pri Agenciji za strana ulaganja i 
promociju izvoza Republike Srbije. Među domaćim izlagačima koji će učestvovati 
na predstojećoj manifestaciji,  ponudom se izdvaja Mihajlo Pupin. Ova firma 
pripremila je softverski paket za upravljanje proizvodnjom, prenosom i 
distribucijom električne energije koji se primenjuje u EPS, potom paket za 
upravljanje proizvodnjom koji se uspešno primenjuje u firmi HASKI, te paket 
"kripto telefona" kojim se obezbeđuje zaštita od prisluškivanja.  