> Izvor: ebart
> Datum: 
> Rubrika: ekonomija
> Naslov: PARIVODIĆ U NIKOZIJI
> Članak:

PARIVODIĆ U NIKOZIJI

BEOGRAD - Srpski ministar za ekonomske odnose sa inostranstvom Milan Parivodić 
izjavio je juče da je sa predstavnicima ministarstava finansija i trgovine, 
industrije i turizma Kipra potpisao Sporazum o saradnji u pogledu investicionih 
pitanja.
U telefonskoj izjavi iz Nikozije, Parivodić je agenciji Beta kazao da je sa 
kiparskim kompanijama u trgovačkoj komori Kipra formirana i kiparsko-srpska 
asocijacija čiji su članovi kiparske kompanije koje posluju i već su ulagale u 
Srbiju.
Očekujem da će se toj asocijaciji pridružiti i srpska preduzeća - rekao je 
Parivodić.