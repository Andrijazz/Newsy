> Izvor: matf
> Datum: 
> Rubrika: ekonomija
> Naslov: Beograd - Potpredsednik Vlade Srbije Miroljub Labus izjavio je da je podneo 
> Članak:

tužbu protiv dnevnog lista Blic, jer nije u zakonskom roku objavio njegov 
demanti. 
Blic je prethodnih dana pisao da je u podmićivanju viceguvernera Narodne banke 
Srbije Dejana Simića učestvovao i direktor Direkcije za zakonodavno-pravne 
poslove Narodne banke Srbije Dušan Lalić, Labusov zet, i da je Labus stopirao 
istragu o tome. Labus je na stranačkoj konferenciji za novinare istakao "da je 
afera montirana" i da je trebalo da rezultira svađom između njega i premijera 
Srbije Vojislava Koštunice. 
I potpredsednik G17 Plus Mlađan Dinkić stao je u odbranu direktora Direkcije za 
zakonodavno-pravne poslove NBS Dušana Lalića.
- Lalićeva najveća greška je što se oženio Labusovom kćerkom - istakao je 
Dinkić koji je pozvao glavnog i odgovornog urednika Blica Veselina Simonovića 
da javno predoči dokumentaciju na osnovu koje je taj list pisao o aferi povodom 
sumnji u podmićivanje zaposlenih u NBS. 