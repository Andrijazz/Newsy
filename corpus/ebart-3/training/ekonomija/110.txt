> Izvor: ebart
> Datum: 
> Rubrika: ekonomija
> Naslov: SENTA - Generalni direktor fabrike šećera "Senta", Ljubiša Radenković izjavio 
> Članak:

SENTA - Generalni direktor fabrike šećera "Senta", Ljubiša Radenković izjavio 
je juče da je ta šećerana isporukom 220 tona šećera prva obnovila izvoz tog 
proizvoda u EU, posle 15 meseci zabrane.
- Uspeli smo da završimo sve carinske formalnosti oko te isporuke, vredne 
130.000 evra i tako započnemo ponovo ovaj veoma značajan i isplativ posao za 
srpsku industriju šećera - rekao je Radenković agenciji Beta u telefonskoj 
izjavi.
Prema njegovim rečima, šećerana u Senti je planirala da ove godine izveze oko 
11.000 tona šećera koji je proizveden u protekloj kampanji, ukupne vrednosti 
oko 24 miliona evra.
U narednoj godini, kako je istakao, u ukupno očekivanom izvozu koji se 
procenjuje na oko 200.000 tona, šećerana u Senti bi trebalo da učestvuje sa oko 
40.000 do 50.000 tona.
