> Izvor: ebart
> Datum: 
> Rubrika: ekonomija
> Naslov: NEPOZNAT JAVNOSTI, A GAZDA
> Članak:

NEPOZNAT JAVNOSTI, A GAZDA

Blagoje Dimitrijević iz Beograda je većinski vlasnik BK televizije, potvrđeno 
je Beti u Republičkoj radiodifuznoj agenciji. Dimitrijević je u julu prošle 
godine kupio 17,81 odsto vlasničkog udela od Evropa osiguranja u likvidaciji i 
time svoj vlasnički udeo povećao na 58,46 odsto, navodi se u dokumentu koji je 
u Radiodifuznu agenciju stigao iz Evropa osiguranja. Dimitrijević je nepoznat 
javnosti, a osoba istog imena bila je na šisku ekstraprofitera zbog vile na 
Dedinju, ali je protiv nje obustavljen postupak naplate jednokratnog poreza na 
ekstraprofit u aprilu 2002. godine. Trgovinski sud u Beogradu je 22. jula 2005. 
godine odobrio tadašnjem likvidacionom upravniku Evropa osiguranja da zaključi 
ugovor o prenosu osnivačkih prava  udela od 17,81 odsto za 944 hiljade  evra  u 
dinarskoj  protiv vrednosti. Dimitrijeviću je prethodno, u decembru 2004. 
godine, sedam fizičkih lica koja su, pored njega, Astra banke, Evropa 
osiguranja i Kompanije "Braća Karić", bila suvlasnici BK telekoma, ustupilo 
svoj udeo, čime je postao vlasnik 40,65 odsto. Nova promena vlasništva iz jula 
prošle godine još nije upisana u registar Agencije za privredne registre, ali 
je, kako je Beti potvrđeno, juče stigao zahtev za iz
menu osnivača i vrednosti kapitala. Agencija za privredne registre bi u roku od 
pet dana trebalo da odgovori na taj zahtev BKTV, čiji su predstavnici još 
krajem godine saopštili da BK grupa i porodica Karić više nisu njeni 
vlasnici.Prema stanju od 19. jula 2005. godine, Astra banka je bila vlasnik 
35,60, Kompanija "Braća Karić" 5,94 odsto, Dimitrijević 30,65 i Evropa 
osiguranje 17,81 odsto.