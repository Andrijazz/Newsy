> Izvor: matf
> Datum: 
> Rubrika: ekonomija
> Naslov: DRŽAVA 31. JULA DEFINITIVNO PRODAJE KOMPANIJU "MOBI 63"
> Članak:


Ministar finansija Mlađan Dinkić najavio je da će 31. jula definitivno biti 
održana aukcija za prodaju mobilnog operatera "Mobi 63". "Nakon te javne 
aukcije znaćemo ime kupca i koja će cena biti postignuta", rekao je juče 
Dinkić, podsetivši da je minimalna cena po kojoj može biti prodat ovaj državni 
mobilni operater 800 miliona evra. Inače, na poziv da učestvuju na aukciji za 
prodaju kompanije "Mobi 63" i izdavanje 10-godišnje licence za mobilnu 
telekomunikacionu mrežu javilo se nekoliko velikih evropskih mobilnih 
operatera, među kojima i "Mobilkom Austrija", "Franstelekoma", "Dojčetelekoma" 
i švedske    kompanije "Tele2". Obavezujuće ponude ove kompanije moraju 
dostaviti do 26. jula. Podsetimo, srpskoaustrijskog poduzeća "Mobi 63" nastalo 
je nakon što je Vlada Srbije oduzela licencu za mobilnu telefoniju Karićevom 
"Mobtelu".