> Izvor: matf
> Datum: 
> Rubrika: ekonomija
> Naslov: MIHAEL BUL, ČLAN UPRAVNOG ODBORA BEČKE BERZE
> Članak:


Nema prepreke da zajednički radimo sa Beogradskom berzom, jer stremimo istom 
cilju da budemo prisutni na ekranima svih svetskih berzi

BEOGRAD  - Smatramo da tržište kapitala u Srbiji ima ogroman potencijal. U ovom 
delu sveta funkcionišu male kompanije, koje do kapitala mogu da dođu samo na 
lokalnom tržištu. Zato je neophodno unaprediti saradnju između naših tržišta i 
raditi na daljem razvijanju lokalnih berzi - izjavio je juče Mihael Bul, član 
upravnog odbora Bečke berze, koja ostvaruje mesečni promet od deset milijardi 
evra.
Poređenja radi, na Beogradskoj berzi prošle godine ostvaren ukupan promet 
akcijama u vrednosti višoj od 580 miliona evra.
Mihael Bul ne vidi prepreke za zajednički rad sa Beogradskom berzom, sa kojom 
je, inače pre dva meseca već potpisan Sporazum o saradnji. Novi propisi, čije 
se usvajanje uskoro očekuje, samo će povećati obim aktivnosti na srpskom 
tržištu kapitala koje već postoji.
- Beogradska berza nema nedostataka pred kojima bismo ustuknuli - navodi Bul. - 
Već sada možemo da radimo u oblasti prodaje podataka i licenciranja indeksa. 
Imamo zajednički cilj kome stremimo, a to je da jednog dana budemo prisutni na 
ekranima svih velikih svetskih berzi.