> Izvor: ebart
> Datum: 
> Rubrika: ekonomija
> Naslov: POSLE PET MESECI PAUZE, OD SUTRA PONOVO AVIO VEZA SA PRIMORJEM
> Članak:

POSLE PET MESECI PAUZE, OD SUTRA PONOVO AVIO VEZA SA PRIMORJEM

Svakodnevno dva leta od Beograda do mora. Karta u ekonomskoj staje 43 evra u 
jednom pravcu, odnosno 94 evra povratna

TIVAT - Od sutra će avioni naše najveće kompanije JAT ervejza sletati na pistu 
tivatskog aerodroma i s nje poletati za Beograd. Nakon pauze od punih pet 
meseci JAT ponovo uspostavlja vazdušni most Beograd-Tivat.
- Od sutra  avioni jat će svakodnevno dva puta s našeg aerodroma leteti za 
Beograd i to u 11,05 i 18,40 časova, kaže Ranko Bošković, direktor Aerodroma u 
Tivtu.
Što je uslovilo petomesečnu pauzu u vazdušnom saobraćaju između mora i 
Beograda,kada je JAT u pitanju, pitanje je na koje i nema baš preciznog 
odgovora.
- Verujem da su u pitanju komercijalni razlozi, kaže Milovan Đuričković, 
direktor JP "Aerodromi Crne Gore". JAT-u se,izvesno je nije isplatilo da 
saobraća tokom zimskog perioda. I čim je "zamirisala" sezona JAT je našao 
interes da leti za Tivat. I tivatski, baš kao i podgorički aerodrome će 
nastaviti kako je i dogovoreno da pružaju usluge avionima kopmanije iz 
Beograda,dok se ne izmire dugovanja koja imamo prema JAT-u.
Aerodromi Tivat i Podgorica su prošle godine postali vlasništvo RCG, odnosno 
vladinog preduzeća "Aerodromi Crne Gore". Deo duga po tom osnovu je plaćen, a 
dobar deo će biti isplaćen kroz kompenzacije.
Cena karte za let između Tivta i Beograda staje 43 evra. Ko želi malo 
luksuzniji let treba da plati 65 evra. Povratna karta na ovoj liniji staje  94 
evra za ekonomsku klasu,odnosno 138 u biznis klasi.
Aerodromska taksa košta osam evra.
I crnogorski autoprevoznik "Montenegroerlajnz" leti dva puta dnevno iz Tivta za 
Beograd i to u 7 i 13 časova. Let u ekonomskoj klasi staje 49 evra. Povratna 
karta košta od 106 do 128 evra, zavisno od toga da li je u pitanju ekonomska 
ili biznis klasa.