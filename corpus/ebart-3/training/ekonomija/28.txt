> Izvor: ebart
> Datum: 
> Rubrika: ekonomija
> Naslov: Udruženje štediša traži slobodu za Dafinu Milanović
> Članak:

Udruženje štediša traži slobodu za Dafinu Milanović

BEOGRAD - Udruženje štediša Dafiment banke "Srpska kruna" spremno je da položi 
milion evra kao garanciju da se bivša vlasnica banke Dafina Milanović brani sa 
slobode.
U Udruženju smatraju da bi Dafina Milanović, posle puštanja na slobodu, mogla 
da obešteti štediše isplatom, pre svega domicilne kamate, koju država neće 
davati uz glavnicu.
Udruženje je uz odobrenje istražnog sudije Okružnog suda u Beogradu 11. juna 
posetilo Dafinu Milanović u zatvoru i ona je  tom prilikom poručila da će " 
obeštetiti sve štediše, jer ima pokriće i garancije za sav novac u inostranstvu 
o čemu je obavestila i sud". To bi realizovala, kako kaže, čim bi dobila 
mogućnost da se brani sa slobode, a spremna je čak i da pomogne štediše 
"Jugoskandik" banke sa 50 miliona evra.
Predlog za polaganje jemstva predat je istražnom odeljenju Okružnog suda u 
Beogradu, a Udruženje je spremno kako je obećao Upravni odbor da odmah uplati 
depozit sudu, čim se postigne saglasnost između Tužilaštava i suda.