> Izvor: ebart
> Datum: 
> Rubrika: ekonomija
> Naslov: Čačak - Prognoze poljoprivrednih stručnjaka koji su se ovih dana okupili u 
> Članak:

Čačak - Prognoze poljoprivrednih stručnjaka koji su se ovih dana okupili u 
Mrčajevcima na manifestaciji "Dani polja kukuruza" ukazuju da će ovogodišnji 
rod, zbog suše, biti znatno umanjen. Procenjuje se da će u čačanskom u proseku 
biti ubrano oko 3,5 tona po hektaru. Na oglednim parcelama Poljoprivredne 
stanice "Ovčar" međutim, zahvaljujući primenom agrotehničkih mera prinos se 
kreće oko 9,5 tona po hektaru. Na oglednim parcelama, tokom ove sezone 
ispitivano je ukupno 39 hibrida kukuruza, od čega 23 selekcionisanih u Novom 
Sadu, 14 u Zemun Polju i dva hibrida iz Instituta za kukuruz u Inđiji. Najbolju 
rodnost, imao je novosadski hibrid 6010 sa 11,5 tona suvog zrna po hektaru.