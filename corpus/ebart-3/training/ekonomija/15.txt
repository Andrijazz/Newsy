> Izvor: ebart
> Datum: 
> Rubrika: ekonomija
> Naslov: Otvoreno predstavništvo kompanije Reemtsma u Beogradu
> Članak:

Otvoreno predstavništvo kompanije Reemtsma u Beogradu
 
Beograd - Jedan od vodećih svetskih proizvođača cigareta Reemtsma, od prošle 
godine u sastavu britanske korporacije Imperial Tobacco, otvorio je 1. aprila i 
predstavništvo i u Beogradu -  Reemtsma Beograd. Direktor Kompanije za 
jugoistočnu Evropu Mišel Hajcman izjavio je da je Srbija za tu firmu veoma 
značajno tržište i da se planiraju investicije u izgradnju imidža i brendova.
Kad je reč o predstojećoj privatizaciji srpske duvanske industrije, Hajcman 
nije želeo da kaže da li će kompanija čiji je predstavnik učestvovati na 
tenderima za DIV i DIN. On, takođe, nije želeo da komentariše dosadašnje 
rezultate poslovanja kompanije u Srbiji niti da govori o poslovnim planovima, 
jer, kako je istakao, ne želi "da daje konkurenciji besplatne informacije".
Imparial Reemtsma je u Srbiji poznata po brendovima cigareta "davidof", "vest" 
i "imperial", kao i po robnim markama duvana "dram" i "van nil". Imperal 
Tobacco grupa je po visini profita treći najveći svetski proizvođač. Godišnje 
proizvodi oko 230 miljardi cigareta, upošljava gotovo 20 hiljada radnika, a 
njene investicije iznose 4,4 milijarde dolara. 