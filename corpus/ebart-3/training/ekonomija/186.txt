> Izvor: matf
> Datum: 
> Rubrika: ekonomija
> Naslov: POTPREDSEDNIK VLADE SRBIJE ZAPOČINjE RAZGOVORE SA ZVANIČNICIMA EU
> Članak:


Centralna tema razgovora dalji koraci SCG na putu ka EU

BEOGRAD - Potpredsednik Vlade Srbije Miroljub Labus sutra započinje  zvaničnu, 
trodnevnu posetu Briselu, saopšteno je juče u Vladi Srbije.
Kako je predviđeno, potpredsednik Labus će se sastati sa visokim predstavnikom 
za spoljnu politiku i bezbednost EU Havijerom Solanom, evropskim komesarom za 
proširenje Olijem Renom i drugim visokim predstavnicima EU.
Predstojećoj poseti potpredsednika srpske Vlade, u institucijama Evropske 
komisije pridaje se veliki značaj što potvrđuje nivo i broj predviđenih 
sagovornika.
Naime, predviđen je i susret Labusa sa komesarom za regionalnu politiku Danutom 
Hurner, komesarom za trgovinu Piterom Mendelsenom i komesarom za nauku i 
tehnologiju Janezom Potočnikom. Takođe, zakazani su i razgovori sa nadležnim 
direktorima Direkcija EU. 
Kako je najavljeno u Vladi Srbije, potpredsednik Labus razgovaraće o budućoj 
tehnici i strategiji pregovora SCG sa EU, uz primenu formule dvostrukog 
koloseka, kao i finansijskim aspektima celokupnog procesa pridruživanja zemlje, 
makrofinansirajućoj pomoći, kao i uticaju poslednjih dešavanja u EU na 
kriterijume pridruživanja zemalja zapadnog Balkana.