> Izvor: ebart
> Datum: 
> Rubrika: ekonomija
> Naslov: BOR (Beta) - Poslovodstvo Fabrike opreme i delova (FOD) u Boru sklopilo je 
> Članak:

BOR (Beta) - Poslovodstvo Fabrike opreme i delova (FOD) u Boru sklopilo je 
ugovor o poslovnoj saradnji sa austrijskom korporacijom "Vest Alpina" o izradi 
sistema za hlađenje visoke peći u njihovoj čeličani u Lincu, izjavio je 
direktor FOD Dragoljub Cvetković. On je rekao da je ugovor sa "Vest Alpinom" 
postignut nakon što su se strani partneri uverili u kvalitet rada metalskih 
radnika iz Bora i u poštovanje dogovorenih rokova.
U FOD naglašavaju da će se za potrebe čeličane u Lincu izrađivati i komponente 
od prohromskog čelika.
Direktor te firme je još rekao da je sa kompanijom "Celtvik" iz Linca 
dogovorena i izrada prototipa kotla za parno grejanje za zapadno tržište, a da 
bi, ukoliko proizvod zadovolji zahteve naručioca, moglo doći do formiranja 
mešovite firme za izradu tih proizvoda.