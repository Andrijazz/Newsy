> Izvor: ebart
> Datum: 
> Rubrika: ekonomija
> Naslov: MINISTAR PREDRAG BUBALO
> Članak:

MINISTAR PREDRAG BUBALO

Ministar privrede Srbije Predrag Bubalo izjavio je juče da radnici 
Rudarskotopionicarskog basena (RTB) Bor neće biti ugroženi prodajom imovine tog 
preduzeća. "Sa novim vlasnikom biće sklopljen ugovor o zbrinjavanju 4.690 
radnika, koliko je predviđeno sistematizacijom radnih mesta", rekao je on 
prilikom posete Majdanpeku. RTB sada ima 7.000 zaposlenih, a radnike koji su 
tehnološki višak trebalo bi da dobiju otpremnine od 200 evra po godini radnog 
sgaža. Ministar je ocenio da se proces privatizacije RTBa odvija "znatno 
sporije" nego što se očekivalo jer je u međuvremenu bilo "predloga nekih 
savetnika i konsultanata da se RTB Bor zatvori". Bubalo je rekao da je najveći 
problem u privatizaciji RTB-a predstavljala zastarela tehnologija, dotrajala 
oprema, veliki broj zaposlenih i dugovi koji iznose oko 600 miliona dolara, a 
da je pozitivno uticala visoka cena bakra na berzi metala. Na Londonskoj berzi 
metala cena bakra danas iznosi oko 7.900 dolara po toni.