> Izvor: ebart
> Datum: 
> Rubrika: ekonomija
> Naslov: Beograd - Kompanija  Podravka iz Koprivnice saopštila je juče da povlači svoju 
> Članak:

Beograd - Kompanija  Podravka iz Koprivnice saopštila je juče da povlači svoju 
ponudu za kupovinu akcija "Centroproizvoda"
- Odluka da izađemo sa ponudom za preuzimanje deonica Centroproizvoda doneta je 
na bazi strategije Podravke da učvrsti poziciju vodeće prehrambene kompanije u 
jugoistočnoj Evropi. Međutim,  zbog netransparentnosti procesa privatizacije u 
kojem je sprovedena dokapitalizacija "Centroproizvoda", kao i zbog sporova koji 
se vode pred Trgovinskim i Vrhovnim sudom u Beogradu,  Podravka povlači ponudu 
za preuzimanje većinskog udela upravljačkih deonica "Centroproizvoda" - navodi 
se u saopštenju ove hrvatske kompanije.
Podsetimo, Podravka je bila zainteresovana da po ceni od 950 dinara za akciju 
kupi najmanje 25, a najviše 29,9 odsto akcija "Centroproizvoda", a javna ponuda 
objavljena je 21. septembra ove godine. Međutim, "Centroproizvod" je 8. jula 
započeo proces dokapitalizacije koji je okončan prošle nedelje potpisavanjem 
ugovora sa firmom "Centrohrana" koja posluje u sastavu kompanije  Doncafe. 
Predstavnici menadžmenta Centroproizvoda optuživali su Podravku da pokušava da 
u dogovoru sa Grand kafom preuzme i proda pogone "Centroproizvoda". U svom 
saopštenju Podravka je odlučno demantovala sve spekulacije o "navodnim 
dogovorima" i istakla da su te "zlonamerne glasine imale za cilj da štete 
Podravki i dovedu u pitanje njenu reputaciju i namere.