> Izvor: ebart
> Datum: 
> Rubrika: ekonomija
> Naslov: U utorak, 4. maja, dogodiće se potpuno pomračenje Meseca jer će se Mesec, Sunce 
> Članak:

U utorak, 4. maja, dogodiće se potpuno pomračenje Meseca jer će se Mesec, Sunce 
i Zemlja naći u jednoj liniji. Mesec, ipak, neće postati nevidljiv jer će ga 
osvetljavati svetlost reflektovana iz Zemljine atmosfere, a Mesec će biti 
narandžast ili smeđ. Pomračenje će se najbolje videti iz Evrope, Afrike, Azije 
i Australije, a u Evropi će biti vidljivo od 19.52 do 21.08 sati. 
Komete Neat i Linear približiće se Zemlji, pa će biti vidljive, ali uz 
dvoglede. Komete su dugo smatrane predskazivačima velikih događaja, gladi, 
zemljotresa, rata, smrti i rođenja kraljeva, a astrofizičari ih smatraju 
fascinantnim jer su sastavljene od zamrznutog gasa, prašine i stena zaostalih 
iz vremena nastanka Sunčevog sistema, pre oko 4,6 milijardi godina. 
Kometa Neat biće najbliža Zemlji 6. maja, a Linear 19. maja. 
Venera će 8. juna biti na liniji između Zemlje i Sunca i biće vidljiva kao 
sitna crna tačka koja se kreće preko Sunca, pa će za posmatranje te pojave biti 
obavezno nošenje zaštitnih naočara.