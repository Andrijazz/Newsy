> Izvor: ebart
> Datum: 
> Rubrika: ekonomija
> Naslov: NOVI SAD - Predsednik Srbije Boris Tadić izjavio je otvarajući 72. međunarodni 
> Članak:

NOVI SAD - Predsednik Srbije Boris Tadić izjavio je otvarajući 72. međunarodni 
poljoprivredni sajam, da su u "proteklom teškom periodu poljoprivreda i čitav 
sektor koji se na nju naslanja uspeli da opstanu, što daje nadu da se može 
izgraditi ekonomska i politička budućnost zemlje".
"Politika mora da bude u službi privrede. U suprotnom, instrumentalizovaće se 
privreda i uništiće se nacionalni kapaciteti. Seljak je čovek koji proizvodi na 
zemlji i od koga mi živimo, radi u teškim uslovima, okopava njivu na suncu i, u 
najmanju ruku, zaslužuje da ga poštujemo. Voleo bih kada bi u budućnosti 
seljaku podigli spomenik u našoj zemlji, ne zato što se udvaramo seljacima, već 
zbog toga što oni to zaslužuju", rekao je predsednik Srbije na novosadskom 
sajmu na kome nastupa više od 2.000 izlagača.