> Izvor: ebart
> Datum: 
> Rubrika: ekonomija
> Naslov: BLED - Potpredsednik vlade Srbije Miroljub Labus pozvao je juče "Merkator" da 
> Članak:

BLED - Potpredsednik vlade Srbije Miroljub Labus pozvao je juče "Merkator" da 
istraje sa ponudom za kupovinu "Ce marketa" i da se "suoči sa rezervama" koje 
imaju nabavljači i zaposleni tog trgovinskog lanca da će ostati bez posla, 
navodi agencija Beta. Labus je na drugoj Međunarodnoj konferenciji poslovnih 
klubova na Bledu ohrabrio "Merkator" za kupovinu "Ce marketa", rekavši da će 
svim potencijalnim ulagačima biti garantovan ravnopravan tretman. 
On je ocenio da poslovanje sa Srbijom nije ništa manje rizično nego sa 
kandidatima za ulazak u EU, Bugarskom i Rumunijom, i dodao da političke prilike 
svakako utiču na to da se stranci manje odlučuju za neposredne investicije.
Zoran Janković, predsednik Upravnog odbora "Merkatora", demantovao je juče da ć
e ova kompanija podneti tužbu protiv Vlade Srbije zbog stopiranja prodaje "Ce 
marketa".
- To je poslednja mogućnost koju ćemo svakako pokušati da izbegnemo. Tražićemo 
objašnjenje od Komisije za hartije od vrednosti šta da radimo, pošto se na 
odluku ne možemo žaliti. Utvrdićemo koliku štetu imamo, a o eventualnom zahtevu 
za odštetu razgovaraćemo tek na kraju - kaže Janković.  Beta - S. J.