> Izvor: ebart
> Datum: 
> Rubrika: ekonomija
> Naslov: Gornji Milanovac - Radnici Fabrike metalne stolarije "Metal seko" u Gornjem 
> Članak:

Gornji Milanovac - Radnici Fabrike metalne stolarije "Metal seko" u Gornjem 
Milanovcu, koji zahtevaju poništavanje likvidacionog postupka tog preduzeća, 
nastavili su štrajk glađu. Grupa od nekoliko desetina radnika i juče se okupila 
u zgradi Skupštine opštine u Milanovcu. Štrajk su nastavili posle četiri dana 
prekida, u očekivanju da će biti obustavljen stečajni postupak preduzeća, 
smenjen stečajni upravnik i da će dobiti zaostale uplate za proteklih 18 
meseci. Radnici "Metal seka" su Trgovinskom sudu u Čačku uputili obrazložen 
predlog za smenjivanje stečajnog upravnika zbog brojnih propusta u radu, a koji 
se posebno odnose na obaveštavanje radnika da su u stečaju posle isticanja svih 
rokova na žalbe. Štrajk glađu nastavilo je 57 radnika "Metal seka". Beta 