> Izvor: matf
> Datum: 
> Rubrika: ekonomija
> Naslov: Beograd  - Agencija za privatizaciju Srbije najavila je juče da će 15. aprila 
> Članak:

na aukciji ponuditi 70 odsto društvenog kapitala zemunske industrije satova 
"Insa". Kako se navodi u javnom pozivu, procenjena vrednost tog preduzeća je 
562 miliona dinara, a početna cena na aukcijskoj prodaji biće 134,9 miliona. 
Depozit za učešće na aukciji je 67,4 miliona dinara. "Insa" ima 657 zaposlenih, 
a njeni najvažniji proizvodi su satovi, vodomeri i IB brojači. Na aukcijskoj 
prodaji 15. aprila biće ponuđena Elektronska industrija Ei-Feriziti iz 
Beograda, čija je procenjena vrednost 52,7 miliona dinara, a početna prodajna 
cena 10 milona dinara. Krajnji rok za podnošenje prijava za učestvovanje na 
aukcijskoj privatizaciji te dve firme je 7. april. Aukcija će biti održana u 
Beogradu u Agenciji za privatizaciju. Beta