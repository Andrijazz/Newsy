> Izvor: ebart
> Datum: 
> Rubrika: info_politika
> Naslov: Politički analitičari za Nacional o iznenadnoj promeni stava Vuka Draškovića
> Članak:

Politički analitičari za Nacional o iznenadnoj promeni stava Vuka Draškovića

KRAGUJEVAC - Vuk Drašković morao je pre konstituisanja parlamenta da saopšti 
svoje stavove. Ako je bio u Miloševićevoj vladi zbog nacionalnog interesa, 
morao bi sada još intenzivnije da brine o državnim interesima - ocenjuje Dušan 
Janjić, analitičar.
Smatrajući da ni socijalistima nije milo savezništvo s Vukom, Janjić kaže da ni 
Vojislavu Koštunici nije lako medu strankama demokratskog bloka.
- Reč je o ljudima koji su našli nekakav balans između ličnih osećanja i 
potrebe da nastanu institucije. Stav Draskovića, u stvari, izražava želju da 
Srbija ne dobije vladu. Ne mogu da verujem da Vuk produžava život vladi Zorana 
Živkovića, te da bi SPO opet gurnuo pod tepih - pita se Janjić.
Prema njegovim rečima, posledice Draškovićevog stava su novi izbori po starom 
zakonu. Janjić je mišljenja da nema vremena za promenu zakona, te da je toga i 
sam Drašković svestan.
Za Bozu Prelevića, Draškovićeva promena nije iznenađenje. Pomenuti analitičar 
mišljenja je da je lider SPO samovoljno promenio stranu.
S druge strane, analitičar Ognjen Pribićević u recima odnedavnog poslanika ne 
vidi nedoslednost. On objašnjava da je Drašković dosledan u decenijskoj borbi 
protiv Miloševića.
- Mislim da bi za Srbiju bila dobra manjinska vlada uz podršku SPS. Uostalom, 
proteklih godinu i po dana, socijalisti su podržavali odlazeću vladu, koja je 
ustvari bila manjinska  naglašava Prelević.
Svi Nacionalovi sagovornici jednoglasni su u stavu da su izbori neminovnost.