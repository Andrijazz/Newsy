> Izvor: ebart
> Datum: 
> Rubrika: info_politika
> Naslov: LDP, LSV, GSS I SDU PODELILI KVOTE ZA IZBORNU LISTU
> Članak:

LDP, LSV, GSS I SDU PODELILI KVOTE ZA IZBORNU LISTU

Predizborna koalicija Liberalno-demokratske partije, Lige socijaldemokrata 
Vojvodine, Građanskog saveza Srbije i Socijaldemokratske unije juče je održala 
konsultacije na kojima je dogovoreno procentualno učešće kandidata ovih 
stranaka na njihovoj izbornoj listi, koje će se, kako "Dnevnik" nezvanično 
saznaje u vrhu LDPa, kretati u odnosu 4:1:1. Naime, po ovom omeru, LDPu će 
pripasti između 160 i 170 od ukupno 250 mesta na listi, ligaši će moći da 
računaju na četrdesetak, dok će preostalih 40 predizbornih mesta međusobno 
podeliti GSS i SDU. Naravno, tačne cifre još nisu nepovratno definisane.
Na sastanku je bilo reči i o imenima na izbornoj listi, na kojoj će, u okviru 
kvote LDPa, biti i nekoliko nestranačkih ličnosti, a jedna od njih će, prema 
našim saznanjima, biti i Marijana Pajvančić, profesor na Univerzitetu u Novom 
Sadu i dugogodišnji nezavisni stručnjak za ustavno pravo, angažovana i u NVO 
"Forum juris".Inače, konvencija na kojoj će ova stranka zvanično predstaviti 
sve svoje kandidate biće održana u subotu.