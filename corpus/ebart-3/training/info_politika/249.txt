> Izvor: ebart
> Datum: 
> Rubrika: info_politika
> Naslov: ČOVIĆ O IZJAVAMA ŠEFA UNMIK I PREMIJERA KOSOVA
> Članak:

ČOVIĆ O IZJAVAMA ŠEFA UNMIK I PREMIJERA KOSOVA

PRIŠTINA - Predsednik Koordinacionog centra za Kosmet Nebojša Čović pozitivno 
je ocenio izjave predsednika privremene kosovske vlade Bajrama Redžepija i šefa 
UNMIK Harija Holkerija o multietničkom sastavu radnih grupa koje bi uskoro 
trebalo da razgovaraju sa delegacijom Vlade Srbije.
 - NJihove izjave ohrabruju i mi smo spremni za dijalog, a rešeno je pitanje 
oko putnih isprava za delegaciju kosovskih privremenih institucija, rekao je 
Čović na konferenciji DA za novinare.
 On je podsetio da će u sastavu delegacije Srbije biti pomoćnici ministra za 
energetiku, saobraćaj kao i sadašnji rukovodioci odeljenja za nestala lica i 
pravnog odeljenja Koordinacionog centra. Primetio je da je "potpuno i svejedno 
da li će ti razgovori početi u Prištini ili u Beogradu".
 Komentarišući neke spekulacije o navodnoj podeli Kosmeta, Čović je preneo 
zalaganje da ta pokrajina bude u sastavu Srbije sa suštinskom autonomijom, 
upozoravajući da "nemamo ovlašćenja da damo bilo koji deo teritorije SCG". On 
je odgovarajući na novinarsko pitanje, istakao da će se Ševćetu Musliju suditi 
i za krivična dela koja je počinio na jugu Srbije - rekao je da se posle 
okončanja suđenja u Gnjilanu, kako je dogovoreno sa UNMIKOM, očekuje i proces u 
centralnoj Srbiji.