> Izvor: ebart
> Datum: 
> Rubrika: info_politika
> Naslov: Sud Srbije i Crne Gore saopštio je da zbog nedostatka kvoruma danas nije 
> Članak:

Sud Srbije i Crne Gore saopštio je da zbog nedostatka kvoruma danas nije 
održana zajednička pripremna sednica te institucije i Ustavnog suda Crne Gore 
na kojoj je trebalo da se razmotri potreba zakazivanja javne rasprave o oceni 
usklađenosti pojednih odredbi izbornih zakona i Zakona o referendumu o 
državnopravnom statusu Crne Gore. Na sednici je trebalo da se razmotri i 
donošenje privremene mere kojom bi se obustavilo izvršenje pojedinačnih akata i 
radnji donetih i preduzetih na osnovu Zakona o referendumu o državnopravnom 
statusu Crne Gore.Ukazano je da je postupak u tom predmetu pokrenut decembra 
prošle godine predlogom 45 poslanika parlamenta SCG, kao i da su predlog i 
njegova dopuna dostavljeni crnogorskom parlamentu na odgovor, koji u 
predviđenom roku nije dostavljen Sudu SCG.U saopštenju je istaknuto da je 
Ustavni sud Crne Gore dopisom obavestio predsednika Suda SCG da su sudije 
crnogorskog Ustavnog suda odlučile da ne prisustvuju zakazanoj zajedničkoj 
pripremnoj sednici.
Sud SCG je upozorio je da je zbog nepotpunog sastava onemogućen da ostvaruje 
Ustavnom poveljom utvrđenu funkciju ocenjivanja usklađanosti opštih akata 
državne zajednice i država članica sa najvišim pravnim aktom, kao i zaštitu 
sloboda i prava čoveka i građanina.U saopštenju je ukazano da Sud SCG od 
konstituisanja ne radi u punom sastavu, jer sudija Miodrat Latković iz Crne 
Gore nikada nije zasnovao radni odnos u sudu i ne prisustvuje sednicama.Sudije 
Mihailo Rulić iz Srbije i Ratko Vukotić iz Crne Gore u novembru su stupili na 
druge dužnosti, navedeno je u saopštenju i upozoreno da upražnjena sudijska 
mesta još nisu popunjena, dok sudija Blatota Mitrić iz Crne Gore od novembra ne 
prisustvuje opštim sednicama i sednicma veća suda, pravdajući to bolešću. U 
saopštenju je istaknuto da na javni poziv za prikupjanje inicijativa za izbor 
sudija, koji je novembra prošle godine raspisao Savet ministara, iz Crne Gore 
nije dostavljen ni jedan predlog, dok je iz Srbije stiglo pet.U radu suda od 
novembra učestvuje samo troje sudija iz Srbije i jedan iz Crne Gore, iako sud 
treba da broji osam članova, navedeno je u saopštenju.Nepotpun sastav suda 
onemogućava održavanje opštih, kao i zajedničkih sednica koje se održavaju sa 
ustavnim sudovima država članica, na kojima se ocenjuje usklađanost ustava, 
zakona ili nadležnosti države članice sa Ustavnom poveljom, kaže se u 
saopštenju.