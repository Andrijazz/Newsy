> Izvor: ebart
> Datum: 
> Rubrika: info_politika
> Naslov: JANEZ DRNOVŠEK OPET O PERSPEKTIVAMA SRBIJE
> Članak:

JANEZ DRNOVŠEK OPET O PERSPEKTIVAMA SRBIJE
 
SLOVENAČKI predsednik Janez Drnovešek izrazio je uverenje da će međunarodna 
zajednica prihvatiti njegove predloge o Kosovu kao nezavisnoj državi, u kojoj 
će Srbima i uostalom nealbanskom stanovništvu biti garantovana osnovna ljudska 
i politička prava, uz međunarodnu zaštitu spomenika kulture.
- Uveren sam da se i srpski političari slažu sa mnom, samo još uvek nije došlo 
vreme da to otvoreno kažu svom narodu - dodao je Drnovšek u intervjuu za 
ljubljanski "Dnevnik".
- Srbija želi u Evropu, a tamo neće ući sve dok ne prestane da živi u prošlosti 
i ne odbaci fiksaciju o srpskom Kosovu i neprijateljski raspoloženim susedima. 
Vreme je da Srbija počne da misli na budućnost i da svojim građanima obezbedi 
bolji život - rekao je Drnovšek.
- Savez nezavisnih država bi bio najbolje rešenje za obe strane, Crna Gora bi 
dobila priliku da dokaže da je sposobna za samostalan život, dok bi Srbija 
konačno mogla da se okrene evropskoj budućnosti - zaključio je Drnovšek.