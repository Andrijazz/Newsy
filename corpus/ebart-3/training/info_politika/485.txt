> Izvor: ebart
> Datum: 
> Rubrika: info_politika
> Naslov: CRNOGORSKI MINISTAR POLICIJE O SKANDALU SVOG POMOĆNIKA 
> Članak:

CRNOGORSKI MINISTAR POLICIJE O SKANDALU SVOG POMOĆNIKA 

PODGORICA  - Crnogorski ministar policije Dragan Đurović priznao je skandalozno 
ponašanje svog pomoćnika Abida Crnovršanina, ali i činjenicu da nije mogao da 
ga smeni jer su mu "partijski vezane ruke".
Đurović, koji je kadar Demokratske partije socijalista, rekao je da su 
"prilično istiniti" navodi štampe da je njegov pomoćnik za upravno pravne 
poslove Abid Crnovršanin (član koalicione vladajuće Socijaldemokratske partije) 
krajem septembra prošle godine maltretirao i vređao policajce u Bijelom Polju, 
zato što su mu sina priveli u stanicu milicije.
- Unutrašnja kontrola MUP-a potvrdila je to, i tražio sam od Crnovršanina da 
podnese ostavku, ali nisam imao saglasnost koalicionog partnera, SDP, - kazao 
je Đurović.