> Izvor: ebart
> Datum: 
> Rubrika: info_politika
> Naslov: Afera oko Nacionalne štedionice dobija nove razmere 
> Članak:

Afera oko Nacionalne štedionice dobija nove razmere 

BEOGRAD- "Dobrodošli na sigurno",  ugledaćete čim otvorite sajt Nacionalne 
štedinonice. A, da li je tako?  Afera koja je ovih dana ubačena u "punu 
brzinu", posle međusobnih optužbi, kako Mlađana Dinkića, s jedne, i Vlade 
Srbije s druge strane, tako i Bogoljuba Karića, predsednika "BK grupe" , samo 
je dodatno doprinela ionako nerazjašnjenoj situaciji oko Štedionice. Brojna 
pitanja postavljena ovih, a i ranijih dana, i dalje su bez odgovora, a 
kontradiktorne izjave stižu iz časa u čas. Premijer Srbije Zoran Živković rekao 
je da se mora utvrditi kako je značajno smanjeno državno vlasništvo u 
Nacionalnoj štedionici. On je na konferenciji za novinare kazao da samo zakup 
prostorija Zavoda za obračun i plaćanje koje koristi ta Štedionica treba da 
košta pet miliona evra, ali da država taj novac ne dobija. On je dodao da ni 
ostalih 12 banaka koje koriste prostor ZOP ne plaćaju zakup, ali da to ne može 
biti opravdanje već samo otežavajuća okolnost, navodeći da odgovornost za to 
snosi Narodna banka Srbije. I Velimir Ilić, lider NS smatra da je potrebno 
utvrditi kakva je uloga Vlade Srbije u osnivanju Štedionice.
-  Za one koji su kršili zakon biće sigurno sankcija, ali treba operisati 
činjenicama - konstatovao je Ilić. Mlađan Dinkić, nekadašnji guverener NBJ i 
NBS, uporno tvrdi da  nije on odgovoran za preuzimanje poslovnog porostora 
ZOP-a, kao  da se protiv njega  vodi politička kampanja, kao i da ne razume 
zašto se to pitanje toliko potencira u javnosti, kada je prošla  predizborna 
kampanja. Međutim, Milan R. Kovačević, konsultant za strana ulaganja, za "Glas" 
ocenjuje da "uvek vreme da se takve stvari isteraju na čistac", a na pitanje 
zašto se baš sada pokrenula pričao o Štedionici , Kovačević kao jednu od 
mogućnosti navodi i to  "da se ukidanjem NBJ i  prelaskom na novo NBS  ima 
dosta stvari koje nisu ažurirane". - Ima dosta pitanja na koje treba odgovoriti 
i utvrditi odgovornost - rekao je Kovačević. 
Nebojša Medojević, direktor Centra za tranziciju, smatra da je sam način 
dokapitalizace problematičan, ali da uzroci oko problema sa Štedionicom leže u 
ukidanju četiri državne banke. Prema njegovim rečima, Agencija za sanaciju 
banaka nije preuzela svoj deo posla i rešila pitanje imovine tih banaka, a 
odgovornost prema Medojeviću, "leži"  i u ministru finasija Božidaru Đeliću. On 
tvrdi da je trebalo da reaguje i Komisija za hartije od vrednosti.   
- Pošto je su bili deo DOS-a , neko nije dozvoljavao da se takve stvari doću do 
javnosti. Pa pošto je tikva među njima pukla malvervazizacije su isplivale na 
površinu, ali je žalosno što se međusobno optužuju preko medija, umesto da se 
time bave nadležni organi - zaključuje Medojević. Svi se zaklinju da nijedna 
afera ne sme biti zataškana, da svaka mora biti rasvetljena do kraja, da se 
vinovci moraju kazniti. Kako je sada krenulo, spisak za istražnog sudiju bio bi 
podugačak. Ali, samo da ne bude kasno.