> Izvor: matf
> Datum: 
> Rubrika: info_politika
> Naslov: Kosovo
> Članak:

Srbiji niko ne može oduzeti Kosovo, jer je ono toliko u našim srcima i dušama. 
Mi ga zovemo srpski Jerusalim. Ono to i jeste. Ono je evropski Jerusalim.
Vuk Drašković,
ministar inostranih poslova

Krst
Smatram da će mi sreću na izborima doneti jerusalimski krst, osveštan na 
Hristovom grobu, od koga se, inače, ne odvajam.
Ivica Dačić,
funkcioner SPS-a

Čuvari
Ako ja mogu da plaćam benzin za šest automobila koji me prate i ljude koji sede 
unutra, ne vidim zašto bi to nekom drugom predstavljalo problem? Moje 
obezbeđenje nikoga nije maltretiralo, a kome smeta broj momaka koji me čuvaju, 
neka okrene glavu.
Aca Lukas,
jedna od najvećih srpskih folk-zvezda

Šala
Često sam zvao restoran "Maša" i predstavljao se kao ministar inostranih ili 
unutrašnjih poslova i naručivao sto za 12 osoba. Oni sve spreme i postave, a ja 
dođem, pijem kafu. Pitam ih šta se dešava, a oni mi kažu da dolazi delegacija. 
Onda prsnem u smeh. Nisu se nikad na mene naljutili.
Sergej Ćetković,
pevač

Prelazak
Prelazak gradonačelnika Inđije Gorana Ješića iz 
GSS-a u DS je kao kad neko pređe iz rokera u narodnjake.
Ivana Dulić-Marković,
potpredsednica Vlade Srbije u ostavci

Glasači
Na izborima za predsednika Opštine Inđija dobio sam deset hiljada glasova a, 
objektivno, ovde ima četiri hiljade demokratskih glasača, ostalo su radikali.
Goran Ješić,
predsednik Opštine Inđija

Smisao
Kada bi Tadić kojim slučajem izgubio (na izborima), tada ne bih sebi postavio 
ne pitanje daljeg bavljenja politikom, već smisla daljeg života u Srbiji.
Dragan Đilas,
predsednik beogradskog odbora DS

Štednja
Politika me ne zanima, ali znam da sam dinare pretvarao u devize sve dok Mlađa 
nije došao. Sada štedim samo u dinarima, ali u banci, i ne žalim se.
Rambo Amadeus,
muzičar

Izbori
Beskrajne polemike između stranaka su nepotrebne jer se izbori raspisuju zbog 
građana, a ne zbog političara.
Mlađan Dinkić,
ministar finansija u ostavci

Čeku
Od momenta kada je Milo Đukanović predstavio Čekua kao premijera Kosova i 
zvanično ga primio, Srbija ne sme da ima nikakve odnose sa Crnom Gorom. Svako 
ko prizna nezavisno Kosovo, neprijatelj je Srbije.
Tomislav Nikolić,
zamenik predsednika SRS-a