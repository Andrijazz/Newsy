> Izvor: matf
> Datum: 
> Rubrika: info_politika
> Naslov: U Kosovskoj Mitrovici osuđen Milan Ivanović
> Članak:


KOSOVSKA MITROVICA (Beta) - Unmikov Opštinski sud u Kosovskoj Mitrovici osudio 
je juče predsednika Srpskog nacionalnog veća severnog Kosova Milana Ivanovića 
na tri meseca zatvora, uslovno na godinu dana, zbog učestvovanja u grupi koja 
je izazvala nerede 8. aprila 2002. godine.
Član SNV severnog Kosova Nebojša Jović osuđen je na kaznu zatvora od četiri 
meseca, uslovno na godinu dana, jer je međunarodno sudsko veće ocenilo da je 
kriv pošto se pridružio grupi koja je učestvovala u nemirima, kao i da je 
odgovoran za povređivanje Unmikovog policajca Gordona Barouza.
Predsednik sudskog veća Francuz Pol Ševalije je, obrazlažući presudu, rekao da 
su Ivanović i Jović "znali šta čine", kao i da su "delovali sa predumišljajem". 
Milan Ivanović osuđen na uslovnu kaznu zatvora.