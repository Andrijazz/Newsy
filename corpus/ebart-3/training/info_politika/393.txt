> Izvor: matf
> Datum: 
> Rubrika: info_politika
> Naslov: Most Radija Slobodna Evropa: Položaj Mađara u Vojvodini 
> Članak:


Omer Karabeg: Naši sagovornici su Laslo Joža, predsednik Nacionalnog saveta 
vojvođanskih Mađara, i Goran Bulajić, član Izvršnog odbora vladajuće 
Demokratske stranke Srbije zadužen za Vojvodinu. Pitanje položaja mađarske 
manjine u Vojvodini postalo je u poslednje vreme vruća politička tema kojom se 
bave, ne samo domaći, nego i evropski političari. Mislite li da se položaj Mađ
ara bitno pogoršao? 
Laslo Joža: Generalno gledajući, moglo bi se oceniti da je položaj Mađara u 
Vojvodini opterećen međunacionalnim incidentima koji su, po mom mišljenju, 
poprimili razmere pojave. 
Goran Bulajić: Dramatizovanje položaja vojvođanskih Mađara kroz incidente koji 
su se dešavali koincidiralo je sa kampanjom za lokalne izbore. Kada su ti 
izbori prošli, sve je poprimilo daleko umereniji ton. 
Omer Karabeg: Otkud odjednom to tako naglo pogoršanje atmosfere? 
Laslo Joža: Mislim da ćemo se svi složiti oko činjenice da su srpski narod i 
srpsko društvo u poslednjih petnaest godina pretrpeli strašno teške poraze - 
gubitak rata, gubitak teritorije, gubitak dela populacije. Moglo bi se reći da 
je srpski narod pretrpeo frustracije koje su slične onima kojima je bio izložen 
mađarski narod nakon gubitka teritorije, populacije i prestiža po završetku 
Prvog svetskog rata. Ja u tome vidim istorijsku paralelu između sudbine mađ
arskog naroda na početku dvadesetog veka i sudbine srpskog naroda na kraju tog 
veka. Prema tome, ako iko treba da ima razumevanja za probleme Srba u sadašnjem 
vremenu to treba da budu Mađari. Duboke frustracije koje su prisutne u već
inskom narodu ponekad dovode do varničenja u međunacionalnim odnosima, što je 
možda razumljivo, ali ni u kom slučaju se na duže staze ne bi moglo odobravati. 
Omer Karabeg: Mislite li da je na promenu atmosfere u Vojvodini uticalo 
doseljavanje velikog broja srpskih izbeglica iz Bosne, naročito iz Hrvatske?
 Laslo Joža: Apsolutno, tu nema nikakve dileme. Mi u Vojvodini imamo veoma 
brojnu izbegličku populaciju koja je sve svoje patnje donela sa sobom. Međutim, 
ne mislim da je to jedini razlog, i ni u kom slučaju ne bih hteo da iko shvati 
da ja svu odgovornost za sadašnju situaciju pripisujem izbegličkoj populaciji. 
Goran Bulajić: Ne mislim da je doseljavanje izbeglica najvažniji razlog, čak ni 
da je mnogo bitan. Moramo priznati da je Miloševićeva vlast veoma oprezno 
pristupala naseljavanju izbeglica u krajeve gde žive pripadnici mađarske 
nacionalne manjine, odnosno gde čine većinu u lokalnim zajednicama. Vojvodina 
je čak bila pošteđena u poslednjem izbegličkom talasu, oni su bili usmereni u 
druge krajeve zemlje. Ja se ne mogu složiti sa tezom da su izbeglice vinovnici 
većeg broja incidenata. Mislim da je mnogim krajevima u Vojvodini dobro došlo 
da ti ljudi dođu, pre svega zbog toga da bi se popunile praznine u ovom našem 
tragičnom natalitetu. Oni su ga popravili, mešaju se narodi i to je dobro za 
državu. Ja mislim da nije narušen međunacionalni balans u Vojvodini. 
Laslo Joža: Pitanje nataliteta jeste problem, ali za mirnodopsko vreme. Ali mi 
ne govorimo o izmenama etničke strukture u mirnodopskom vremenu nego u vremenu 
kada su ljudi, u prvom redu pripadnici mađarske i hrvatske manjinske zajednice, 
odlazili iz Vojvodine da bi izbegli učešće u oružanim konfliktima. Broj Mađara 
u Vojvodini smanjen je za 50.000. Da smo imali prilike da u miru proživimo 
devedesete godine, mislim da bi ova populacija bila sposobna za sopstvenu 
reprodukciju. Ne verujem da je dolazak izbeglica model koji donosi neku dobru 
svežinu. 
Goran Bulajić: Kad je reč o iseljavanju vojvođanskih Mađara u matičnu državu, 
nesigurnost koja je postojala u vreme izbijanja ratova i raspada Socijalističke 
Federativne Republike Jugoslavije je svakako jedan od razloga njihovog odlaska, 
ali bilo je tu i ekonomskih motiva. Mađarska je postala mesto gde se bolje živi 
nego u Srbiji. Kada su počele ratne strahote, koje smo svi mi osetili, vojvođ
anski Mađari su imali mogućnost da svoj život nastave na nekom boljem mestu, 
dok ostali nisu imali tu priliku. 
Laslo Joža: Sada zaista postoji velika razlike u nivou ekonomskog razvoja izmeđ
u Mađarske i Srbije, ali to važi samo za poslednjih pet godina. Međutim, najveć
i broj Mađara emigrirao je iz Vojvodine u prvim godinama, znači 1991-1992. 
Moram vam skrenuti pažnju na to da je Mađarska već maja meseca 1993. godine 
uvela mnogo strože uslove za sticanje trajnog boravka u toj zemlji i to je 
praktično postala nepremostiva prepreka čak i za doseljenike mađarske 
narodnosti. Od sredine 1993. godine ekonomska emigracija je praktično bila 
onemogućena. 
Omer Karabeg: Mislite li da je internacionalizacija problema položaja Mađara u 
Vojvodini pomogla da se incidenti zaustave i da se situacija donekle smiri? 
Laslo Joža: Ja ću izneti jednu ocenu koja je možda neprijatna za sve one 
dobronamerne aktere političkog života u koje ubrajam najviše zvaničnike naše 
zemlje, počev od predsednika Republike, predsednika parlamenta, pa do 
premijera, članova vlade i tako dalje. U svim našim razgovorima o incidentima 
osećao sam da kod njih postoji dobra politička namera. To što je došlo do 
internacionalizacije problema, do uplitanja međunarodne političke javnosti i 
međunarodnih institucija, njih dovodi u pomalo neprijatan položja, zbog čega je 
meni žao. Međutim, činjenica je da je reakcija međunarodnih faktora dala 
dodatni impuls nastojanjima vrha političke, izvršne i parlamentarne vlasti da 
se zaista nešto i uradi kako bi se kaznili vinovnici incidenata i sprečili novi 
izgredi. Članovi vlade trgli su se tek onda kad je osvanulo pismo američkog 
kongresmena Toma Lantoša. 
Goran Bulajić: Teza da su incidenti naglo prestali nakon intervencije međ
unarodnih činilaca je diskutabilna jer podrazumeva da je neko kontrolisao nivo 
incidenata, pa kada ga je neko udario štapićem po ruci, on je onda smanjio 
intenzitet incidenata. To naprosto nije tako. Niko u nekakvoj kafani, disko 
klubu ili kafiću nije prestao da se tuče zbog osude međunarodne zajednice. 
Organi gonjenja su pokušali da urade svoj posao, politički činioci su stalnim 
kontaktima i razgovorima uspeli da smanje tenzije, a incidenata u kafanama i 
među omladinom u mešovitim sredinama bojim se da će, na- žalost, i na dalje 
biti. Mi tome ne možemo stati na put. Tuku se deca iz iste nacije, a dešava se 
i da se potuku i pripadnici različitih nacija. 
Omer Karabeg: Da li je nakon ovih incidenata bilo iseljavanja ili najave 
iseljavanja mađarskih porodica? 
Laslo Joža: Koliko znam, imamo samo jedan takav slučaj. Iselila se jedna 
porodica iz Subotice zbog uvredljivih grafita koji su im ispisivani na kući i 
zbog verbalnih pretnji. Drugih, sličnih pojava, hvala bogu, nema. Da smo 
doživeli masovniji odlazak Mađara, to bi bila katastrofa, ne samo za ovu našu 
manjinsku zajednicu, nego, ubeđen sam, i za širu zajednicu. Moram reći da 
individualna i porodična bezbednost manjinskih zajednica u Vojvodini nije 
ugrožena. Pogroma i sukoba velikih razmera nema. Ovo govorim zbog toga što smo 
bili suočeni sa žalosnom činjenicom da je u Mađarskoj u nekim medijima došlo do 
preuveličavanja incidenata. Mi smo na jedvite jade uspeli ubediti naše 
poznanike i rođake da mi ipak živimo u relativno normalnim okolnostima, da 
incidentnih situacija, doduše, ima, ali da to nije naša svakodnevica.