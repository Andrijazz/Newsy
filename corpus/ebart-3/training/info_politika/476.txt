> Izvor: matf
> Datum: 
> Rubrika: info_politika
> Naslov: BEOGRAD: Predsednik Nacionalnog saveta za saradnju sa Haškim tribunalom Rasim 
> Članak:

LJajić izjavio je da generali Sreten Lukić i Nebojša Pavković svojim ponašanjem 
smanjuju šanse da budu na slobodi do početka suđenja u Hagu.
"Zaista ne mogu da verujem da i Pavković i Lukić ne vide da je u njihovom 
interesu da se dobrovoljno predaju, da ne mogu večito da se skrivaju ili 
smišljaju igre kako bi izbegli odlazak u Hag, jer Hag neće odustati od njih", 
kazao je LJajić za "Večernje novosti".
LJajić, koji je i ministar SCG za ljudska i manjinska prava, rekao je da više 
neće kontaktirati sa bivšim generalom policije Lukićem, jer neće da bude deo 
"njegove igre" kojom nastoji da "izbegne odlazak u Hag". "Ta igra šteti državi 
i ne doprinosi dobroj legitimaciji zemlje u međunarodnoj zajednici, pogotovo ne 
sad kada vraćamo poverenje sveta i Tribunala da sarađujemo sa Hagom i kada smo 
na pragu da dobijemo studiju o izvodljivosti" pridruživanja EU, kazao je on.
LJajić ocenjuje bi ona mogla biti objavljena već 12. aprila i smatra da odlazak 
u Hag generala Ratka Mladića, zapovednika snaga bosanskih Srba za vreme rata u 
BiH, nije uslov za pozitivnu ocenu u toj studiji. SCG će, po njegovom 
mišljenju, ukoliko izruči Tribunalu one optužene koji su dostupni državnim 
organima "dobiti malo predaha", a onda će Mladić biti "uslov za početak 
pregovora o Sporazumu o stabilizaciji i pridruživanju (Uniji) i ulazak u 
Partnerstvo za mir". (Beta)