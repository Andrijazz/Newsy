> Izvor: ebart
> Datum: 
> Rubrika: info_politika
> Naslov: U Tribunalu kažu da nemaju informacije o tome da li će obećanje o izručenju 
> Članak:

U Tribunalu kažu da nemaju informacije o tome da li će obećanje o izručenju 
Ratka Mladića do kraja aprila biti ispunjeno. Deset dana pre isteka roka za 
prebacivanje u Hag Mladića, u Haškom tribunalu kažu da nemaju nikakve 
informacije o tome da li će to obećanje, dato glavnoj  tužiteljki  Tribunala 
Karli del Ponte, biti ispunjeno. Portparol Tužilaštva Anton Nikiforov kaže da 
je na poslednjem susretu premijera Srbije Vojislava Koštunice i Karle del Ponte 
dato obećanje da će Mladić do 30. aprila biti u Hagu."Dobili smo to obećanje i 
čekamo 30. april. Posle toga ćemo se oglasiti", rekao je Nikiforov. I portparol 
suda Kristijan Šartije očekuje da se Mladić, protiv kog je optužnica podignuta 
pre 11 godina, što pre nađe u Hagu. "Ako je tačno da je bilo obećanja, naravno 
to ne znam, ali ako ih je bilo, onda se i mi u sudu pridružujemo očekivanjima 
da će se sa reči preći na dela," rekao je Šartije.