> Izvor: ebart
> Datum: 
> Rubrika: info_politika
> Naslov: POVODOM IZBORA ZA SKUPŠTINU VOJVODINE
> Članak:

POVODOM IZBORA ZA SKUPŠTINU VOJVODINE

NOVI SAD - Ako u Skupštini AP Vojvodine u mnogo čemu i imaju različite stavove, 
na jednoj strani predstavnici "demokrata"  i na drugoj "ligaša", saglasni su 
ovih dana u jednom - Vojvodini ne trebaju vanredni pokrajinski izbori.
Takvu nedvosmislenu poruku, Đorđe Đukić (DS), predsednik Izvršnog veća, i Nenad 
Čanak, predsednik Skupštine APV, uputili su radikalima koji su 28. decembra u 
pokrajini ubedljivo pobedili. NJima se, razumljivo, najviše žuri jer u 
aktuelnoj postavi vojvođanske skupštine nemaju nijednog poslanika.
- Jasno je da  Skupština nije slika i prilika volje birača, ali to je bilo 
očigledno i u oktobru 2001. kada je konstituisana - saglasan je Čanak, ali kaže 
da nema razloga za izbore do oktobra ove godine. Skupština radi, donosi odluke 
i nijednog trenutka nije bila blokirana poput republičke.