> Izvor: ebart
> Datum: 
> Rubrika: info_politika
> Naslov: Osnivačka skupština socijaldemokratske stranke krajem juna
> Članak:

Osnivačka skupština socijaldemokratske stranke krajem juna

Bivši potpredsednici Socijaldemokratije Dragan Pajić i Ljubivoje Slavković 
najavili su juče osnivanje nove, socijaldemokratske stranke, jer, kako tvrde, 
za to imaju podršku 40 opštinskih odbora SDa i oko 230, sada već bivših, 
članova stranke koju predvodi Vuk Obradović. Na ovakav korak odlučili su se, 
jer su, kako kažu, bili nezadovoljni kadrovskim rešenjima u SD-u, nedovoljnom 
popularizacijom ideja socijaldemokratije u javnosti i liderskim ambicijama 
predsednika stranke, "bolesti" od koje, smatraju oni, "pate" sve političke 
partije u zemlji.
Pajić je naglasio da je cilj osnivanja nove partije, pored afirmacije ideja 
srcijaldemokratije, stvaranje jakog političkog bloka socijaldemokratskih 
partije, koje bi, udružene sa ostalim demokratskim strankama, stvorile 
protivtežu nadirućoj desnici u Srbiji.
Osnivačka skupština nove, socijaldemokratske stranke biće održana krajem juna, 
najavili su Pajić i Slavkov.
(Tanjug)