> Izvor: ebart
> Datum: 
> Rubrika: info_politika
> Naslov: LAJKOVAC (Beta) - Predsednički kandidat DS Boris Tadić izjavio je da će, zbog 
> Članak:

LAJKOVAC (Beta) - Predsednički kandidat DS Boris Tadić izjavio je da će, zbog 
poboljšanja situacije u Srbiji, pobediti na predsedničkim izborima.
"Pobediću ne zbog toga što želim ili uživam u tome, već zbog toga što moram, da 
Srbija konačno krene, da se u njoj živi bolje i lepše", rekao je Tadić u selu 
Jabučju.
Tadić je kazao da seljak ubuduće mora imati "tretman pravnog lica" koga će 
banke podržati kao i svakog drugog ko ima program i viziju napretka, a svojom 
imovinom može garantovati za preuzete obaveze i kredite. On je dodao da je 
lajkovačka opština primer "dobitne kombinacije" u kojoj bi moralo da se bolje 
živi jer ima razvijenu poljoprivredu, ali i privredu u kojoj dominiraju 
proizvodnja uglja i struje.