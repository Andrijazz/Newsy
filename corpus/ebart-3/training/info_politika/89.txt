> Izvor: ebart
> Datum: 
> Rubrika: info_politika
> Naslov: VLADAN BATIĆ DHSS
> Članak:

VLADAN BATIĆ DHSS

MINISTAR pravde Vladan Batić juče je isključio mogućnost da DHSS zamrzne 
zalaganje za samostalnu Srbiju i da tako "odgovori" na poziv dr Žarka Koraća, 
potpredsednika republičke Vlade, koji je pre nekoliko dana konstatovao da je 
posao u Vladi nespojiv sa konceptom samostalne Srbije.
- Zalaganje DHSS za samostalnu Srbiju nema nikakve veze sa mojom funkcijom 
ministra pravde u Vladi Srbije. Ne znam za taj poziv Žarka Koraća, pa ne mogu 
ni da ga komentarišem. Ali, sasvim sigurno, od koncepta samostalne Srbije i 
programskog zalaganja DHSS za taj projekat, nećemo odustati. To, jedno sa 
drugim nema veze! To je naša programska orijentacija, i onaj ko meša te dve 
stvari, naprosto, nije čitao naš program. Neka ga prvo pročitaju, pa neka 
pričaju. I neka se ne bave nama.