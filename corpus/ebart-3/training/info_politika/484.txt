> Izvor: ebart
> Datum: 
> Rubrika: info_politika
> Naslov: ČETVORO POSLANIKA SPO VERNIH VUKU DRAŠKOVIĆU
> Članak:

ČETVORO POSLANIKA SPO VERNIH VUKU DRAŠKOVIĆU

BEOGRAD - Četvoro poslanika SPO vernih Vuku Draškoviću, ušli su u jednu od 
prostorija Skupštine Srbije - bez ključa. Vrata kancelarije na trećem spratu, u 
koji prethodnog dana nisu mogli da uđu, obijena su, i sada su tu poslanici koji 
su napustili klub SPO-NS. Na zidu dominira slika njihovog lidera iz mlađih 
dana. 
Sanja Čeković, koja je zajedno sa kolegama Stanišom Stevanovićem, Milanom 
Ninićem i Blagicom Kostić, "osvojila" kancelariju, objašnjava da im je ponuđeno 
da se presele, ali da su oni to odbili, uz objašnjenje da je te kvadrate 
svojevremeno dobio SPO, prilikom ulaska u parlament. Prve "komšije" su im 
devetoro poslanika iz iste stranke koji su ostali u klubu SPO-NS.