> Izvor: ebart
> Datum: 
> Rubrika: info_politika
> Naslov: BEOGRAD - Haški optuženik Ratko Mladić ne nalazi se ni u jednom vojnom objektu 
> Članak:

BEOGRAD - Haški optuženik Ratko Mladić ne nalazi se ni u jednom vojnom objektu 
i ne čuvaju ga profesionalni pripadnici Vojske SCG, izjavio je juče ministar 
odbrane Prvoslav Davinić. Na otvaranju drugog međunarodnog sajma naoružanja i 
vojne opreme na Beogradskom sajmu, Davinić je ponovio da je saradnja sa Haškim 
tribunalom međunarodna obaveza SCG, ali je dodao i da međunarodna zajednica ima 
obavezu da zajedno sa SCG otkrije gde se Mladić nalazi. Davinić nije želeo da 
komentariše optužbe Vladimira Popovića da je vojska stajala iz atentata na 
Zorana Đinđića, navodeći da nije upoznat šta je Popović pričao u intervjuu 
preksinoć emitovanom na TV B92.