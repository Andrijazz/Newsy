> Izvor: ebart
> Datum: 
> Rubrika: info_politika
> Naslov: BEOGRAD - Ministar finansija Mlađan Dinkić izjavio je u intervjuu britanskom 
> Članak:

BEOGRAD - Ministar finansija Mlađan Dinkić izjavio je u intervjuu britanskom 
Fajnenšel tajmsu da će Srbija biti spremna za ulazak u Evropsku uniju do 2012. 
godine, kao i da će posle još jednog mandata vlade u zemlji biti izvršene sve 
neophodne reforme potrebne za. On je upozorio da G17 plus nije odustala od 
ideje da napusti vladu ukoliko pregovori sa Briselom o priključenju Srbije EU, 
ne budu nastavljeni do kraja idućeg meseca. Londonski dnevnik je tom prilikom 
ocenio da će u Briselu sigurno nastaviti s tvrdom linijom i da to znači da 
budućnost Vlade Srbije sada zavisi od toga da li će u narednih šest nedelja 
biti nađen i uhvaćen Ratko Mladić. Dinkić je naglasio i da je svestan da bi ovo 
bio loš trenutak za izbore, ali da će se on i G17 plus, u skladu sa odlukom ove 
stranke, i pored toga povući iz vlade ukoliko pregovori sa EU ne budu 
nastavljeni. On je ocenio da postoji velika šansa da do toga ne dođe jer Srbija 
zatvara obruč oko Mladića, a krug njegovih pomagača sve je uži. Član 
Predsedništva G17 plus Čedomir Antić za Glas nije želeo da komentariše da li će 
ova stranka odustati od svoje ideje da napusti Vladu Srbije ukoliko pregovori o 
pridruživanju ne budu nastavljeni. On je kratko rekao da pogledamo novine od 
14. maja, valjda aludirajući na odluku GO ove stranke, nakon čega je, 
akademski, prekinuo vezu.