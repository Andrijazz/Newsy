> Izvor: ebart
> Datum: 
> Rubrika: info_politika
> Naslov: SRBIJA SVAKIM DANOM SVE DALjE OD GRAĐANSKE DRŽAVE
> Članak:

SRBIJA SVAKIM DANOM SVE DALjE OD GRAĐANSKE DRŽAVE

Asimilacija, multikulturalizam, interkulturalizam, hibridni identiteti, sajber 
identiteti, politički korektni, politički nekorektni, world music, MTV, Liga 
šampiona, NBA, internet, Si-En-En, Najk, Koka-kola, Nestle, pro& co 
intervencija u Iraku, pro& con afirmativne akcije i pozitivne diskriminadije, 
Kjoto protokol... Naš 21. vek, doba homoglobatikusa. Bez obzira s koje strane 
podele se našao. Bogati sever sa getima socijalno ugroženih i životno 
nezainteresovanih, siromašni jug sa prebogatim diktatorima, američki trgovinski 
deficit sa Kinom, budžetski deficit, kinesko kupovanje obveznica američke vlade 
i Boingovih aviona, EU, OEBS, NATO, SAD, SB UN, STO, MMF, IMF... I sad, šta u 
tom 21. veku, u doba homoglobatikusa, kada su poštovanje ljudskih prava, 
demokratskih načela, slobodne trgovine, a odnsdavno i borba protiv terorizma i 
pandemija, postali mejnstrim međunarodnih odnosa i životna praksa razvijenog 
sveta, znači pojam "internacionalizacije vojvođanskog pitanja". U državi koja 
nastavlja autogetoizaciju, i pored početka pregovora sa EU u koje se uvlači 
spolja, čiji glasači i dalje daju većinsku podršku ideološko-tržišnim 
monopolistima i autokratama, etno i klero fašistima, ultra konzervativcima. U 
nedovršenoj državi u kojoj na pozorišnoj predstavi zvanoj vlasti glumi sprega 
većinskih i manjinskih etnonacionalista, lutaka na žici, čije pokrete i dalje 
kontrolišu autonomne oružano-obaveštajno-finansijske frakcije. Državi koja se, 
od ubistva iremijera Đinđića, sve više udaljava od građanskog koncepta, koji se 
tada bar
nazirao, i ide ka čisto nacionalnom, kome se sada široko otvaraju vrata.
Elem, iz nedavne rasprave o položaju manjina u Vojvodini održane u 
Evropskomiarlamentu, iz reakcija i komentara koji su notom usledili, i naši 
homoglobatikus embrioni i etnonacionalistički fosili, ali i oni koji se 
ozbiljnije bave i izgradnjom države i jačanjem institucija mogli bi naučiti 
nekoliko lekcija. Evropski parlament je mesto gde se odlučuje o budžetu 
Evropske komisije, te i kao takav nikako nije beznačajno mesto, iako formalno 
nema većih nadležnosti u spoljnoj politici EU. Pitanje Vojvodine je za EU stvar 
ioštovanja evropskog standarda o pravima manjina, a potpuno je unutrašnja stvar 
države Srbije kakav bi stepen autonomije trebalo da dobije ta pokrajina. Dakle, 
što se Brisela i evropskih institucija tiče, ns može biti reči o bilo kakvoj 
"internacionalizaciji pitanja Vojvodine", već samo o spremnosti EU da utiče i 
pomogne da se smanje postojeći etnički incidenti i zategnutosti. Težnje 
određenih snaga u redovima mađarske manjine da na severu Vojvodine stvore neku 
vrstu političkoteritorijalne autonomije u opštinama s većinskim mađarskim 
življem, vrlo verovatno neće dobiti podršku Evropske unije. Logika je vrlo 
prosta. Najpre zato što ne postoji nikakva potreba da se to čini ako već Srbija 
ide ka otvaranju granica i ugrađivanju u evropske strukture, ali i zato što se 
u EU unutrašnje uređenje države zaista smatra potpuno unutrašnjim pitanjem. 
Pozivanja na razne scenarije domino efekata, tipa sever Kosova - Republika 
Srpska, zapad Grčke - sever Makedonije, ili reciprociteta tipa, ako Srbi na 
Kosovu ovo, onda Mađari u Vojvodini ono, takođe ne piju vodu. Radi se o 
slučajevima čiji su uzroci, ali i sadašnje okolnosti, sasvim različiti, pa se 
ne mogu ni meriti, niti povezivati. Neki su unutrašnja pitanja zemalja članica 
EU, neki unutrašnja pitanja zemalja u procesu pridruživanja, neki su u 
nadležnosti UN i NATO. Naše novije zakonodavstvo "u skladu sa najvišim 
standardima Saveta Evroie i EU", i ono savezno koje je uvelo nacionalne savete 
s velikim ingerencijama (a bez
sigurnih mehanizama finansiranja, na primer), i republičko izborno koje je 
uvelo "prirodni cenzus" za manjinske stranke. postali su, u politički i 
socijalno nezrelom društvu i nedovršenoj državi, izvor kontranroduktivnih 
efekata. Etničke zajednice se guraju u etno-preduzetništvo, a stranke manjina u 
parlamentarni
klijentelizam. Time je omogućena jaka sprega većinskih i manjinskih 
etnonacionalista na vlasti, što i dalje sužava prostor za definisanje Srbije 
kao građanske države. U sadašnjem periodu, kada definisanje statusa Kosova i 
odnosa sa Crnom Gorom ulaze u završne faze, čiji će ishodi, bez obzira kakvi 
bili, zasigurno olakšati i ubrzati poces zaokruživanja Srbije kao države, 
pitanjem međunacionalnih incidenata u Vojvodini treba da ss pozabave domaće 
institucije, a ire svih tužilaštva i sudovi. Neefikasne institucije i dugoročno 
mogu biti uzrok sukoba u multietničkim društvima kakjvo je vojvođansko.

Piše: Jelena Milić