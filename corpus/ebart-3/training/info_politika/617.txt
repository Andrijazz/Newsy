> Izvor: ebart
> Datum: 
> Rubrika: info_politika
> Naslov: JOŠ TRAJE USAGLAŠAVANjE TEKSTA PENZIJSKOG ZAKONA
> Članak:

JOŠ TRAJE USAGLAŠAVANjE TEKSTA PENZIJSKOG ZAKONA

Usklađivanje penzija 1. aprila i 1. oktobra

Republička vlada prihvatila je, pre rasprave o amandmanima na zakon o 
penzijsko-invalidskom osiguranju, rešenje, odnosno amandman G17 plus i DSS-a da 
se visina penzija usklađuje dva puta godišnje sa troškovima života i rastom 
plata, i to 1. aprila i 1. oktobra, budući da se svakako očekuje veđi rast 
troškova života od pet odsto. Ovo su juče u Narodnoj skušptini Srbije saopštili 
predstavnici Ministarstva za rad, zapošljavanje i socijalnu politiku.
U sledeće četiri godine, po vladinom predlogu, penzije će se usklađivati sa 
rastom troškova i plata u prethodnih šest meseci, ali tako što će se svakih 
pola godine procentualno više usklađivati sa troškovima života, a manje sa 
platama, da bi 2010. godine primanja penzionera pratila isključivo rast 
troškova života.
Vlada, međutim, ne pristaje da "pomeranje" starosne granice za odlazak u 
penziju počne da se primenjuje od 2008. godine, kako traže sindikati i SPS, već 
predleže da ono počne od naredne godine. U sledeće četiri godine, starosna 
granica će rasti na po pola godine da bi nakon četiri godine muškarci mogli da 
idu u penziju sa 65 godina a žene sa 60, ukoliko nisu ispunili penzijski uslov 
po stažu a on je, kao i do sada, 35 godina radnog staža za žene i 40 za 
muškarce.
Nije prihvaćen ni predlog SPS-a da se sva tri penzijska fonda zaposlenih, 
poljoprivrednika i privatnika integrišu do 1. januara 2008. već je ostalo da se 
taj posao uradi do 1. januara 2007. godine, a da do 31. januara 2007. budu 
konstituisani svi organi tog fonda kako bi mogao da funkcioniše. Takođe, vlada 
ne prihvata ni zahtev SPS-a da prosečne penzije u Srbiji ne smeju biti niže od 
60 odsto prosečnih plata u naredne tri godine. Dosta amandmana socijalista je 
prihvaćeno, što se ovog zahteva tiče razgovaraćemo još, razgovori o zakonu 
trajaće još nedelju dana do glasanja. Ako to bude jediš problem, pronaći ćemo 
već neko rešenje da se zakon usvoji", rekao je je novinarima ministar za rad 
Slobodan Lalović..
Amandman socijalista podržao je i DS, a upravo ovaj zahtev SPS-a bio je i 
glavni kamen spoticanja u jučerašnjoj skupštinskoj raspravi.
- Što se najniže penzije tiče, kada padne ispod 20 odsto treba da se usklađuje 
sa 25 odsto prosečne plate. Moraćemo da nađemo način da zaštitimo penzionere sa 
najnižim primanjima rekao je potpredsednik skupštine Zoran Anđelković (SPS).
Šef poslaničke grupe DS-a Dušan Petrović podržao je ovaj amandman jer je 
nepravično da najstarija populacija podnese najteži teret tranzicije, ali i 
zato što će ukoliko bude usvojen kolikotoliko neutralisati loše posledice 
zakona.