> Izvor: ebart
> Datum: 
> Rubrika: info_politika
> Naslov: POSLE IZBORA U SMEDEREVU DS OPTUŽUJE 
> Članak:

POSLE IZBORA U SMEDEREVU DS OPTUŽUJE 

IZBORI za predsednike opština, u nedelju u Smederevu, i nedavno u Kraljevu i 
Bečeju, na kojima su pobedili kandidati stranaka koje čine Vladu, govore o tome 
kakva je podrška koju građani Srbije pružaju Vladi - izjavio je juče Jovan 
Palalić, funkcioner Demokratske stranke Srbije. 
Demokratska stranka, međutim, čiji je kandidat, prema još nezvaničnim 
rezultatima, izgubio prekjuče u Smederevu na izborima za predsednika opštine, 
juče je optužila ministre iz redova DSS i Nove Srbije da su zloupotrebili 
funkcije u kampanjama za lokalne izbore.   
Velimir Ilić obećavao je, tvrde u DS, ulice po  selima, crkvama, donacije 
javnih preduzeća koja su pod njegovom kontrolom, tvrde u DS. Ilića optužuju da 
je u dva dana bez ikakvih tendera prebacivao novac i započinjao radove na 
sređivanju kanalizacije.