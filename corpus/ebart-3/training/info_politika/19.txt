> Izvor: matf
> Datum: 
> Rubrika: info_politika
> Naslov: DRAGAN MARŠIĆANIN O STAVU DSS
> Članak:


NIŠ (FoNet) - Demokratska stranka Srbije glasaće o Ustavnoj povelji i Zakonu o 
njenom sprovođenju u Saveznoj skupštini kao i u republičkom parlamentu - 
izjavio je potpredsednik DSS, Dragan Maršićanin.
U emisiji "Replika" niške TV 5, Maršićanin je rekao da je ishod glasanja u 
srpskom parlamentu rezultat nagodbe ostatka DOS, dela SPS koju predvodi 
Branislav Ivković i naknadnog pristanka Demohrišćanske stranke i njenog lidera 
Vladana Batića.
Maršićanin je rekao da DSS nije glasala za Zakon o sprovođenju Povelje u 
republičkoj skupštini zato što taj zakon stvara više mogućnosti za 
razdruživanje nego za harmonizaciju odnosa i učvršćivanje nove državne 
zajednice.
On je takođe rekao da će, posle konstituisanja organa nove državne zajednice, 
Vojislav Koštunica biti predsednik najuticajnije stranke na političkoj sceni 
Srbije i da on ne žudi za funkcijama.