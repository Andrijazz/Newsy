> Izvor: ebart
> Datum: 
> Rubrika: info_politika
> Naslov: MILO ĐUKANOVIĆ O RAZLOZIMA NEODRŽAVANjA "SASTANKA U VRHU"
> Članak:

MILO ĐUKANOVIĆ O RAZLOZIMA NEODRŽAVANjA "SASTANKA U VRHU"

PODGORICA - Crnogorski premijer Milo Đukanović izjavio je juče da najavljenog 
sastanka Beograda i Podgorice o budućnosti državne zajednice najverovatnije neć
e biti ove sedmice i da razlozi za njegovo neodržavanje "leže na srpskoj 
strani".
 "Nemam informaciju da će Svetozar Marović zakazati taj sastanak za ovu 
nedelju", rekao je Đukanović, uz napomenu da je crnogorska strana "spremna za 
razgovore kad god se oni zakažu".
 "Mi smo spremni na razgovore o svemu. Ako Beograd misli da ova država treba da 
bude unitarna - mi ćemo sa njima da razgovaramo i da im objasnimo zašto se sa 
tim ne slažemo", rekao je crnogorski premijer.
 Takođe, "ako mi mislimo da ovu državu treba preurediti u pravcu saveza dvije 
nezavisne države, sa uverenjem da je to ne samo u interesu Crne Gore nego i 
Srbije i regiona, ne mogu ni da pretpostavim da u Beogradu ima ljudi koji su 
politički relevantni, a koji nisu spremni da razgovaraju na tu temu", objasnio 
je on.