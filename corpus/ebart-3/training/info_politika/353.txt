> Izvor: ebart
> Datum: 
> Rubrika: info_politika
> Naslov: UKRUPNjAVANjE POLITIČKE SCENE
> Članak:

UKRUPNjAVANjE POLITIČKE SCENE

Demokratska alternativa i Socijaldemokratska partija potpisale su juče u 
Beogradu protokol o ujedinjenju u novu Socijaldemokratsku partiju, čiji je 
predsednik Nebojša Čović.
Dosadašnji predsednici DA i SDP-a Nebojša Čović i Slobodan Orlić, protokol o 
ujedinjenju su potpisali u Medija centru, najavivši da se zalažu da ta nova 
stranka postane nosilac ideje socijaldemokratije u Srbiji, angažujući se na 
ozdravljenju takozvanog srednjeg sloja građana republike. "Tačka na koju smo 
oslonjeni, a radi se o srednjem sloju stanovništva, je razbijena i osiromašena, 
te mora da se ojača jer predstavlja stub države", rekao je Čović na 
konferenciji za novinare. Ujedinjenje dve stranke, nastavio je Čović, "nije 
ujedinjavalje samo ideje, već i programa, ljudi i svega što je Srbiji potrebno 
na Putu priključivanja Evropi".
Čović je rekao da je ujedinjenje nastupilo i iz želje da se ojača demokratska 
levica u Srbiji, i da su u novoj stranci spremni za povezivanje i ukrupnjavanje 
socijaldemokratskih i socijalističkih opcija.
Slobodan Orlić je rekao da istraživanja pokazuju da je dve trećine građana 
Srbije okrenuto ideji građanske i demokratske levice, a da faktički jake 
stranke te orijentacije nema ni u vlasti ni u opoziciji.                        
(Beta)