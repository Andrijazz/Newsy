> Izvor: ebart
> Datum: 
> Rubrika: info_politika
> Naslov: U BEČU POČELI PREGOVORI BEOGRADA I PRIŠTINE O DECENTRALIZACIJI KOSMETA
> Članak:

U BEČU POČELI PREGOVORI BEOGRADA I PRIŠTINE O DECENTRALIZACIJI KOSMETA

Prvog dana razgovora delegacija Beograda i Prištine o decentralizaciji Kosova, 
u Beču, nije postignut cilj da se dve delegacije približe kompromisnoj formuli 
decentralizacije, saopštili su izvori iz srpske delegacije. Isti izvori su, 
međutim, dodali da srpska strana to nije ni očekivala od dvodnevnog sastanka, 
čiji je prvi deo sinoć završen u bečkoj palati "Daun Kinski".
Taj prvi deo razgovora odnosio se na opšti pristup pitanju decentralizacije, i 
tom prilikom došle su do izražaja razlike u stavovima dve delegacije. Srpski 
izvori rekli su da je delegacija Beograda dobila konačnu albansku platformu za 
decentralizaciju, i ocenili da je reč o apstraktnom programu, nerealnom za 
primenu. U razgovoru, srpska delegacija je, prema istim izvorima. branila svoje 
viđenje decentralizacije, kao suštinske autonomiji za srpsku zajednicu na 
Kosovu.
Drugi deo prvog dana sastanka protekao je u razgovorima o nadležnostima u 
zdravsgvu i obrazovanju i kulturi. Albanska
strana izložila ]e koncept koji, kako je ocenila srpska strana, predstavlja 
minimalni program i ne daje Srbima ono što im treba, a to je puna autonomija u 
organizovanju sopstvenog zdavstva, kulturnih delatnosti i obrazovanja. Srpska 
delegacija je, pak, zastupala stanovište o potrebi uvođenja kulturne autonomije.
Predsedavajući dvodnevnih razgovora, zamenik izaslanika generalnog sekretara UN 
za Kosovo Alber Roan ocenio je sinoć da je prva faza razgovora proteklo u 
dobroj i konsgruktivnoj klimi. On je potvrdio da će skup danas biti nastavljen 
razgovorom o transferu nadležnosgi u oblasti policije, pravosuđa i javnih 
potreba, kao i o državnim preduzećima.
Pored Roana, međunarodnu zajednicu na sastanku predstavljaju izaslanik EU za 
pregovore o budućem statusu Štefan Lene, jedan predstavnik SAD i dva 
predstavnika UNMIKa. U delegaciji Beograda su savetnici predsednika i premijera 
Srbije Leon Kojen i Slobodap Samardžić, kao i politički predstavnici kosovskih 
Srba Marko Jakšić, Goran Bogdanović, Ranđel Nojkić i Milorad Todorović, zatim 
ekonomista Boško Mijatović i pravni savetnik srpskog pregovaračkog tima, 
Švajcarac Tomas Flajner.
Prištinsku delegaciju predvodi ministar lokalne samouprave Lutfi Haziri, a 
pored njega tu su i savetnik predsednika Kosova Skender Hiseni, publicista 
Bljerim Šalja, predstavnici političkih stranaka Enver Hodžaj, Fehmi Mujota, 
Adrijan Đini i Iljber Hisa, te ministar zdravlja Sadik Idrizi. Inače, pre 
početka skupa, sa članovima dve delegacije sastao se i specijalni izaslanik 
generalnog sekretara UN za pregovore o budućnosti Kosova Marti Ahtisari, ali on 
ne učestvuje u razgovorima.