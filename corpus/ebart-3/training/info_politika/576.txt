> Izvor: ebart
> Datum: 
> Rubrika: info_politika
> Naslov: Hrvatsko pravosuđe vodi postupke za ratne zločine protiv 960 osoba srpske 
> Članak:

Hrvatsko pravosuđe vodi postupke za ratne zločine protiv 960 osoba srpske 
nacionalnosti, saopštila je juče Ambasada Hrvatske u Srbiji i Crnoj Gori.
Na spisku, koji je Ambasadi dostavilo Državno tužilaštvo, 570 osoba već je 
optuženo za ratni zločin, a 390 je pod istragom, navodi se u saopštenju. Novim 
popisom prikazano je stanje na dan 30. juna ove godine, a hrvatski državljani 
podatke mogu dobiti u Konzulatu Hrvatske, ili na telefon za izbeglice 367-5272. 
Na ranijem spisku, koji je ministar pravosuđa Hrvatske Vesna Škare Ožbolt 
uručila ambasadoru SCG u Hrvatskoj Milanu Simurdiću, u različitim fazama 
pravosudnog postupka bilo je 1050 osoba, podseća se u saopštenju.