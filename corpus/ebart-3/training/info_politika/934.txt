> Izvor: ebart
> Datum: 
> Rubrika: info_politika
> Naslov: KADA ćE BITI RASPISANI LOKALNI IZBORI U ZRENjANINU?
> Članak:

KADA ćE BITI RASPISANI LOKALNI IZBORI U ZRENjANINU?

Vlada Srbije protekle nedelje raspustila je zrenjanisku skupštinu i uvela 
privremenu upravu u tom gradu. Sada je na potezu predsednik Republičke 
skupštine Predrag Marković, u koga su uprte oči zrenjaninskih stranaka, s 
pitanjem kada će raspisati lokalne izbore u Zrenjaninu i razrešiti probleme 
opštinske vlasti. Mada iz Pokrajine stižu zahtevi da se, radi racionalnosti, 
lokalni izbori u Zrenjaninu raspišu kada i parlamentarni, 21. januara naredne 
godine, iz srpskog parlamenta još nema nikakvog odgovora. Do kada će 
"privremeni organ" biti na vlasti u Zrenjaninu? U kabinetu predsednika 
Skupštine Markovića rečeno nam je da će "kao što je do sada uvek bio slučaj, 
predsedsednik postupiti u skladu sa zakonom". U Zakonu o lokalnoj samoupravi 
piše da je predsednik republičkog parlamenta dužan da raspiše opštinske izbore 
u roku od tri meseca od raspuštanja lokalne skupštine, te je polovina februara 
krajnji rok da ovi izbori budu rapisani, a u međuvremenu su i vanredni 
parlamentarni izbori. Slovo zakona ostavlja mogućnost da lokalne izbore raspiše 
aktuelni predsednik parlamenta, ali ne isključuje ni mogućnost da to bude 
učinjeno u novom sazivu, u zavisnosti od toga kakav politički dogovor bude 
postignut i da li će aktuelna vlast želeti da "utrpa" još neke izbore pre, ili 
na dan parlamentarnih. Ustavni zakon predviđa da se izbori za odbornike jednica 
lokalne samouprave održe do 31. maja 2007. godine.