> Izvor: ebart
> Datum: 
> Rubrika: info_politika
> Naslov: GRAĐANI IMAJU MALO POVERENjA U DRŽAVU
> Članak:

GRAĐANI IMAJU MALO POVERENjA U DRŽAVU

U zakonodavnu vlast poverenje ima samo četiri odsto ispitanika

Srbija je država u koju građani imaju veoma malo poverenja. U Narodnu skupštinu 
Srbije poverenje (puno i delimično) ima 27 odsto građana, u sudsku vlast 29 
posto, u vladu, premijera i predsednika Republike poverenje ima 43 posto, a u 
vojsku, vojni vrh i policiju 44 odsto građana.
Kada se uzme u obzir samo puno poverenje, onda se vidi da je kredibilitet 
katastrofalan: u zakonodavnu vlast poverenje ima samo četiri odsto. "Ako 
nastave sa trendom povećanja plata onda poslanicima više neće verovati ni 
njihovi rođaci, komšije, tašte i svastike", prokomentarisao je nalaze Cesidovog 
istraživanja javnog mnjenja o državi u fokusu političkih podela, rukovodilac 
istraživačkog tima Srećko Mihailović.
Po rečima ovog istraživača, kredibilitet sudske vlasti je sedam odsto, vlade 
Srbije šest, predsednika vlade Srbije osam posto. U vojni vrh poverenje ima 14 
posto, u predsednika Republike 17 posto i u vojsku u celini 21 posto. 
Indikativan je, kako kaže ovaj istraživač, nalaz u kojem građani izražavaju 
nepoverenje u sudove, a poverenje u vojsku i policiju. Veće je poverenje u 
vojsku nego u vojni vrh. "Sve to pokazuje da građani nemaju poverenja u državu 
i da je ona veoma slaba. Razlike između stranačkih pristalica su izraznge i 
uglavnom se kreću linijom podele na stranke u vlasti i stranke u opoziciji", 
kaže Srećko Mihailović. U kojoj to državi živimo, kad vidimo da jedna pokrajina 
i jeste (formalno) i nije (stvarno) njen sastavni deo, kada ima ozbiljnih 
razlika u shvatanju statusa druge pokrajine,kada ne znamo da li živimo u jednoj 
državi (Srbija) ili u dve (i u Srbiji i čudovišnoj državnoj zajednici Srbiji i 
Crnoj Gori, ma šta to značilo), pitanja su koja su izazvala različite i veoma 
indikativne odgovore u ovom istraživanju. Uzorak je predstavljalo 2000 građana.
Četvrtina ispitanika izjavljuje da nema neku predstavu o tome kako će se 
pitanje Kosmeta razrešiti. Druga četvrtina misli da će doći do stvaranja 
nezavisne države na teritoriji Kosova i Metohije, petina misli da će doći do 
deoba na srpski i albanski deo, 15 odsto smatra da će Kosmet ostati u Srbiji 
kao autonomna pokrajina ili kao treći član državne zajednice SCG, a 13 odsto je 
mišljenja da će sadašnje stanje ostati kao dugotrajno rešenje.
"Kada smo građane pitali za poželjno rešenje kosmetskog pitanja, onda trećina 
izjavljuje da je to podela na srpski i albanski deo, a gotovo polovina se 
opredeljuje za Kosmet u Srbiji ili Kosmet kao treći član državne zajednice", 
kaže Mihailović.
Kako kaže ovaj istraživač, nema znatnijih razlika u proceni načina razrešenja 
kosmetskog problema kada je u pitanju stranačka idenšfikacija. Samo se donekle 
izdvajaju pristalice SPS-a koje u većini Kosovo i Metohiju vide u Srbiji. 
Razlike se, međutim, javljaju u slučaju poželjnog rešenja. One su ovde, prema 
njegovim rečima, i najizrazitije u slučaju poželjnosti rešenja po kojem bi 
Kosmet, ovako ili onako, ostao u Srbiji. Kako kaže Mihailović, izdvajaju se 
pristalice socijalista, radikala i PSS-a koji više od ostalih žele da Kosmet 
ostane u Srbiji.
- Pristalice ostalih stranaka ističu poželjnost podele Kosova i Metohije na 
srpski i albanci deo (na primer, ovaj odgovor protežira 47 odsto pristapica 
DS-a), s tim pto je kod pristalica ovih stranaka drugo rešenje po poželjnosti - 
ostajanje Kosova u sastavu Srbije", ističe ovaj sociolog.
Građani Srbije su podeljeni u mišljenju o međusobnim odnosima Srbije i Crne 
Gore. Kako kaže, više od polovina ispitanika smatra da one treba da budu jedna 
država, trećina je mišljenja da to treba da budu dve samostalne države, a devet 
odsto ne zna da odgovori na pitanje.