> Izvor: matf
> Datum: 
> Rubrika: info_politika
> Naslov: G17 plus ne vidi prepreku da Vuk Drašković bude ministar spoljnih poslova, ali 
> Članak:

smatramo da nije jedina promena koja treba da bude izvršena u Vladi Srbije  
imenovanje još dva ministra, već da je potrebna malo šira rekonstrukcija, kaže 
Čedomir Antić

ČLAN PREDSEDNIŠTVA G17 PLUS ČEDOMIR ANTIĆ KAŽE U RAZGOVORU ZA "BORBU" DA TA 
STRANKA NE VIDI PREPREKU DA VUK DRAŠKOVIĆ BUDE MINISTAR SPOLJNIH POSLOVA, ALI 
SMATRA DA JE PRERANO GOVORITI O REKONSTRUKCUI VLADE SRBIJE S OBZIROM NA 
ČINJENICU DA JE VELIKO PITANJE DA LI ĆE ONA OPSTATI POSLE 30. SEPTEMBRA.
- Naš je stav da koalicioni sporazum mora da se poštuje. On propisuje određeni 
odnos snaga u Vladi koji mora da bude preslikan odnos snaga u Narodnoj 
skupštini Srbije. Taj odnos snaga više ne stoji. Čak i ako bismo uzeli da SPO 
ima originalnih 13 poslanika u parlamentu, odnos snaga više nije takav u vladi. 
Što se tiče izbora resornih ministara u ministarstvima koja po koalicionom 
sporazumu dobija svaka pojedina stranka, to je stvar te stranke.
B: Međutim, vi ne očekujete da ce u parlamentu doći do izbora novih ministara 
pre nego što bude poznato da li će biti nastavljeni pregovori sa EU?
Č.A.  Ne mogu to da komentarišem zato što to zavisi od odluke ljudi u Vladi. 
Smatramo da bi bilo dobro, ako se vec' vrši rekonstrukcija Vlade, da se ona 
obavi kao trajna, kao i da nije jedina promena koja treba da bude izvršena - 
imenovanje dva ministra: vojnog i spoljnih poslova, već da treba da bude 
obavljena malo šira rekonstrukcija.
B: Znači li to da će vaša stranka tražiti da dobije još neko ministarstvo?
Č.A. O tome je već mnogo rečeno. Naravno, to je otvoreno. Prerano je da se
o tome govori obzirom na činjenicu da postoji realna mogućnost da budu 
raspisani izbori već u septembru, pretpostavljam, za decembar. Ali, svakako, da 
ćemo razmotriti sa našim koalicionim partnerima pitanje realnog odnosa snaga 
zato što ako imate 31 poslanika u parlamentu, a manje ministarskih mesta od 
stranaka koje imaju deset, onda se postavlja pitanje da li ste odgovorili 
zahtevima građana koji su glasali za vas. Definitivno niste. Onda vi imate 
odgovomost za trećinu vlade, a suštinski imate vlast za desetinu vlade.
B: A, kakva je, konkretno, Vaša prognoza da li nas u septembru očekuje nastavak 
pregovora sa EU ili izlazak G17 iz vlade i raspisivanje izbora?
Č.A.  Nama je svejedno. Naša izborna obećanja od kampanje iz 2003 godine smo 
ispunili. Spremni smo za izbore u svakom trenutku i posebno nam je drago što je 
uz ta obećanja tu i Nacionalni investicioni plan. Bilo bi dobro za Srbiju da 
dobijemo sporazum o stabilizaciji i pridruživanju i da se do tada promeni 
ustav. Ta, naravno, ne zavisi samo od nas i u nekim slučajevima čak ne zavisi 
samo ni od Vlade Srbije. Pretpostavljam da će nam biti omogućen nastavak 
pregovora o stabilizaciji i pridruživanju, a da će zaključivanje sporazuma 
verovatno biti uslovljeno nastavkom saradnje sa Haškim tribunalom. Videćemo u 
kojoj meri. Možda čak i isporukom generala Ratka Mladića.
B: Koliko smo danas blizu ill daleko od donošenja novog Ustava Srbije?
Č.A.  Ustav Srbije isključivo zavisi od premijera i predsednika Republike i 
njihove dve stranke. Što se tiče G17 plus, uvek smo bili za to da se reformska 
opcija po pitanju Ustava ujedini i jedina smo stranka, u ovom trenutku, u 
parlamentu koja ima principijalan stav od svog osnivanja 2002. godine do danas 
po pitanju Ustava.
B: Hoće li i kada doći do nastavka razgovora između G17 plus i DS?
Č.A.  Potpuno smo otvoreni za te razgovore i očekujemo ih. Mislimo da su oni 
vrlo korisni. Međutim, voleli bismo da DS da malo više inicijative u tome, jer 
smo prošli put mi i tražili razgovore i dali predlog za razmišljanje. Posle 
toga je došao veliki napad sa potpuno antireformskih pozicija gospodina Pajtića 
na reforme u poljoprivredi. Mi, naravno, nećemo prekinuti pregovore. Očekujemo 
da tu predsednik DS Boris Tadić uzme sada malo stvar u svoje ruke. Najlakše je 
govoriti o popularnosti i nepopularnosti drugih. Nismo zainteresovani da idemo 
u predizbornu koaliciju sa bilo kojom strankom, pa samim tim ni sa DS. Ali 
smatramo da je potpuno nenormalno da naša jedne strane napadaju radikali zbog 
toga što sprovodimo reforme, a sa druge da nas DS napada da ih ne sprovodimo, a 
u isto vreme radi za one kojima nije u interesu da se sprovode reforme.
B: Kolike su šanse da ti razgovori budu nastavljeni na trojnom nivou između DS, 
DSS i G17?
Č.A.  To bi voleli, jer bi to, po našem dubokom uverenju, smanjilo tenzije.