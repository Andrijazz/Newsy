> Izvor: ebart
> Datum: 
> Rubrika: info_politika
> Naslov: LIBERALNI SAVEZ CRNE GORE JUČE IZNUTRA OPTUŽEN
> Članak:

LIBERALNI SAVEZ CRNE GORE JUČE IZNUTRA OPTUŽEN

PODGORICA (Tanjug) - Grupa bivših članova i osnivača Liberalnog saveza Crne 
Gore optužila  je juče aktuelno rukovodstvo te stranke za "velikosrpski 
angažman" i konstatovala da bi njena saradnja sa aktuelnom crnogorskom vlašću 
već rezultirala ostvarenjem izvornog programskog cilja te partije, odnosno 
nezavisne Crne Gore.
Na Svečanoj akademiji u Podgorici, povodom 14 godina postojanja LS, njegov 
nekadašnji sekretar Stevo Vučinić rekao je da osnivači moraju sprečiti da LS i 
dalje bude "velikosrpski politički instrument".
- Da je LS svojevremeno prihvatio saradnju sa aktuelnom vlašću, Crna Gora bi 
danas bila suverena - rekao je Jakov Mrvaljević, jedan od osnivača stranke.
Liberalni savez pozvao je juče crnogorskog premijera Mila Đukanovića da se "ne 
krije iza imuniteta" i "sudskim putem" dokaže nevinost, povodom optužbi da je 
povezan s navodnim švercom cigareta i licima koja raspolažu milionskim računima 
na Kipru.