> Izvor: matf
> Datum: 
> Rubrika: info_politika
> Naslov: BEOGRAD - Suprotno političkom sistemu koji je potvrđen Ustavom Srbije, 
> Članak:

političke partije su najavile izbornu trku za - premijera. Prva je nogu povukla 
vladajuća DSS koja je najavila da će Vojislav Koštunica, ponovo biti kandidat 
za premijera Srbije na predstojećim izborima. Nisu dugo oklevali ni u G17 plus 
koji su ubrzo istakli kandidaturu bivše vicepremijerke Ivane Dulić-Marković za 
mesto premijera, dok su radikali to mesto rezervisali za zamenika predsednika 
SRS-a Tomislava Nikolića. Poslednja se oglasila supruga ubijenog premijera 
Ružica Đinđić koja se sama "ponudila" DS-u za mesto prve žene premijera u 
Srbiji.  Postavljenje Ružice Đinđić na prvo mesto izborne liste DS-a i najave 
iz G17 plus da ne bi imali ništa protiv da se na čelu vlade nađe žena, 
pokrenuli su pitanje u javnosti da li Srbija ide ka takozvanoj ženskoj vladi i 
da li je Srbija spremna za prvu ženu premijera.