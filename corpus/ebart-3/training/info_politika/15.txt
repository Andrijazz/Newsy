> Izvor: ebart
> Datum: 
> Rubrika: info_politika
> Naslov: IZJAVA ŠEFA POSLANIČKE GRUPE DOS - REFORME 
> Članak:

IZJAVA ŠEFA POSLANIČKE GRUPE DOS - REFORME 

Čedomir Jovanović: Imamo dovoljno poslanika za usvajanje i Ustavne povelje i 
pratećeg zakona 

Šef poslaničke grupe DOS - reforme Srbije Čedomir Jovanović izjavio je da je 
vladajuća koalicija DOS pred današnje zasedanje Skupštine Srbije obezbedila 
većinu i za usvajanje Ustavne povelje i za usvajanje zakona o njenom 
sprovođenju. Jovanović nije želeo da precizira na čije glasove računa, 
napominjući da ne zna kako će glasati poslanici opozicije. 
Čedomir Jovanović rekao je da je "gotovo siguran" da će poslanici DHSS-a 
glasati za zakon o sprovođenju povelje, a da neće podržati povelju, ali je 
naveo da DOS, i bez DHSS-a, ima dovoljan broj poslanika koji će podržati oba 
dokumenta. 

"Zakon će biti usvojen. Imamo dovoljno poslanika, ali ne bi bilo dobro da to 
protekne u atmosferi u kojoj je proteklo usvajanje budžeta ili usvajanje zakona 
o radu", dodao je on. 

(Beta)