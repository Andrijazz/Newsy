> Izvor: ebart
> Datum: 
> Rubrika: info_politika
> Naslov: SAOPŠTENJE SRS O INSTITUTU ZA NUKLEARNE NAUKE
> Članak:

SAOPŠTENJE SRS O INSTITUTU ZA NUKLEARNE NAUKE

"SRPSKA radikalna stranka upozorava javnost da dosovska vlast na svaki način 
pokušava da poslednje dane svoje vladavine iskoristi kako bi što više štete 
nanela srpskim državnim i nacionalnim interesima i da je odluka odlazeće vlade 
Srbije da pristupi takozvanoj transformaciji Instituta za nuklearne nauke u 
Vinči, u stvari pokušaj njegovog uništavanja.
Rasturanje Instituta u Vinči pokušaj je nesposobnog ministra za nauku Dragana 
Domazeta i predsednika Upravnog odbora, lekara-anesteziologa Dragana Vučovića 
da se dokopaju vredne imovine Instituta, a da građanima Srbije ostave u haosu 
nuklearni otpad, na samo četiri kilometra od glavnog grada. Takozvana 
transformacija Instituta u Vinči izvedena je na prepad, neposredno posle Nove 
godine, kako bi privukla što manju pažnju javnosti.
Srpski radikali ukazuju da je osnivač Instituta u Vinči Narodna skupština 
Republike Srbije, te da jedino Narodna skupština ima pravo da menja status 
Instituta. Zbog toga je svaka slična odluka odlazeće vlade protivzakonita i 
pravno nevažeća."