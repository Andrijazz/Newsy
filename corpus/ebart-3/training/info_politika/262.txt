> Izvor: matf
> Datum: 
> Rubrika: info_politika
> Naslov: Iako su se u prvom susretu sa novinarima, posle formiranja vlade, i premijer i 
> Članak:

potpredsednik vlade, kao i Srđan Đurić, koji je otvorio jučerašnju konferenciju 
za novinare, trudili da novi vladin tim predstave kao izuzetno otvoren i 
dostupan javnosti, takav utisak, samim tokom sastanka u vladi, nije mogao da se 
stekne. Novinarima su se obratili Vojislav Koštunica i Miroljub Labus, dok niko 
od prisutnih ministara nije bio predviđen da govori. Čak ni onda kada su njima 
bila upućena novinarska pitanja.
A bilo je svega dva pitanja. Prvi do mikrofona su došle kolege iz RTV B 92, a 
posle njih, po nepisanom pravilu, i novinarka RTS-a, iako je mikrofon za 
postavljanje pitanja bio prvo dodeljen drugoj koleginici. Na kraju krajeva, 
konferencija je trajala petnaestak minuta, pa su mnogobrojni domaći i strani 
novinari poručili Koštuničinom kabinetu da je bolje da ubuduće šalju saopštenja 
i na sazivaju ovakve konferencije za novinare, koje to i nisu.