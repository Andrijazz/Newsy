> Izvor: matf
> Datum: 
> Rubrika: info_politika
> Naslov: NIŠ - Smiljko Kostić trenutno je najpopularniji niški političar, saopštio je 
> Članak:

juče predsednik GO NS Dejan Rajčić, pozivajući se na rezultate istraživanja 
javnog mnjenja koje je obavila agencija "Stratedžik marketing". Prema 
rezultatima istraživanja, koje je obuhvatilo uzorak od 1.200 ispitanika, o 
Smiljku ima pozitivno mišljenje 40 odsto anketiranih, a o njemu se negativno 
izjasnilo 29 odsto. Na listi popularnosti posle Kostića slede predsednik 
Skupštine grada Goran Ilić (DSS) i predsednik opštine Crveni krst Dragan 
Bojković (SRS). Ako je verovati rezultatima ankete, najomraženiji niški 
političar je Branislav Jovanović (G17 plus) koji ima 15 odsto više negativnih 
glasova nego pozitivnih. Čak 52 odsto ispitanika izjasnilo se da podržava 
niškog gradonačelnika, dok je 31 bilo protiv njega. Na osnovu rezultata ukupnog 
istraživanja, Nova Srbija smatra da će Kostić zadržati funkciju gradonačelnika 
na glasanju za opoziv zakazanom za 4. decembar.