> Izvor: ebart
> Datum: 
> Rubrika: info_politika
> Naslov: JUČE U SUBOTICI RAZGOVORI STRANAKA MAĐARSKE MANjINE
> Članak:

JUČE U SUBOTICI RAZGOVORI STRANAKA MAĐARSKE MANjINE

Lider Demokratskog saveza vojvođanskih Mađara Andraš Atošton i predsednik 
"Pokreta 64 županije" Laslo Torockaj održali su juče zajedničku konferenciju za 
naovinare na kojoj su potvrdili da nastavljaju saradnju čiji je osnovni interes 
očuvanje i zaštita interesa ovdašnjih Mađara. Agošton je podsetio na to da se 
njegova stranka bori za uspostavljanje personalne autonomije koja, po njegovim 
rečima, predstavlja dobro rešenje jer ne zahteva teritorijalno razgraničenje. U 
interesu mađarskog stanovništva podržavaju i "Pokret 64 županije" sve dok 
njihove aktivnosti, kako je Agošton rekao, ne pređu zakonom dozvoljene okvire i 
ne zahtevaju intervenciju državnih organa.
Torockaj je bio veoma oštar u oceni rada Pokrajinske skupštine, naglašavajući 
da su članovi Pokreta revoltirani odlukom o nacionalističkim i fašističkim  
organizacijama jer je protivna evropskoj demokratskoj tradiciji. Ne birajući 
izraze, on je ocenio da su članovi većinske koalicije u pokrajinskom parlamentu 
pokazali da su glupi jer njihova odluka neće imati nikakvo dejstvo pošto 
navedene organizacije, s izuzetkom "Obraza", postoje samo na papiru. Inače, 
Torockaj je najavio da će tražiti državljanstvo Srbije, s ozbirom na to da su 
mu, iako je rođen u Segedinu, majka i otac poreklom iz Vojvodine, ali i da će 
tražiti registrovanje "Pokreta 64 županije" i u 
Srbiji.                                  