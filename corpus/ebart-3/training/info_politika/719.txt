> Izvor: matf
> Datum: 
> Rubrika: info_politika
> Naslov: BEOGRAD - Inicijativa mladih za ljudska prava saopštila je juče da je 
> Članak:

Bezbednosno-informativna agencija (BIA) podnela tužbu za poništenje rešenja 
poverenika za informacije od javnog značaja, kojom joj je naloženo da dostavi 
podatke o broju prisluškivanih osoba u 2005. godini, prenosi Tanjug.
Inicijativa je uputila zahtev i MUP-u da dostavi podatke o broju zahteva za 
prisluškivanje koje je podnela BIA i o krivičnim prijavama pokrenutim na osnovu 
tih zahteva. "Umesto da postupi po rešenju poverenika, BIA je pokrenula upravni 
spor tužbom Vrhovnom sudu Srbije tražeći da se rešenje poništi zbog 
nezakonitosti", navodi Inicijativa i dodaje da će pokrenuti prekršajne postupke 
protiv odgovornih.
Prestanite da me maltretirate
nHAG - Bivši predsednik SRJ Slobodan Milošević juče je od sudija Haškog 
tribunala zatražio da "prestanu da ga maltretiraju uskraćivanjem lečenja", 
prenosi Fonet.
"Ovde se tvrdi da ne uzimam lekove. Testom je utvrđeno da to nije tačno", 
izjavio je Milošević. "Pre desetak dana napravljen je test gde sam pod 
kontrolom dva medicinska službenika u zatvorskoj ambulanti dobio sve lekove 
koji su mi propisani. Potom mi je onemogućeno da napustim prostoriju, a posle 
četiri sata mi je uzet...", počeo je da priča Milošević, ali ga je 
predsedavajući Sudskog veća Patrik Robinson prekinuo. Veće je odobrilo da 
odgovor odbrane povodom naloga o medicinskoj dokumentaciji koja se odnosi na 
zdravstveno stanje Miloševića bude pomeren na 6. februar.