> Izvor: matf
> Datum: 
> Rubrika: info_politika
> Naslov: Predsednički kandidat Srpske radikalne stranke Tomislav Nikolić demantovao je 
> Članak:

juče da su pripadnici te partije preksinoć, u selu Tobolac kod Trstenika, 
pucali iz pištolja na pripadnike Demokratske stranke Srbije. 

Nikolić je na vanrednoj konferenciji za novinare rekao da je "Srbijom obletela 
vest da su radikali pucali na aktiviste DSS-a, a da prethodno nisu provereni 
podaci. "Po našim saznanjima sinoć je u kafani u selu Tobolac, čiji je vlasnik 
član SRS, došlo do sukoba dve grupe gostiju u alkoholisanom stanju", kazao je 
on. 

Nikolić je rekao da su Goran Lević i Veroljub Antić, aktivisti DSS-a, 
maltretirali vlasnika kafane, a da su reagovali gosti i Nenad Udovicić i Ivan 
Vučković, za koje u kompjuterskoj evidenciji SRS nema podataka da su se ikad 
učlanili. "Oni nisu hteli da trpe psovke upućene vlasniku kafane, posvađali su 
se sa Levićem i Antićem, izašli napolje i potukli se", objasnio je Nikolić. On 
je pozvao MUP da odmah dostavi izveštaj o ovom događaju i medije da "smire 
Srbiju" posle "bomabastih naslova", jer, prema njegovom izveštaju, iz pištolja 
su pucali aktivisti DSS-a. 

(Tanjug)