> Izvor: matf
> Datum: 
> Rubrika: info_politika
> Naslov: BEOGRAD (Tanjug) - Republička izborna komisija danas je, na predlog većine 
> Članak:

članova, zauzela stav da se cenzus od pet odsto za ulazak stranke u parlament 
računa u odnosu na ukupan broj lica izašlih na glasanje, odnosno birača koji su 
zaokruženi u biračkom spisku, bez obzira na broj važećih listića. 

RIK je ovu temu razmatrao na molbu republičkog Zavoda za statistiku koji je 
tražio pojašnjenje za postupak tokom izbora - da li će se cenzus od pet odsto 
računati u odnosu na broj izašlih birača ili važećih listića. Usvojene su i 
izmene uputstva za sprovođenje Zakona o izboru narodnih poslanika, kojim se 
utvrđuje da se u Beogradu formiraju opštinske izborne komisije. 

Takođe je usvojena odluka da se na teritoriji Kosova i Metohije, u slučaju 
sprečenosti načelnika okruga, biračka mesta određuju na predlog opštinskog 
radnog tela koje će i obrazovati biračke odbore i primiti izborni materijal. 

Izneto je više primedbi da se radna tela u pojedinim opštinama sastoje od 
članove iste partijske pripadnosti, što po zakonu nije dozvoljeno, pa će ti 
problemi, kako su rekli članovi proširenog sastava RIK-a, biti rešeni.