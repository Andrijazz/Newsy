> Izvor: ebart
> Datum: 
> Rubrika: info_politika
> Naslov: Zbog angažovanja na postizanju mirovnog sporazuma u provinciji Ače u 
> Članak:

Zbog angažovanja na postizanju mirovnog sporazuma u provinciji Ače u 
Indoneziji, bivši finski predsednik Marti Ahtisari ima najveće izglede da bude 
izabran za dobitnika ovogodišnje Nobelove nagrade za mir koja će biti dodeljena 
13. oktobra u Oslu. 
Ahtisari je i lani bio kandidovan za tu nagradu.
"Ahtisari je favorit zbog angažovanja u Indoneziji", rekao je direktor 
Instituta za istraživanje o miru u Oslu Stejn Teneson. Norveški stručnjak je, 
međutim, ocenio da bi angažovanje Ahtisarija kao specijalnog izaslanika UN u 
procesu utvrđivanja statusa Kosova moglo da nepovoljno utiče na njegov izbor. 
"Izjave Srba ne idu mu u prilog. Ni njegov stil, pošto je uvek vrlo otvoren u 
svojim izjavama. Ali, Nobelov komitet može da razume njegovu ličnost", kaže 
Teneson.