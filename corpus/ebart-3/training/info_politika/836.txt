> Izvor: ebart
> Datum: 
> Rubrika: info_politika
> Naslov: Čedomir Antić funkcioner G17 plus
> Članak:

Čedomir Antić funkcioner G17 plus

U Srbiji postoje naivni ljudi koji misle da bi radikali, ukoliko bi došli na 
vlast, nešto promenili nabolje. Oni su bili na vlasti od 1998. do 2000. godine 
i evo njihovih tekovina. Pored toga što su izgubili Kosovo i Metohiju, uništili 
privredu i učinili da trećina naroda gladuje. Pitam rukovodstvo SRS, da li je 
istina da je:
1. Rešenjem broj 360-1978/98-01 od 22. 12. 1998. Vlada Tomislavu Nikoliću 
dodelila stan površine 186,47 metara kvadratnih na Bulevaru Lenjina 10A u 
Beogradu; stan je otkupljen.
2. Rešenjem broj 360-2686/98-01 od 22. 12. 1998. Vlada Aleksandru Vučiću 
dodelila stan od 117,48 metara kvadratnih na istoj adresi; stan je otkupljen.
3. Rešenjem broj 360-5047/98 od 7. 12. 1998. Ministarstvo za saobraćaj i veze 
dodelilo Draganu Todoroviću stan u Ulici prote Mateje 47 u Beogradu; stan je 
otkupljen.
4. Ministarstvo finansija je 2001. utvrdilo da su tokom 2000. godine 
ministarstva pod kontrolom radikalskih ministara učinila sledeće nepodopštine: 
Ministarstvo za ekonomsku i vlasničku transformaciju od Centralne otadžbinske 
uprave SRS-a za kupovinu sabranih dela radikalskog ideologa Laze M. Kostića u 
vrednosti 410.000 dinara; Ministarstvo trgovine platilo avans od 300.000 dinara 
za štampanje ovih dela, a SRS-u uplatilo 500.000 dinara "za nabavku raznih 
knjiga"; Ministarstvo turizma je SRS-u uplatilo 100.000 dinara za nabavku 100 
primeraka knjige istog autora. Istovremeno je Ministarstvo zaštite životne 
sredine uplatilo SRS-u 100.000 dinara "za nabavku knjiga". Toliko o radikalima. 
Nije mi što su pošteni i sposobni, nego što su načitani. 