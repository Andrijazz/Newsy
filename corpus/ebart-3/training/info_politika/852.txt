> Izvor: matf
> Datum: 
> Rubrika: info_politika
> Naslov: Nikola M. Jovanović novinar
> Članak:


Ko komanduje Vojskom? Piše u Ustavu, ali ga menjamo.Ko rukovodi specijalcima? 
Pa Vlada, ali po tekstu koji još nije usvojen.
Ovako izgleda dijalog koji se proteklih dana vodi u javnosti oko toga ko je 
vrhovni komandant Vojske Srbije. Vojska je jedina institucija u koju, sem SPC, 
građani Srbije imaju poverenje. Doduše, podaci da redovni vojnici ginu, da se 
Ministarstvo odbrane žali da nema dovoljno para, a da od 260 samo 60 aviona 
radi - čine da i ono konstantno opada. Srbija je zaokružila svoju državnost 
preuzimajući vojsku i diplomatiju. 
Vlasti u Srbiji ne bi trebalo da dozvole da se (ne)poverenje u Vojsku izjednači 
sa institucijama kakve su političke stranke ili Skupština Srbije. 
U Srbiji se sve svodi na to kako će se raspodeliti ministarstva sile - kome ide 
vojska, kome policija, ko drži u šaci službe bezbednosti.
U ovoj oblasti, kao i ostalim, neophodno je da se donesu pravila igre koja će 
važiti za sve. Pre izbora. Pa ko pobedi na sledećim izborima - dobiće i silu, 
ali i odgovornost za njeno korišćenje.
