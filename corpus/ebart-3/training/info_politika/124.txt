> Izvor: ebart
> Datum: 
> Rubrika: info_politika
> Naslov: SDP počela kampanju "Osveženje"
> Članak:

SDP počela kampanju "Osveženje"

BEOGRAD (FoNet) - Predsednik SDP izjavio je juče da političke stranke vladajuće 
koalicije moraju usmeriti svoju snagu na to da afere dobiju sudski epilog, a da 
se u prvi plan stavi rešavanje ekonomskih pitanja. Predstavljajući početak 
kampanje "Osveženje" u Ulici kneza Mihaila, Orlić je rekao da je ona pokrenuta 
na stogodišnjicu osnivanja socijaldemokratskog pokreta u Srbiji, koji, kako je 
ocenio, nije dovoljno zaživeo. Orlić je rekao da je ideja SDP-a da pokrene 
važne životne i ekonomske teme, kao što su rast standarda građana, smanjenje 
nezaposlenosti i rast industrijske proizvodnje, jer su to pitanja za koja se 
građani interesuju. 
On se založio za postizanje dijaloga Vlade i sindikata, jer se mora raditi 
jedinstveno na poboljšavanju standarda građana. Funkcioneri i simpatizeri SDP-a 
delili su građanima balone, zastavice i pamflete sa stranačkim simbolima, a 
najavljeno je da će se akcija održavati u 80 gradova u Srbiji.