> Izvor: ebart
> Datum: 
> Rubrika: info_politika
> Naslov: TADIĆ SA SAVEZOM LOGORAŠA RS
> Članak:

TADIĆ SA SAVEZOM LOGORAŠA RS

Predsednik Republike Srbije Boris Tadić razgovarao je juče sa predstavnicima 
Saveza logoraša Republike Srpske, koji su ga posetili na njihovu inicijativu. 
Predstavnici Saveza upoznali su predsednika Tadića sa aktivnostima udruženja na 
planu utvrđivanja pune istine o svim zločinima počinjenim na tlu Bosne i 
Hercegovine. Predsednik Tadić je ponovio stav da svi zločini moraju da budu 
otkriveni, a svi zločinci privedeni pravdi, saopštila je pres služba 
predsednika Srbije.
Tadić će sutra, kako je ranije najavljeno, položiti venac u u Kravicama u BiH, 
gde je pre 13 godina na Božić počinjen zločin nad srpskim stanovništvom, 
potvrdila je Pres služba predsednika Republike. Obeležavanje stradanja Srba u 
selu Kravice kod Bratunca organizuju Boračka organizacija Republike Srpske 
zajedno sa bratunačkom boračkom organizacijom, koje svake godine posete spomen 
obeležje stradalim Srbima na tom području tokom rata u BiH. Prema navodima 
organizatora, Tadićeva poseta dogovorena je u julu prošle godine.