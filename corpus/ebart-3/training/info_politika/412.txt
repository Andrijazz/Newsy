> Izvor: matf
> Datum: 
> Rubrika: info_politika
> Naslov: BEOGRAD - Sporni Predlog zakona o Narodnoj skupštini koji je, posle brojnih 
> Članak:

polemika i oštrih kritika javnosti, u nešto izmenjenom obliku, juče trebalo da 
se nađe pred poslanicima, ponovo je povučen iz skupštinske procedure. 
Predsednik parlamenta, Predrag Marković, obavestio je poslanike posle dva sata 
zakašnjenja da se sednica odlaže, jer je navedeni Predlog zakona povučen iz 
skupštinske procedure.
On je objasnio da je oko ovog zakonskog rešenja najpre postignut poslanički 
konsenzus i da su dati amandmani kojima se brišu poslaničke privilegije, ali da 
je do povlačenja zakona došlo zbog političke volje nekih šefova poslaničke 
grupe. Tomislav Nikolić, šef poslaničke grupe SRS i predsednik Administrativnog 
odbora rekao je da je on povukao zakon kao ovlašćeni predlagač jer je "zakon 
izazvao negativne reakcije u javnosti, pa je želeo da postupi po savesti". 
Nikolić je, takođe, ocenio da su DS i DSS želele da taj zakon bude izglasan uz 
pomoć SRS, a onda su se u javnosti deklarisali kao protivnici privilegija. 
Potpredsednik DS, Dušan Petrović rekao je "da mu je drago što je DS uticala na 
ostale poslaničke". Predlog zakona predložilo je 205 poslanika iz svih 
stranaka, osim Demokratske stranke.