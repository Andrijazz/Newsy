> Izvor: matf
> Datum: 
> Rubrika: info_politika
> Naslov: PULS
> Članak:


Proslavljeni glumac Miki Manojlović rekao je: "Šta to znači Srpska demokratska 
stranka? Ma koliko se slagao sa određenim stvarima koje oni zastupaju, firma im 
ne valja, naslov nije dobar. Ne može se biti demokrata pod nacionalnim plaštom".
Pitanje je ipak: može li stranka biti i srpska i demokratska? U suštini: može 
li se istovremeno biti i Srbin i demokrata?

VLADIMIR GOATI

- Ne mislim da je naziv stranke najbitniji za njeno političko delovanje. 
Narodski rečeno - etiketa ne mora da utiče na sadržaj flaše. Dakle, ako neka 
stranka ima u svom prefiksu sprski naziv, to ne mora da znači da je nacionalna 
ili nacionalistička. Moguće je da partije - prema svom nazivu - budu 
istovremeno i nacionalne i demokratske, ali to ni u kom slučaju ne zavisi od 
samog naziva.
(Analitičar beogradskog Instituta za društvene nauke)