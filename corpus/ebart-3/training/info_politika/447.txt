> Izvor: ebart
> Datum: 
> Rubrika: info_politika
> Naslov: STAV SRPSKE RADIKALNE STRANKE
> Članak:

STAV SRPSKE RADIKALNE STRANKE

Srpska radikalna stranka čeka nove parlamentarne izbore i neće podržati vladu 
Vojislava Koštunice ako iz nje istupi G17 plus, izjavila je juče funkcioner te 
stranke Gordana Pop-Lazić. Ona je na konferenciji za novinare rekla da ne 
očekuje da će G17 plus ispuniti najavu da će napustita vladu ukoliko Haškom 
tribunalu ne budu izručeni generali vojske i policije.
SRS poziva generale da se ne predaju tribunalu, rekla je Pop-Lazić jer je to, 
prema njenim rečima, "politički sud koji će ih sigurno osuditi, a njihova 
odgovornost povlači za sobom odgovornost srpske države".
Prema njenim rečima, Srbija ne treba da se zalaže za članstvo u Evropskoj uniji 
ukoliko su uslov za to izručenje generala i nezavisnost Kosova i Metohije. 
"Pritisak koji se sada vrši da se izruče generali, posebno Ratko Mladić 
rezultat su želje naših vlasti da se uđe u EU po svaku cenu", rekla je 
Pop-Lazić.     (Beta)