> Izvor: matf
> Datum: 
> Rubrika: info_politika
> Naslov: Sadašnji komandant Podgoričkog korpusa, general-pukovnik Jovan Lakčević 
> Članak:

najozbiljniji je kandidat za načelnika Generalštaba crnogorske vojske, saznaje 
"Blic" u izvorima bliskim Vladi u Podgorici.

Kako su "Blicu" naglasili ovi izvori, Lakčević je aktivno učestvovao u 
reformama vojske, a sa crnogorskim režimom je "imao i ima odlične odnose".
Povodom najavljenog povlačenja vojnika iz Srbije, "Blicu" je juče u Komandi 
mornarice saopšteno da u Crnoj Gori više nema regruta iz Srbije. Poslednji 
vojnici iz Srbije napustili su kasarne i brodove u Crnoj Gori kada im je 
istekao vojni rok krajem maja. Ipak, moguće je da je u nekim jedinicama ostao 
simboličan broj vojnika iz Srbije, koji su na izričitu želju došli da služe 
vojsku u Crnoj Gori. 