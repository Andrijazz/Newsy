> Izvor: ebart
> Datum: 
> Rubrika: info_politika
> Naslov: 
> Članak:



Kosovska Mitrovica, 3. februara
UN policajci upali su juče po podne u zgradu Koordinacionog centra za Kosovo i 
Metohiju u Bošnjačkoj mahali, u severnom delu Kosovske Mitrovice, i jednom od 
radnika koji 24 časa obezbeđuju zgradu oduzeli motorolu.
Po rečima radnika obezbeđenja (koji je tražio da ostane anoniman), trojica UN 
policajaca su nešto oko 15 časova ušli u zgradu i bez reči i bilo kakvog 
objašnjenja oteli mu službenu motorolu Koordinacionog centra.
U UN policiji kažu "da zvaničnog saopštenja o jučerašnjem događaju nemaju". 
Sodži Idou, portparol UNMIK policije u severnoj policijskoj stanici, kaže da, 
"koliko on zna, nikakvog upada u zgradu Koordinacionog centra nije bilo, kao i 
da će eventualne podatke o jučerašnjem događaju imati tek sutra".          

