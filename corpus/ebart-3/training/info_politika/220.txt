> Izvor: matf
> Datum: 
> Rubrika: info_politika
> Naslov: Zašto na listi kandidata DS nema Aleksandra Krstića
> Članak:


NIŠ - Odsustvo Aleksandra Krstića, aktuelnog direktora srpskih carina sa liste 
11 niških poslaničkih kandidata DS za predstojeće parlamentarne izbore, ne može 
se povezivati sa zvaničnim stavom rukovodstva DS da se na listi neće naći 
"kadrovi  koji su pod sumnjom". Krstića je, inače, još dok je pre sadašnje 
funkcije bio čelnik niške gradske vlade opozicija optuživala za "propuste u 
radu i navodnu korumpiranost". Jedan od čelnika niških demokrata Boško Ristić, 
izjavio je da je pred utvrđivanje liste Krstić sam saopštio da ne želi da se 
nađe na njoj i da bi, ukoliko DS osvoji vlast, radije ostao na mestu čelnika 
Carine jer "principijelno želi da i dalje bude u izvršnoj vlasti."
Niški DS je, inače, među 11 kandidata iz ovog grada na prvo mesto stavio ime 
Zorana Živkovića, zatim aktuelnog ministra za nauku i tehnologiju dr Dragana 
Domazeta, gradonačelnika Gorana Ćirića, predsednika gradske vlade Toplicu 
Đorđevića i dekana Medicinskog fakulteta profesora dr Milana Višnjića. Na 
niškoj listi dalje slede - Boško Ristić, dosadašnji poslanik i predsednik 
Administrativnog odbora Skupštine, zatim Milan Milosavljević, predsednik 
opštinske vlade, Nebojša Rančić, potpredsednik i predsednik Upravnog odbora 
niškog aerodroma, Nevenka Stojković, sadašnji sekretar Skupštine grada...