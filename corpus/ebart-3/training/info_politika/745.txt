> Izvor: ebart
> Datum: 
> Rubrika: info_politika
> Naslov: PREMIJER MILO ĐUKANOVIĆ SE PREDOMISLIO
> Članak:

PREMIJER MILO ĐUKANOVIĆ SE PREDOMISLIO

PODGORICA - Iako je najavljivao da će posle referenduma, bez obzira  na ishod, 
podneti ostavku i povući se iz politike, crnogorski premijer Milo Đukanović 
juče je izjavio  da će se posle odluke o državno-pravnom statusu "predano 
posvetiti poslu obnove državnosti Crne Gore".
- Najpre ću se 22. maja radovati obnovi crnogorske nezavisnosti, ali ću 
paralelno veoma odgovorno i predano biti posvećen prvim koracima obnovljene 
države Crne Gore - kazao je Đukanović.
On je ponovio da zajednica između Crne Gore i Srbije nije moguća, što je, kaže, 
pokazalo petnaestogodišnje iskustvo "beznadežno  nefunkcionalnih" oblika 
zajedništva. Istovremeno, Đukanović je optužio medije i zvaničnu politiku 
Srbije da nisu "izvukli nauk" iz potpuno pogrešne prakse u vreme najava 
slovenačkog, hrvatskog ili bosanskog osamostaljivanja.