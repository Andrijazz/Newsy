> Izvor: ebart
> Datum: 
> Rubrika: info_politika
> Naslov: SEDNICA SPOLjNOPOLITIČKOG ODBORA SKUPŠTINE SRBIJE
> Članak:

SEDNICA SPOLjNOPOLITIČKOG ODBORA SKUPŠTINE SRBIJE

Članovi Odbora za inostrane poslove Skupštine Srbije dogovorili su se juče o 
tekstu prvog pisma, kojim će odgovarajuće odbore parlamenata drugih zemalja 
upoznati sa situacijom na Kosovu i Metohiji.
Odbor za inostrane poslove Skupštine Srbije na prethodnoj sednici je odlučio da 
održava redovne kontakte sa spoljnopolitičkim odborima stranih parlamenata i 
obaveštava ih o situaciji u Srbiji.
U pismu će se naročito istaći situaciju na Kosovu i Metohiji posle poslednjih 
sukoba u toj pokrajini. Uz pismo će biti dostavljen i tekst rezolucije o Kosovu 
i Metohiji, koju su usvojile skupštine Državne zajednice SCG i Srbije, posle 
sukoba na Kosovu 17. marta.
Na jučerašnjoj sednici članovi odbora su se složili da se u pismu naglasi da 
događaji na Kosovu 17. marta predstavljaju "nastavak dugogodišnjeg etničkog 
čišćenja".
Odbor će u pismu kritikovati i međunarodnu zajednicu da "za pet godina nije 
uspela da ostvari ni osnovna ljudska prava na Kosovu, a kamoli da formira 
multaetničko društvo".
Članovi odbora će u pismu dostaviti internet adrese i sajtove, među kojima će 
biti i sajtovi vlade i Skuppgoše Srbije, gde će odbori parlamenata drugih 
zemalja moći da dobiju detaljnije informacije o situaciji na Kosovu.           
(Beta)