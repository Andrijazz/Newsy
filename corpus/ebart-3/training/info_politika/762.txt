> Izvor: ebart
> Datum: 
> Rubrika: info_politika
> Naslov: Glavna tema juče u Skupštini Srbije bila da li je Predrag Marković podneo 
> Članak:

Glavna tema juče u Skupštini Srbije bila da li je Predrag Marković podneo 
ostavku

U Skupštini Srbije glavna tema juče JE BILA TRAŽENJE ODGOVORA DA LI ČINJENICA 
DA Predsednik parlamenta Predraga Markovića ne predsedava sednicama znači da je 
podneo ostavku na to mesto.
Predsednik Skupštine Predrag Marković izjavio je novinarima u parlamentu da će 
sednicama predsedavati prvi put kada ne bude sprečen da to čini.
"Znate ko daje takve informacije, sigurno ne mediji", rekao je Marković 
novinarima u parlamentu upitan o pisanju medija da će on navodno podneti 
ostavku na tu funkciju.
"Vi znate da se ja nikada ne bavim dezinformacijama i tuđim izjavama, ali 
podsećam da predsednik Skupštine mora da radi svoj posao. U jednom delu tog 
posla u tome mu pomažu potpredsednici koje zamoli ili ovlasti da ih menja i ja 
se zahvaljujem svim potpredsednicima koji su ovih dana vodili sednice", rekao 
je Marković.
Stranka G 17 plus je "zbog zlonamernih dezinformacija koje su se danas 
pojavile" saopštila da Marković nije podneo ostavku na mesto predsednika 
parlamenta niti ostavku na potpredsedničko mesto u toj stranci.
G 17 plus je u saopštenju izrazila žaljenje što se u Srbiji više veruje 
"nezvaničnim i dobro obaveštenim izvorima", nego zvaničnim, sa imenom i 
prezimenom.
Ta stranka apelovala je na sve profesionalne medije da se pridržavaju 
novinarskog kodeksa i pre objavljivanja informacija u vezi sa G 17 plus provere 
vest u centrali te stranke.
Poslanik Srpske radikalne stranke Aleksandar Vučić rekao je novinarima u 
skupštini da nema nikakvu informaciju i da ne zna ništa o tome da je Markovic 
podneo ostavku.
Poslanik Socijalističke partije Srbije Zoran Anđelković rekao je da prvi put 
čuje tu informaciju.
"Razgovorao  sam  sa  njim (Markovićem) i pre par sati me zamolio da dođem da 
zamenim predsedavajućeg za razlog zbog koga Marković nije u sali morate da 
pitate njega", rekao je Anđelković koji je i potpredsednik parlamenta.
Predrag Marković prekjuče se pojavio u sali samo da bi dao kvorum za rad. On u 
ponedeljak i utorak nije predsedavao sednicom.