> Izvor: ebart
> Datum: 
> Rubrika: info_politika
> Naslov: Vlada Srbije trebalo bi na sutrašnjoj sednici da usvoji izmene Zakona o 
> Članak:

Vlada Srbije trebalo bi na sutrašnjoj sednici da usvoji izmene Zakona o 
ministrastvima, što je ujedno poslednji rok u 45 dana predviđenih odlukom 
Skupštine Srbije o prenosu nadležnosti bivše državne zajednice. To su juče 
potvrdili i šefovi poslaničkih grupa DSS-a Miloš Aligrudić i G17 plus Miloljub 
Albijanić. Međutim, taj predlog biće razmatran tek posle letnje pauze, koja će, 
kako je najavljeno, trajati od 2O.jula do 20. avgusta, kada će "stati" sve 
skupštinske aktivnosti, a na godišnji odmor otići čak i zaposleni u 
skupštinskom restoranu. Potpredsednik SPS-a Milorad Vučelić očekuje da će zakon 
stići u parlment već kada poslanici budu na odmoru i da će sadržati "opis 
radnih mesta". Istovremeno, on tvrdi da o personalnim rešenjima nije bilo reči, 
ali i ponavlja da izbor Vuka Draškovića na funkciju ministra inostranih poslova 
"apsolutno nije moguć". Kako navodi Miloš Aligrudić, ministri odbrane i 
spoljnih poslova i formalno će postati članovi Vlade Srbije tek nakon donošenja 
zakona o ministarstvima.