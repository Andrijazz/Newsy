> Izvor: ebart
> Datum: 
> Rubrika: info_politika
> Naslov: "NOVOSTI" PITAJU
> Članak:

"NOVOSTI" PITAJU

MARŠIĆANIN POVLAČI NAJAVLjENI POTEZ

MINISTAR za privredu i privatizaciju i kandidat DSS za predsednika Srbije 
Dragan Maršićanin, rekao je "Novostima" da će danas podneti ostavku na 
ministarsku funkciju, kako bi mogao neopterećeno da vodi predsedničku kampanju.
- Ostavku ću podneti danas, rekao je u neformalnom razgovoru, a planiram da 
svoju predsedničku kampanju započnem 5. maja u Kruševcu.
Na pitanje ko će ga zameniti na mestu ministra za privredu i privatizaciju, 
Maršićanin je odgovorio da ne zna. 
S druge strane, njegove stranačke kolege nisu raspolagale informacijom da će 
Maršićanin podneti ostavku. Štaviše, vest ih je iznenadila s obzirom da je, 
kako kažu, dogovoreno da on ne podnese ostavku, već da ministarstvo radi bez 
njega do predsedničkih izbora.