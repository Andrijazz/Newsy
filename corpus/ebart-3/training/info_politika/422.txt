> Izvor: ebart
> Datum: 
> Rubrika: info_politika
> Naslov: Održana Skupština PSS, stranke najpoznatijeg srpskog domaćina
> Članak:

Održana Skupština PSS, stranke najpoznatijeg srpskog domaćina

BEOGRAD - Osnivač Pokreta "Snaga Srbije" Bogoljub Karić od juče je i zvanično 
predsednik ove političke stranke.
Na prvoj Skupštini Pokreta, održanoj juče u velikoj dvorani Centra "Sava", 
izabran je Glavni odbor "Snage Srbije" i usvojen je Poslovnik. Delegati Karić
eve stranke takođe su usvojili Statut i Programsku deklaraciju Pokreta, a 
izabrali su i Nadzorni odbor, Arbitražno veće stranke i Statutarnu komisiju.
Govoreći pred nekoliko hiljada delegata, odbornika i gostiju, lider Pokreta 
Bogoljub Karić je naglasio da će sledeće godine u Srbiji biti održani izbori i 
da će ta stranka tada ući u vladu i biti garant tradicionalne, evropske 
orijentacije. "Biće to vlada koja će ovu zemlju za četiri godine učiniti 
evropskom", rekao je Karić i dodao da stranka i on lično "predstavljaju narodnu 
kaznu za neodgovorne političare i promašene politike". "Samo srpska vlada u 
kojoj je "Snaga Srbije" vodi Srbiju najkraćim putem u Evropu. Mi smo garant 
demokratske, patriotske, socijalne, tržišne i proevropske politike", poručio je 
Karić. Prema njegovim rečima, za razgovore o Kosovu i Metohiji "moramo biti 
spremni kao sređena zemlja, kao država koja ima zajednički cilj". Karić je 
ocenio da se prema Kosovu mora voditi "jedna politika" i da ćemo, samo kao 
partner u saradnji sa Evropom, Vašingtonom i Moskvom, imati podršku da se za 
Srbe sa Kosova nađe pravedno rešenje. "Nema dve politike za Kosmet, kao što 
nema dva Kosova, dve Patrijaršije, Gračanice ili dva Dečana", poručio je Karić.
Nekoliko hiljada odbornika, delagata i gostiju pozdravili su kongresmeni iz SAD 
Kurt Veldon i Korin Braun, predstavnik Republike Kine Gao Feng i član politič
kog saveta stranke "Jedinstvena Rusija" Jurij Mihailovič Marinečev.