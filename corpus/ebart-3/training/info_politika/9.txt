> Izvor: ebart
> Datum: 
> Rubrika: info_politika
> Naslov: RAZGOVOR LJAJIĆA SA ALBANSKIM ZVANIČNICIMA 
> Članak:

RAZGOVOR LJAJIĆA SA ALBANSKIM ZVANIČNICIMA 

Savezni ministar nacionalnih i etničkih zajednica Rasim Ljajić rekao je juče da 
je "realno očekivati da se o konačnom statusu Kosova razgovara tek za dve 
godine", pod uslovom da se do tada reše "konkretni životni problemi" stanovnika 
pokrajine. 

Ljajić je to rekao u razgovoru sa direktorkom za međunarodne poslove 
Ministarstva inostranih poslova Albanije Ledijom Hisi i albanskim ambasadorom u 
SRJ Petritom Bušatijem, saopštio je Savezni sekretarijat za informisanje. 

Albanski zvaničnici su istakli stav Albanije da se status Kosova rešava na 
osnovu Rezolucije 1244 Saveta bezbednosti UN. 

Ljajić je, između ostalog, kao najhitnija pitanja koja na Kosovu treba rešavati 
naveo privredu, ekonomiju, saobraćaj, bezbednost, povratak raseljenih lica i 
vraćanje imovine. 

(Beta)