> Izvor: matf
> Datum: 
> Rubrika: info_politika
> Naslov: Lideri G17 plus i DSS, Miroljub Labus i Vojislav Koštunica, odbili su juče 
> Članak:

poziv predsedničkog kandidata DOS Dragoljuba Mićunovića da pozovu birače da 
izađu na izbore za predsednika Srbije. Labus je ocenio da je raspoloženje 
građana takvo da tri od petoro birača neće izaći na izbore, jer nemaju 
kandidata za koga bi želeli da glasaju, pa on, kako je rekao, nema pravo da ih 
poziva da glasaju protiv savesti.
- Moja poruka biračima i simpatizerima G17 plus je da budu strpljivi i da u 
nedelju sede kod kuće i provode vreme sa porodicom jer je kriza u Srbiji počela 
da se rešava - poručio je Labus, ističući da će se posle parlamentarnih izbora 
u Srbiji, za dva meseca, održati novi predsednički izbori sa više kandidata.
Lider DSS Vojislav Koštunica istakao je da ova stranka smatra da predsednički 
izbori nemaju smisla i da zato ne poziva građane da izađu na izbore. On je 
optužio Mićunovića da je angažovanjem i zalaganjum za predsedničke izbore 
"destabilizovao instituciju predsednika Skupštine SCG jer parlament nije 
usvojio neophodne zakone, niti izabrao sud SCG".