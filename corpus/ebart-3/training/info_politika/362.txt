> Izvor: ebart
> Datum: 
> Rubrika: info_politika
> Naslov: NEIZVESNOST OKO KOSOVSKIH IZBORA 
> Članak:

NEIZVESNOST OKO KOSOVSKIH IZBORA 

Predsednik vlade Srbije Vojislav Koštunica izjavio je da poruke koje dolaze od 
Srba sa Kosova i Metohije glase da nema uslova za izlazak na izbore, ako se 
nešto ne promeni u tom pogledu, izražavajući uverenje da se nešto može 
promeniti i u ovom kratkom vremenu pre izbora. "Izlazak na izbore je u interesu 
svih, ali, naravno, pod uslovom da su izbori zaista izbori. Međutim, ako se 
negde gaze elementarna ljudska prava, izbori radi izbora nemaju smisla", rekao 
je premijer.

Koštunica je rekao da će se vlada konsultovati sa kosovskim Srbima o izlasku na 
izbore i zajednički doneti odluku, "vodeći računa o zaštiti naših najvažnijih 
nacionalnih i državnih interesa"."Srbi imaju loše iskustvo sa dosadašnjim 
izlascima na izbore, jer se pokazalo da se za nekoliko godina bezbednosne 
prilike tamo nisu poboljšale, već smo, naprotiv, imali 17. mart", naglasio je 
on.

Tanjug