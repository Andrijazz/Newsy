> Izvor: ebart
> Datum: 
> Rubrika: info_politika
> Naslov: BEOGRAD/VAŠINGTON - Šef misije Velike Britanije na Kosovu, Mark Dikinson 
> Članak:

BEOGRAD/VAŠINGTON - Šef misije Velike Britanije na Kosovu, Mark Dikinson 
izjavio je da je za povratak raseljenih odgovorna kosovska vlada, koja svojoj 
populaciji treba da objasni da će se povratak dogoditi, prenosi Beta.
"Želimo da svi shvate, ovde i u Beogradu, da je glavni faktor za povratak 
kosovska vlada i njen konsolidovani budžet. Mi moramo promeniti stavove nekih 
ljudi, izbeglima vratiti imovinu, ali pre svega, da sam potencijalni povratnik, 
razmišljao bih o povratku tek posle saznanja kakav će biti konačni status 
Kosova", rekao je Dikinson u intervjuu Glasu Amerike. Upitan znači li to da su 
na Kosovu ljudska prava, povratak i upotreba maternjeg jezika uslovljeni 
statusom, Dikinson je rekao da se slaže da svako ima pravo da govori svoj jezik 
i više od toga.