> Izvor: ebart
> Datum: 
> Rubrika: info_politika
> Naslov: Zoran Drakulić, u TV duelu, optužio ministra Mlađana Dinkića
> Članak:

Zoran Drakulić, u TV duelu, optužio ministra Mlađana Dinkića

Drakulić je više puta rekao Dinkiću da je lažov i da će za to odgovarati na sudu

BEOGRAD - Biznismen i doskorašnji član DSS-a Zoran Drakulić optužio je siioć 
srpskog ministra finansija Mlađana Dinkića da vodi bespoštedan rat protiv 
dnevnog lista "Kurir" kako bi ga konačno zatvorio. Na Dinkićevu tvrdnju, da on 
plaća tekstove i sponzoriše"Kurir", Drakulić je uzvratio:
 A vi ćete da ga zatvorite jer govore istinu i bore se protiv takvih kao što 
ste vi. Ne samo da imate svoje medije koje kontrolišete, nego i pretite 
medijima. To što ste uradili "Kuriru" gore je od onoga što se događalo s 
medijima u vreme Slobodana Miloševića. Zatvarate list! Opasan ste čovek i 
spremni ste da se nagodite, samo ako bi oni pisali drugačije. Čak ste poslali 
raznu dokumentaciju o meni - rekao je sinoć Drakulić, povodom terora Dinkićević 
inspektora nad Kurirom, a tokom duela sa Dinkićem na Televiziji Pink.
Ministar finansija kratko je odgovorio da se ne bavi ni
Drakulićem, ni Kurirom, i ponovio da svako mora platiti poprez, pa zvao se on 
Drakulić ili Rodić. Takođe, naveo je da je to normalno, jer finansijski 
inspektori idu i u "Večernje novosti, Blic, Pink, B 92...".
Drakulić je ponovo upitao Dinkića gde je nestalo 12 miliona dolara duga EPS-a 
Češkoj.
 To je pljačka Srbije i narod mora da sazna da je 36 miliona duga otkupljeno za 
48 miliona, preko male firme iz mađarske u koju idu vaši sponzori - naglasio je 
Drakulić.
Ministar je uzvratio optužbama da Drakulić sve što radi, radi spostvene 
koristi, jer ga "samo pare interesuju".
  Prećutali ste da ste vi bili taj koji je hteo da sa francuskom firmom "Lazar" 
i bivšom vladom otkupi taj dug, ali su zakonodavni organi i pravobranilašto 
procenili da nije sve po zakonu uzvratio je Dinkić i dodao da su Francuzi 
tražili i državne garancije što "naš aranžnam sa MMF-om ne dozvoljava".
Drakulić je sve to nazvao "glupostima i lažima" i ustvrdio da on nije radio na 
tome ni sa "Lazarom", a ni EPS-om, kao i da nisu bile potrebne državne 
garancije, jer je "u pitanju keš".
 Do sada sam otkupio 450 miliona dodara dugova, a vi o tom poslu ništa ne 
znate. To sam radio u "Generaleksportu" i za normalnu brokersku proviziju od 
četiri-pet odsgo, a vi ste uzeli 30 odsto. Zato ćemo pokrenuti akciju preko 
Olafa, a vidim i da je u Češkoj slučaj otvoren. Neko će da završi u zatvoru 
zbog ovog novca - naglasio je Drakulić i rekao da bi Dinkić morao da da 
ostavku, jer je "uhvaćen u krađi".
On je upitao Dinkića zašto je posrednik bila mađarska firma čiji je kapital 
14800 evra, a ne "Lazar" koji je "težak" 12 miliona evra, ili neka slična firma.
Dinkić se pravdao da nije baš upućen u to, jer je sve radila njegova pomoćnica, 
"kojoj veruje". On je ponovio ranije optužbe da je Drakulić truje stanovnike 
Bora emitovanjem 70 puta jačeg sumpora nego što je dozvoljeno, a zauzvrat je 
dobio najavu tužbe za "laži".
Drakulić je Dinkića mnogo puta nazvao lažovom. Takođe, potegao je i priču oko 
"Euroaksis banke" i Nacionalne štedionice, optužujući Dinkića da su njegovi 
sponzori, koji su i u priči oko duga EPS-a, preko Narodne banke trgovali naftom 
i strujom. On, nije odgovorio na pitanje novinar, da li sve vreme priča o 
krupnim biznismenima Vojinu Lazareviću i Vuku Hamoviću.
Ministar finansija je uporno tražio da mu vlasnik osam firmi u Srbiji pojasni 
koliko ima stanova i kako je stekao novac, a ponovi je i da on ima samo stan od 
73 kvadrata na Novom Beogradu, koji je kupio na kredit, pre nego što je postao 
vlast.
Da je Srbiji za Dinkićevog ministrovanja samo gore, Drakulić je obrazložio 
tvrdnjama da on veštački održava inflaciju, "koja će porasti do kraja godine i 
do 15 odsto", i to niskim cenama nafte i struje, da nema proizvodnje, kao i da 
daleko manje izvozimo od Slovenije.
 Obećavam da ću sam na izborima pobediti G 17 plus ako treba  zaključio je 
Drakulić, koji je istakao da G 17 plus ima samo dva odsto podrške među 
biračima, ,a najbogatija je stranka u zemlji.