> Izvor: ebart
> Datum: 
> Rubrika: info_politika
> Naslov: NATAŠA MIĆIĆ POZVALA GRAĐANE DA IZAĐU NA PREDSEDNIČKE IZBORE
> Članak:

NATAŠA MIĆIĆ POZVALA GRAĐANE DA IZAĐU NA PREDSEDNIČKE IZBORE

Vršilac dužnosti predsednika Republike i predsednica Skupština Srbije Nataša 
Mićić pozvala je juče građane Srbije da izađu 16. novembra na izbore i konačno 
izaberu šefa države

MIĆIĆEVA je u obraćanju javnosti rekla: 
"Poštovani građani, u protekle tri godine zajedno smo prešli težak put, za koji 
je našim komšijama trebalo bar  duplo više vremena. I to u teškim uslovima, jer 
oni nisu imali mobilizacije, ratove, izbeglice, Kosovo, Hag, rat sa NATO, 
ubistvo predsednika prve demokratske vlade. 
Samo od vas zavisi, poštovani građani, da li ćemo nastaviti tim putem ili ćemo 
izgubiti još nekoliko godina. 
Samo od vas zavisi da li ćemo stvoriti državu odgovorne vlasti i odgovornih 
građana, jer nema odgovorne vlasti bez odgovornih građana. Zato izađite u 
nedelju 16. novembra na izbore, jer moramo da izaberemo predsednika Srbije. 
Uskoro će Srbija dobiti i novu skupštinu i novu vladu, ali pre toga moramo da 
izaberemo predsednika Srbije. Samo tako ćemo pokazati i sebi i našim komšijama, 
sa kojima želimo u Evropu, i svetu, da smo zemlja za poštovanje, ugled i 
saradnju. Samo sa izabranim predsednikom možemo ući mirno i bez rizika u 
parlamentarne izbore. 
Poštovani građani, tri puta sam raspisivala predsedničke izbore, i uverena sam 
da za to neće biti više potrebe, jer smo mi odgovorni ljudi, koji volimo svoju 
zemlju, koji mislimo o svojoj budućosti."