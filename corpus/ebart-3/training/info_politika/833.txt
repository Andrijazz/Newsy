> Izvor: ebart
> Datum: 
> Rubrika: info_politika
> Naslov: Predsedavajuća Delegacije Evropskog parlamenta za Jugoistočnu Evropu Doris Pak 
> Članak:

Predsedavajuća Delegacije Evropskog parlamenta za Jugoistočnu Evropu Doris Pak 
zatražila je juče od Evropske unije da što pre olakša izdavanje viza 
državljanima zemljama Zapadnog Balkana. Na zasedanju Evropskog parlamenta u 
Strazburu Pak je podržala inicijativu za unapređenje viznog režima EU prema 
zemljama Zapadnog Balkana koju su pokrenule poslaničke grupe narodnjaka i 
demokrata, zajedno sa socijalistima i zelenima. "Zemlje Zapadnog Balkana znaju 
da im put do EU otvaraju jedino reforme i one iskreno rade na tome. Međutim, 
regionalna saradnja i saradnja sa EU moguća je samo ako postoji sloboda 
kretanja. Postojeći režima viza sprečava tu slobodu kretanja", rekla je Doris 
Pak. Pak je navela da više od 70 odsto mladih u Srbiji, Bosni, Crnoj Gori, 
Albaniji, Kosovu ili Makedoniji nikada nije putovalo u inostranstvo jer s 
prosečnim prihodima od oko 200 evra po porodici i sadašnjim viznim režimom ne 
mogu sebi to da priušte.