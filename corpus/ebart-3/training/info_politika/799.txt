> Izvor: ebart
> Datum: 
> Rubrika: info_politika
> Naslov: Srpski ministar rada, zapošljavanja i socijalne politike Slobodan Lalović 
> Članak:

Srpski ministar rada, zapošljavanja i socijalne politike Slobodan Lalović 
ocenio je sinoć kao preuranjene rezultate koji pokazuju da je na referendumu u 
Crnoj Gori pobedila opcija nezavisnosti.
On je Radioteleviziji Srbije kazao da mu se čini da je taj rezulatat
preuranjen i ocenio da treba sačekati konačni ishod jer je "veliko
pitanje da li je to tačan rezultat".
Lalović je istakao da se, u slučaju crnogorske nezavisnosti, gubi pravni osnov 
za isplatu penzija u Crnoj Gori što se mora rešiti potpisivanjem međudržavnog 
sporazuma.
On je podsetio da će, ako se Crna Gora odvoji, njeni državljani do
biti status stranaca u Srbiji i da će se na njih primenjivati Zakon o 
zapošljavanju stranih državljana koji podrazumeva dobijanje "ni za dozvola, 
papira i prijavljivanje boravišta u Srbiji".
Prema njegovim rečima, to će bitno otežati ili čak dovesti u pitanje mogućnost 
njihovog zapošljavanja u Srbiji.
Kada je reč o državljanima Crne Gore koji su već zaposleni u Srbiji, Lalović je 
rekao da, u tom slučaju, treba naći "elastično rešenje" i da je njegov stav da 
oni treba da imaju isti tretman kao državljani Srbije.
(Beta)