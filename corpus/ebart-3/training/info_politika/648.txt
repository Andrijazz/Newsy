> Izvor: ebart
> Datum: 
> Rubrika: info_politika
> Naslov: ĐORĐE BAŠIĆ, POTPREDSEDNIK SKUPŠTINE VOJVODINE
> Članak:

ĐORĐE BAŠIĆ, POTPREDSEDNIK SKUPŠTINE VOJVODINE

- Međunacionalni incidenti u Vojvodini, koji su podigli političke tenzije, u 
osnovi su predimenzionisani. Određeni broj ljudi iz ličnih, pre svega 
ekonomskih, a ne političkih interesa, nešto što se desilo kao pojedinačni 
incident pokušava da prikaže svetu kao veliko zlo koje postoji na teritoriji 
Vojvodine ocenio je za naš list potpredsednik Skupštine Vojvodine i visoki 
funkcioner Pokreta "Snaga Srbije" Đorđe Bašić.
- Tvrdim da se nikome ništa loše nije desilo samo zato što je Rusin, Rumun, 
Mađar. A ako mu se možda i desilo, to ne zahteva međunarodnu intervenciju. Iza 
svega toga se, u stvari, krije ekonomski interes ljudi koji već više godina, pa 
i deceniju, od toga žive, a želeli bi to i nadalje. Zbog toga i mislim da treba 
podržati inicijativu za formiranja anketnog odbora u pokrajinskom parlamentu 
koji bi se pozabavio problemom međunacionalnih incidenata u Vojvodini, jer će 
rezultati do kojih odbor dođe svima dati dodatne odgovore na neka nerazjašnjena 
pitanja - dodao je Bašić.
- Da li se iza politizacije manjinskih pitanja Mađara u Vojvodini krije i želja 
njihovog političkog vrha da se izbori za etničku autonomiju na severu Bačke?
- Ta teza se tiče određene grupe ljudi, među kojima nisu čak ni svi Mađari, već 
u toj interesnoj grupi ima i Srba, Rumuna, Slovaka i Rusina. Prvenstveno ta 
interesna grupa ovu tezu zagovara zato što su, navodno, ugrožena prava Mađara, 
ali imam utisak da njih mnogo manje ineresuje sudbina običnih građana. Formira 
se, pre bih rekao, grupcija koja misli da će tim svojim ekskluzivitetom dobiti 
određene prerogative ekonomske pravde, i to je suština priče. Kao što na povik 
"Eno vuka" sve ovce sateramo u tor. Takve etničke regione Evropa ne prepoznaje, 
a ako ćemo po tom receptu u Evropu, onda najbolje da se vratimo na one početke 
stvaranja Amerike. Komanči i Apači su izumrli jer su bili u rezervatima, a to 
ne preporučujem ni Mađarima, ni Rusinima, ni Slovacima.
- Kako komentarišete ocenu u deklaraciji DSVM daseu Srbiji "odgaja 
netrpeljivost prema manjinama"?
- Nemam nikakvog animoziteta prema bilo kojoj naciji, a najmanje prema Mađarima 
- uostalom, moja supruga je Mađarica. Razumem problem koji je nastao u 
poslednjih 15 godina kao posledica velikih pomeranja naroda iz raznih nesrećnih 
razloga, i u tom prinudnom raseljavanju sasvim je normalno da dolazi do 
nesporazuma iz najbanalnijih razloga i u verbalnom, kulturološkom, etničkom 
smislu. Verujem da nesporazumi postoje, ali ne mislim da je to generalni stav 
Srba protiv nekih koji se osećaju ugroženi. Iza svega se krije jedan jedini 
cilj i on treba da se razotkrije. Smisao svega je da se ovi prostori što pre 
rasprodaju, jer su "politički i na svaki drugi način nestabilni", a u tome 
učestvuju agencije za rasprodaju, pojedinačne i privatne, u kojima pojedici 
imaju svoje ekonomske interese.
- Kako komentarišete zahtev SVM-a da ministar za ljudska i manjinska prava 
Rasim Ljajić podnese ostavku, iako upravo SVM ima pokrajinskog sekretara za 
prava manjina Tamaša Korheca?
- I ministar Ljajić i Korhec su bili veoma odmereni i korektni u svojim 
komentarima. Pokrajinski sekretar Korhec je veoma precizno ocenio da su ti 
međunacionalni incidenti pojedinačni, lokalni, lokalizovani. Ne znam ko 
"podstrekava" tu odgovornost, ali mislim da se celokupna dimenzija ove teme 
bazira na političkom jeftinom pozicioniranju u Evroiskoj uniji ili u nekim 
drugim institucijama i telima, jer tu se nikad ne zna ko za koga radi. Drugo je 
pitanje da li državne institucije, policija, Tužilaštvo, sudstvo, funkcionišu 
na pravi način. Ali, još jednom napominjem da" je sve ovo predimenzionisano, i 
to isključivo iz ekonomskih interesnih razloga, špekulantskih, pojedinaca i 
grupa pojedinaca, koje čak nisu ni nacionalno homogene.
- Kakav je stav PSS-a povodom rezolucije Evropskog parlamenta u kojoj je 
naznačeno i da bi Vojvodini trebalo vrati onaj stepen autonomije koji je imala 
pre 1990. godine?
- Pokret "Snaga Srbije" učestvuje u političkom životu Srbije, ali ne nudi 
nikakvu vrstu podele na nacionalnoj osnovi, na leve, desne, plave, žute..., već 
nudi ekonomiju kao izlaz iz svega. Nemoguće je Ustav iz 1974. godine, istu šema 
od pre 30 godina, preneti u ambijent 2006. godine. Danas su i u Evropi 
nacionalni interesi potisnuti, a u prvi plan su izbili ekonomski. Tako regije, 
čak i delovi država, u Nemačkoj, Austriji, Švajcarskoj, Italiji, u skorije 
vreme i u Mađarskoj, gde se od županija stvaraju regije, pojedine nadležnosti 
prenose iz centara. Tako i PSS podržava sve ono što već važi u Evropi, pa i što 
se tiče nadležnosti u pojedinim regionima. Zagovaramo, dakle, apsolutnu 
decentralizaciju, ali pri tom ne i uništenje države. Uvek postoje oni takozvani 
"čuvari države" koji su i najveće štetočine, jer isturajući u prvi plan 
probleme koji su najčešće s nacionalnim predznakom, u stvari prikrivaju svoje 
prave motive i interese. A onda je najlakše u prvi plan gurnuti priču da je 
Srbin tukao Mađara, da je Rusin tukao Slovaka, jer se tako zamagljuje ono što 
je u stvari najbitnije - ekonomski asiekat rasprodaje državne imovine od koje 
njeni "čuvari" imaju direktnu ekonomsku korist. Zbog toga i ne čudi da su danas 
neke stranke i njihovi poslanici postali neposredni saučesnici u poslovima 
pojedinih interesnih grupa.