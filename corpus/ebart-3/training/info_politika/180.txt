> Izvor: matf
> Datum: 
> Rubrika: info_politika
> Naslov: Trećeg dana protesta u organizaciji Saveza sindikata Srbije na Trgu Nikole 
> Članak:

Pašića protestovalo je nekoliko stotina radnika, uglavnom zaposlenih u 
komunalno stambenoj delatnosti. 
Povodom tvrdnji Dušana Mihajlovića da su sindikalci pokušali kamionom da 
probiju policijski kordon, čelnici Saveza sindikata rekli su da to nije tačno, 
jer je policija, kako tvrde, izvukla vozača iz kamiona, uzela mu ključeve, te 
kamion nije ni mogao biti pokrenut.
Na kraju jednoipočasovnog skupa dogovoreno je da se u ponedeljak nastavi sa 
radikalnijim protestima.
Protest je juče održan i u Kruševcu, gde je na ulice izašlo oko 3.000 radnika 
društvenih preduzeća. 
Aleksandar Beljaković, predsednik Sindikata metalaca centralne Srbije, izjavio 
je juče da će metalci nastaviti ulične proteste.
- Ako bude trebalo, krenućemo i u blokadu gradova - rekao je Beljaković.