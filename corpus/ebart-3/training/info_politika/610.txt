> Izvor: ebart
> Datum: 
> Rubrika: info_politika
> Naslov: Predsednik Odbora za odbranu i bezbednost Skupštine SCG Borislav Banović 
> Članak:

Predsednik Odbora za odbranu i bezbednost Skupštine SCG Borislav Banović 
izjavio je juče da nije, čak ni telefonom, podržao inicijativu za povećanje 
plata poslanicima u parlamentu državne zajednice i da nije tačno da su svi 
poslanici podržali tu inicijativu. Banović je novinarima u parlamentu rekao da 
je on bio za povećanje plata službenicima u Skupštini SCG, ali ne i poslanicima.

"Mislim da nije u redu da se glasanje obavlja telefonski, jer ni do sada nije 
bila takva praksa", kazao je on, napominjući da će biti protiv i kada ponovo 
dođe na red glasanje o povećanju poslaničkih plata.

Kada je u pitanju izbor novog ministra odbrane, Banović je rekao da crnogorska 
Socijaldemokratska partija, čiji je poslanik, i dalje smatra da budućeg 
ministra obrane treba birati u skladu sa Ustavnom poveljom, prema kojoj jedan 
od ministara, ili spoljnih poslova ili odbrane, treba da bude iz Crne Gore. 
(Tanjug)