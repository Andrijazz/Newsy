> Izvor: matf
> Datum: 
> Rubrika: info_politika
> Naslov: Kako su agencije procenjivale predizborno raspoloženje biračkog tela 
> Članak:


ZA razliku od prošlog glasanja, kada su se agencije razmetale procenama 
raspoloženja biračkog tela, a kasnije mnoge i crvenele zbog potpunih ili 
delimičnih promašaja, uoči ovih predsedničkih  izbora procenjivači javnog 
mnjenja bili su znatno oprezniji.
Gotovo da su se jedva mogle pronaći konkretne procene, u brojkama ili 
procentima, rejtinga predsedničkih kandidata. Navodimo, procene tri agencije (i 
jednog sajta) koje su se osmelile da pogađaju raspoloženje birača. Od tih 
agencija samo je jedna pogodila rezultate prvog kruga predsedničkih izbora - 
"Martin bord internešenal". Ta agencija pogodila je redosled kandidata i 
manje-više procenat osvojenih glasova.
Izlaznost birača, međutim, nije pogodila nijedna agencija. I to ni blizu. 
Istraživači javnog mnjenja procenjivali su da će  odziv birača biti 50, 60 
odsto, što se nije dogodilo.