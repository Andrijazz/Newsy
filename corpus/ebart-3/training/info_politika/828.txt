> Izvor: ebart
> Datum: 
> Rubrika: info_politika
> Naslov: Demokratska stranka saopštila je juče da su u noći između srede i četvrtka 
> Članak:

Demokratska stranka saopštila je juče da su u noći između srede i četvrtka 
pretučeni članovi te stranke, dok su na teritoriji Užica lepili predizborne 
plakate za lokalne izbore za predsednika opštine.
Kako je navedeno u saopštenju, članove DS-a napala je grupa od osam mladića 
koji su lepili plakate kandidata koalicije Demokratska stranka Srbije-G17 plus-
Nova Srbija. "Napadači su koristili i noževe, kojima su članu Izvršnog odbora 
DS-a Saši Vasiću nanete posekotine u predelu glave. Napada nisu bile pošteđene 
ni devojke. Ljiljanu Kožović su prvo oborili na zemlju, a zatim išutirali", 
navodi se u saopštenju. DS traži od policije da uhapsi lica koja prete i 
prebijaju one koji su u okviru predizborne kampanje lepili plakate. Ta stranka 
zahteva od nadležnih državnih organa da zaštite sve one koji učestvuju u 
izbornoj kampanji. (Tanjug)