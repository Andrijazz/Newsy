> Izvor: ebart
> Datum: 
> Rubrika: info_politika
> Naslov: KOSOVSKA MITROVICA - Specijalni predstavnik generalnog sekretara UN za procenu 
> Članak:

KOSOVSKA MITROVICA - Specijalni predstavnik generalnog sekretara UN za procenu 
dostizanja standarda na Kosovu Kaj Ejde ocenio je da je bezbednosno stanje u 
pokrajini "bolje nego što je bilo, ali ne i dovoljno dobro". "Mislim da je ono 
bolje nego što je bilo, ali nedovoljno dobro i razumem ljude kada dođu u 
situaciju u kojoj se ne osećaju bezbedno ili nisu bezbedni", rekao je Ejde 
posle susreta sa političkim predstavnicima kosovskih Srba u Mitrovici. Ejdeu je 
ukazano da decentralizacija vlasti može poboljšati bezbednosnu situaciju u 
pokrajini, izjavio je predstavnik Srpske lista za Kosovo i Metohiju Ranđel 
Nojkić, a prenosi Tanjug.