> Izvor: ebart
> Datum: 
> Rubrika: info_politika
> Naslov: Vojislav Mihailović 
> Članak:

Vojislav Mihailović 

Potpredsednik SPO Vojislav Mihailović, uprkos sve učestalijim kritikama lidera 
stranke Vuka Draškovića na račun rada Vlade Srbije, izjavio je da poslanici te 
stranke nisu spremni da "rade protiv aktuelne vlade".

- SPO neće po svaku cenu rušiti Vladu ako bi to dovelo do novog haosa, već će, 
naprotiv, pokušati da izmiri neke oprečne stavove - rekao je Mihailović i time 
potvrdio da poslanici SPO ne podržavaju Draškovića u udaljavanju od koalicionih 
partnera i premijera Vojislava Koštunice. Ipak, Mihailović je podvukao da 
"poslanici SPO nisu protiv stava lidera te stranke, jer su poslanici i članovi 
SPO u Vladi ujedno i visoki funkcioneri stranke".
On je odbacio Draškovićevu kritiku da poslanici SPO "samo čine kvorum i ne 
zastupaju politiku ove stranke" u republičkom parlamentu i ocenio da, naprotiv, 
oni kvalitetno rade, ali da su svesni da moraju da pristanu i na neke 
kompromise.
Mihailović nije precizirao o kojim je kompromisima reč, ali je istakao da oni 
imaju neke granice koje je, kako je naveo, "teško označiti". On je naglasio i 
da će SPO u Vladi Srbije biti sve dok ona radi u interesu građana i dodao da bi 
ubuduće trebalo da se radi na prevazilaženju problema koji se javljaju.