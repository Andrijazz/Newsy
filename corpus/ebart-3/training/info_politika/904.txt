> Izvor: ebart
> Datum: 
> Rubrika: info_politika
> Naslov: DUŠAN BAJATOVIĆ POZVAO NA OPŠTU PARLAMENTARNU INICIJATIVU ZA SMENU BOJANA 
> Članak:

DUŠAN BAJATOVIĆ POZVAO NA OPŠTU PARLAMENTARNU INICIJATIVU ZA SMENU BOJANA 
KOSTREŠA

- Želim da pozovem sve relevantne političke stranke. bilo da su im centrale u 
Beogradu, Novom Sadu ili u Subotici, da zajednički iniciramo održavanje hitne 
sednice Skupštine Vojvodine i da na njoj smenimo aktuelnog predsednika 
parlamenta. Jer ako smo svi, pa i Demokratska stranka kao nosilac pokrajinske 
koalicije, procenili da je Bojan Kostreš zloupotrebio poziciju spikera 
parlamenta u lične i stranačke svrhe, onda moramo biti spremni i da pošaljemo 
jasnu poruku građanima da više nikada nećemo dozvoliti da tu funkciju, ili u 
budućnosti možda i poziciju predsednika PIVa, bilo ko zloupotrebljava na takav 
način  istakao je na jučerašnjoj konferenciji za novinare potpredsednik Glavnog 
i predsednik Pokrajinskog odbora Socijalističke partije Srbije Dušan Bajatović, 
dodajući da će ovdašnji političari jedino tako i dokazati da su zaista bolji, 
lepši, pametniji i odgovorniji od drugih, kao što tvrde. Osvrnuvši se na stav 
DSa da pitanje eventualnog Kostreševog opoziva ipak treba da sačeka ishod 
referenduma o novom ustavu, on je napomenuo da ne želi da poveruje u održavanje 
aktuelne pokrajinske kolicije zarad još samo malo vlasti, kada će, kako je 
rekao. posledica usvajanja ustava ionako biti izbori na svim nivoima. Stoga se 
založio za to da pokrajinski izbori budu raspisani odmah, naglašavajući da to 
ne treba da učini Kostreš, jer "ustavna unapređenja u pogledu statusa i 
ekonomske pozicije Vojvodine nije moguće ostvariti s postojećom, politički 
opterećenom koalicijom".
- Izbori su jedino mesto gde se može potvrditi da li je Kostreš zaista imao 
pravo da govori u ime građana Vojvodine. kako je on to predstavio. A ako u DSu 
strahuju da će im Skupština u međuvremenu trebati za neki razvojni projekat, 
nudim im punu podršku poslaničke grupe SPSa za svaku takvu odluku sve do 
izbora. Zato i demokrate treba da pokažu političku odgovornost i da se 
priključe ovoj inicijativi, pod uslovom da su njihovi stavovi prema Kostreševom 
nastupu zaista bili iskreni - rekao je Bajatović. Vođa vojvođanskih socijalista 
je pri tom nagovestio da će pozvati šefove svih poslaničkih grupa u 
pokrajinskom parlamentu, upoznati ih s inicijativom i zamoliti da joj se 
pridruže, jer "prosto nije logično da se jednoj takvoj manjini kakva je Liga 
socijaldemokrata Vojvodine dozvoli da i nadalje zloupotrebljava funkciju 
predsednika Skupštine, kako u (anti)referendumskoj, tako i u izbornoj 
kampanji".  Posebno ću porazgovarati sa šefom poslaničke grupe DSa Dragoslavom 
Petrovićem, ali na DSu je da odluči treba li mu još takav saveznik od kojeg 
samo trpe političku štetu, jer su time posledično i sami odgovorni za ponašanje 
predsednika parlamenta, i zbog čega ćemo ih, dok od toga ne odustanu, napadati 
istim intenzitetom kao i LSV  poručio je Bajatović.