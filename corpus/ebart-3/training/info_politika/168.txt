> Izvor: ebart
> Datum: 
> Rubrika: info_politika
> Naslov: IZJAVA PREDSEDAVAJUĆEG SAVETA MINISTARA EVROPSKE UNIJE
> Članak:

IZJAVA PREDSEDAVAJUĆEG SAVETA MINISTARA EVROPSKE UNIJE

Luksemburg, 13. oktobra (Tanjug)
Evropska unija pridaje veliki značaj početku dijaloga između Beograda i 
Prištine sutra u Beču i ubeđena je da je to događaj koji ima i širi značaj, za 
čitav region zapadnog Balkana, izjavio je danas na konferenciji za štampu u 
Luksemburgu ministar inostranih poslova Italije i predsedavajući Saveta 
ministara Unije Franko Fratini.
On je preneo stav ministara EU da početak dijaloga predstavlja "izuzetno važan 
korak".
Šef italijanske diplomatije je potvrdio na konferenciji za
štampu da su ministri inostranih poslova EU na dvodnevnom sastanku u 
Luksemburgu, razgovarali i o sutrašnjem početku dijaloga u Beču, koji će, kako 
je rekao, obuhvatiti pitanja od praktičnog značaja.
Zapadni Balkan je prvog dana sastanka Saveta ministara dobio značajno mesto, 
pored Iraka, Bliskog istoka i Irana. Ovoga puta ton zaključcima o zapadnom 
Balkanu dala je glavni tužilac Haškog tribunala Karla del Ponte, koja je 
obavestila ministre inostranih poslova EU o svom viđenju saradnje 
zapadnobalkanskih zemalja sa Tribunalom u Hagu.