> Izvor: matf
> Datum: 
> Rubrika: info_politika
> Naslov: RAZGOVOR: ČEDOMIR JOVANOVIĆ, PREDSEDNIK LDP
> Članak:


Danas je očiglednije nego ikad da je 5. oktobar samo jedan dobar dan u našem 
životu a svakako ne velika prekretnica zbog toga što se ideja 5. oktobra nikako 
nije mogla svesti na obračun sa smo jednim čovekom a upravo je to postao

Gde biste u ovom trenutku locirali LDP na političkoj mapi Srbije?
 Kada govorimo o poziciji Liberalno demokratske partije, onda ja, pre svega, tu 
poziciju posmatram kroz poslove u Srbiji koji se moraju uraditi i ona je 
definisana tim spiskom nereapizovanih projekata, ne samo moje generacije, već 
svih onih generacija čiji smi mi praktično naslednici. Taj projekat u 
političkoj misiji LDP zovemo modernizacija Srbije.
Mi u tom poslu ne možemo biti monopolisti ali ja smatram da moramo biti lideri 
jer u suprotnom ne vidim ko bi to bio.

SREBRENICA I BRATUNAC
Koga u tom poslu vi vidite kao vaše političke saveznike?
 Ja bih želeo da svi budu izvođači tog projekta ali da bi došli do te pozicije 
moramo prvo postaviti pitanje za sve ono što nam se desilo i potom vrlo jasno 
ispostaviti račun onima koji su odgovorni za tragediju Srbije i tragediju naših 
suseda. To je prosto priča o velikom srpskom pomirenju. Ja ne verujem u 
pomirenje u kojem žrtva i dželat treba da se rukuju i jedni drugima da oproste. 
Ako treba da tražimo partnere, ja danas, na žalost, u političkom životu Srbije 
vidim jako puno prepreka koje se zovu Demokratska stranka Srbije, Demokratska 
stranka, Srpska radikalna stranka, odnosno, vidim jedan atrofiran politički 
sistem, deformisan iznutra, koji je svoju političku ideju sveo na puko 
upravljanje Srbijom, vladanje u skladu sa onim Miloševim mentalitetom iz 19. 
veka, bez ikakve ideje da progovori o suštinskim problemima a kamo li da počne 
da ih rešava. Te stranke nisu naši protivnici, one su prepreke na tom putu.
Ne čini li vam se da samim tim konceptom sami sebi potkopavate temelje jer 
postoje određeni poslovi u Srbiji koji se moraju uraditi a za koje Srbija nije 
većinski zainteresovana, niti je uopšte svesna značaja da se oni reše.
 Da, to je, recimo, problem suočavanja sa prošlošću. Evo, Tadić žali što se u 
Bratuncu nisu pojavili predstavnici međunarodne zajednice, Hrvata i Bošnjaka. 
Neće se nikad ni pojaviti dok se stavlja znak jednakosti između Srebrenice i 
krvoprolića u Bratuncu. Da se razumemo, strašno je ono što se desilo Srbima u 
Bosni, strašno je to što se desilo tim ljudima na Božić. To je zločin ali je 
velika razlika između naše sposobnosti da se mi sami sa sobom suočimo, bez 
gledanja u tuđe dvorište, i poentiranja na činjenici da je onaj tamo jednako 
loš, pa zašto mi da se menjamo. Onog trenutka kada mi preuzmemo deo tereta koji 
moramo preuzeti, od tog trenutka ćemo biti prihvaćeni, respektovani i tog 
trenutka će taj isti svet priznati i bratunaćke žrtve. Ali, svet neće da bude 
saučesnik čak ni Tadićevog relativizovanja Srebrenice što je zapravo pokušaj 
aboliranja, ne Miloševića koji je bio samo jedan segment tog projekta, već naše 
nacionalne elite, nekih tradicionalnih institucija našeg društva, tu pre svega 
mislim na crkvu, i na kraju pokušaj konzerviranja jednog političkog sistema 
koji je stvorio  tog  Miloševića.   I  danas  je očiglednije nego ikad da je 5. 
oktobar samo jedan dobar dan u našem životu a svakako ne velika prekretnica 
zbog toga što se ideja 5. oktobra nikako nije mogla svesti na obračun sa smo 
jednim čovekom a upravo je to postao. I mi danas živimo u Miloševićevoj Srbiji 
bez Miloševića ali sa Koštunicom koji neodoljivo na njega podseća, živimo u 
Srbiji bez institicuji ali što je još gore i bez svesti o potrebi za 
institucijama.
Da li se pozicija vaše stranke može opisati kao mnogo neprijatelja malo 
saveznika. Ako apriori ne računamo SRS i SPS, tu je negde i Karićeva stranka, 
zatim odbacimo DSS, pa i DS i G17 plus, postavlja se pitanje ambicija LDP jer 
može li se računati na neku ozbiljniju ulogu ako unapred kao moguće saveznike 
odbacite, barem prema ispitivanjima javnog mnjenja, najjače stranke u Srbiji?
 Ako govorimo o političkom partnerstvu, za mene je politika posao i u tom poslu 
moramo biti Jasni. Mi ćemo sarađivati sa onima koji su spremni da određeni 
posao URaDe Ne mogu da sarađujem sa onima koji restauriraju Miloševićev sietem 
vrednosti u Srbiji. Ne mogu da prihvatim ulogu crkve koju joj je taj sistem 
danas u Srbiji namenio. Mi smo spremni na određene političke dogovore. Oni ne 
isključuju nikoga ali, istovremeni, ti dogovori se ne mogu menjati zbog toga 
što je jedan deo Srbije nesposoban da prati taj ritam. Mi smo poslednja 
generacija koja može organizovano promeniti Srbiju.
Šta znači kada kažete da ne isključujete nikoga? Da li se to odnosi na poziciju 
LDP nakon izbora?
 Ne. Ja sam spreman da tu ideju podelim sa svakim, apsolutno sa svakim ali ne 
tako što ću zanemariti činjenicu ko je taj i tako što ću tražiti od ljudi da 
gurnu glavu u pesak i poveruju da su radikali, recimo, ti koji će 
dekriminilizovati Srbiju. Tu vrstu kompromisa niko nema prava da traži od LDP. 
Mi nećemo praviti kompromis sa suštinom. Svako može da pronađe mesto za sebe u 
tom projektu, uvek smo spremni da podržimo one koji su bolji ali nikad neću 
odustati, najpe, od demistifikacije našeg političkog života, demitologizacije 
naših političkih ciljeva i insistiranja na političkoj odgovornosti.
Ovo što ste vi naveli, pa suprotno od toga upravo drži na okupu većinu aktera 
našeg političkog života.
  Tačno. Zapravo, mi govorimo o Srbiji u kojoj postoji jedna stranka u 
vrednosnom smislu. Nema razlike kada se govori o Kosovu, o Crnoj Gori, o Hagu, 
kada se govori o nasleđenim vrednostima, o tradiciji, između Tadića, Koštunice 
i Nikolića. Razlike koje su povremeno javljaju su samo izraz potrebe da se 
očuva određena politička pozicija kao na primer kada odlučimo da bi bilo dobro 
da napustimo parlament jer ćemo pokazati da mi nismo sa Koštunicom a pritom  
ničim nećemo ugroziti taj svoj generalni plan da sutra sa istim tim Koštunicom 
budemo.
Da li očekujete u ovoj godini izbore?
 Koštunica će u 2006. godini raspisati izbore samo ukoliko mu to odgovara. Ja 
mislim da je pitanje izbora tesno povezano sa rešavanjem kosovskog problema i 
da će se izbori u Srbiji pretvoriti u  referendumsko  izjašanjavanje  kakvo smo 
imali pod Miloševićem 2.000. godine. izbora će biti, oni su potreba Srbije i, 
sa druge strane, oni su potreba same vlasti koja će kroz izbore pokušati da 
pobegne od odgovornosti za ono što je neminovno a to je poraz te iluzije o 
srpskom Kosovu, srpskoj Crnoj Gori i o srpskoj mitskoj slavi koja će 
trijumfovati nad Karlom Del Ponte.

Koliko je iskrena želja radikala i DS da dođe do izbora? Nema li tu malo 
kalkulisanja u smislu: pustimo Koštunicu da rešava Kosovo, Crnu Goru, Hag?
 Demokratska stranka i radikali su opo zicija u onoj meri u kojoj je to 
potrebno da bi zadržali određenu podršku koju imaju u društvu. Iz perioda 
kohabitacije Boris Tadić je prešao u navodni opozicioni odnos prema 
Koštunicinoj vladi ali tako što je odlučio da bude pasivniji nego što je bio 
slučaj u periodu kohabitacije. Znači, iz faze u kojoj je makar sedeo u 
parlamentu on je preveo DS u poziciju koja je toliko artificijelna da ljudi i 
praktično ne mogu da objasne šta treba da se radi jer, pre svega, ne mogu 
iskreno da govore o svojim namerama a te namere se svode isključivo da će sutra 
da budu Koštuničini koalicioni partneri. To je slučaj i sa radikalima. Oni 
Koštunicu posmatraju kao instrument za svoju političku resocijalizaciju i 
konačnu transformaciju. Put do vlasti i Tadića i Nikolića je put koji ih vodi u 
partnerstvo sa Koštunicom i zbog toga oni danas njemu ne mogu biti iskrena 
opozicija. Sa druge strane, sve te tri velike stranke identično posmatraju 
srpske probleme. Njihov pristup je po grešan ali on istovremeno govori o tome 
da će, bez sumnje, jedni ili drugi, onda kada bude to potrebno, pružiti ruku 
Koštunici jer su i jedni i drugi deo zajedničkog projekta.

KOŠTUNICA I RADIKALI

Šta je, po vašem mišljenju, relanije: savez DS i DSS ili koalicija SRS i DSS?
 Ja sam ubeđen da će Koštunica napraviti koaliciju sa SRS.
Šta to može doneti Srbiji? Ima mišljenja da Srbija mora jednog trenutka da se 
suoči sa radikalskom vlašču? Sa druge strane, postoje i stavovi o tome da će 
Zapad po svaku cenu naterati u koaliciju DS i DSS?
 Ta koalicija već funkcioniše u mnogim gradovima u Srbiji iako se oni 
deklarativno razlikuju. Varaju se oni koji misle da će svet rešavati naše 
probleme. Mi  više nismo društvo koje ugrožava naše okruženje. Mi smo danas 
društvo koje tom svetu preti da će se uništiti ukoliko taj svet ne pruži njemu 
ruku. Koalicija DSS i radikala za svet će biti izraz demokratskih opredeljenja 
građana Srbije, mera Srbije u 21. veku. Odgovor sveta neće biti sankcije jer je 
svet to radio kada je verovao da u Srbiji postoji alternativa.
Da li će Koštunica izručiti Mladića?
  Mladiću danas čuvaju leđa oni koji su ga po tim leđima tapšali, koji su mu 
naređivali. Nema dileme da će Koštunica izručiti Mladića kao topovsko meso onog 
trenutka kad od tog poteza bude zavisio opstanak njegove vlade.