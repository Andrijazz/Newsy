> Izvor: ebart
> Datum: 
> Rubrika: info_politika
> Naslov: Predsednik Glavnog odbora Socijalističke partije Srbije Ivica Dačić ocenio je 
> Članak:

Predsednik Glavnog odbora Socijalističke partije Srbije Ivica Dačić ocenio je 
juče da najava dobrovoljnog odlaska generala Nebojše Pavkovića u Hag 
predstavlja još jednu potvrdu ispravnosti politike Vlade Srbije u saradnji s 
tim sudom. "Mi se nadamo da će i general Pavković i general Lukić uskoro ponovo 
biti u Beogradu i da će se braniti sa slobode", rekao je Dačić novinarima uoči 
sednice GO SPS-a. On je izrazio očekivanje da će Vlada Srbije, osim garancija 
optuženicima koji su se dobrovoljno predali Tribunalu, dati garancije i za 
Veselina Šljivančanina i Slobodana Miloševića koje su izručile prethodne vlade. 
Na pitanje da li je SPS od Vlade dobio dodatna uveravanja da je Lukić otputovao 
dobrovoljno, posle kontradiktornih tvrdnji njegovog advokata i predstavnika 
vlade, Dačić je odgovorio: "Mi smo razgovarali o tim pitanjima, pružili su nam 
uveravanja kako je to sve izgledalo, a bitno nam je i to što Lukić ništa nije 
rekao, iako je mogao, na prvom pojavljivanju pred tribunalom i što je, s druge 
strane, prihvatio garancije koje mu je Vlada dala". On je rekao da ja SPS-u 
"bitno da nema izručenja", da ta partija "principijelno ostaje pri tome" i da 
je protiv izručenja "kome god da se desi". "Ako postoje neke druge procedure, 
to već nije izručenje. Ako Lukić nema primedbi, zašto bi SPS imao", rekao je 
Dačić. Izrazivši zadovoljstvo odlukom Tribunala da do početka suđenja na 
slobodu budu pušteni Nikola Šainović, Milan Milutinović, Dragoljub Ojdanić i 
Vladimir Lazaravić, Dačić je ocenio da je takva odluka i u interesu optužsnih i 
u interesu države. 

(Beta)