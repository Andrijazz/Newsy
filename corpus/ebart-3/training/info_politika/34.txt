> Izvor: ebart
> Datum: 
> Rubrika: info_politika
> Naslov: Svilanović: Ne bojimo se proleća i leta
> Članak:

Svilanović: Ne bojimo se proleća i leta

SKOPLJE (Beta) - Ministar inostranih poslova Srbije i Crne Gore Goran 
Svilanović izjavio je juče u Skoplju da ne postoji opasnost od destabilizacije 
regiona ovog proleća i leta i istakao da "oni koji izazivaju incidente ne mogu 
dobiti podršku međunarodne zajednice".
"Juče smo razgovarali s čelnicima NATO i sasvim je jasna podrška akciji koju 
vodimo za očuvanje mira i razoružanje. Oni koji organizuju incidente ne mogu 
dobiti podršku međunarodne zajednice i okruženja", rekao je Svilanović nakon 
razgovora sa šefom makedonske diplomatije Ilinkom Mitrevom.
Upitan da li spirala nasilja koja je izbila u Makedoniji i južnoj Srbiji preti 
da preraste u sukob širih razmera, on je odgovorio:
"Prema našim informacijama, ne bojimo se proleća i leta i ono što se sada 
događa neuporedivo je sa onim što se događalo pre dve godine".
