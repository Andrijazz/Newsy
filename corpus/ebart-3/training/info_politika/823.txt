> Izvor: matf
> Datum: 
> Rubrika: info_politika
> Naslov: Nesporazumi sa EU biće brzo izglađeni, veruje predsednik Nacionalnog saveta za 
> Članak:

saradnju sa Hagom, Rasim Ljajić
Predsednik Nacionalnog saveta za saradnju sa hagom Rasim Ljajić ocenio je juče 
da Srbija nije u sukobu sa Evropskom unijom I DA ĆE NESPORAZUMI BITI BRZO 
IZGLAĐENI.

Povodom razmene oštrih reci Brisela i Beograda, Ljajić je kazao da je teško 
govoriti o sukobu jer je odnos veličina takav da je to iluzorno.
"Naš je interes da sa EU normalizujemo odnose. Bilo je teških reći, i kada ste 
jaki, neće vas dotući teška izjava odavde, ali se teška izjava iz Brisela oseća 
i mi ćemo trpeti posledice", rekao je Ljajić za B92 i dodao da "moramo da 
uskladimo korake sa realnom snagom koja danas nije velika".
Prema njegovim rečima, ni premijer ni vlada ne mogu sukob sa Briselom da 
zamisle kao perspektivu odnosa EU i Srbije.
Govoreći o ponudi saradnje iz Brisela u vezi sa izručenjem Ratka Mladića, 
Ljajić je kazao da saradnja sa službama bezbednosti drugih zemalja postoji 
odavno i "to nije novost".
On je predlog za izradu akcionog plana saradnje sa Tribunalom uporedio sa 
"hrvatskim modelom".
Hrvatska je sačinila akcioni plan kada je Ante Gotovina bio lociran i preostala 
je tehnička stvar da bude uhapšen i izručen. Sa planom  ili  bez njega, ta 
obaveza stoji. Nadležne službe imaju plan aktivnosti i svakodnevno intenzivno 
rade na tom slučaju, - rekao je Ljajić.
Dodao je, međutim, da se nažalost ne mere napori i trud već "konačni rezultat  
Mladić u Hagu".
Upitan kako to da se ra. nije tvrdilo da Mladić nije u Srbiji, a sada postoji 
izveštaj gde u Srbiji je boravio do pre nekoliko godina, Ljajić je potvrdio da 
se sada zna gde je bio problem.
Bilo je blokada u svim istragama, sada su premoštene i došlo se do čitavog niza 
informacija, koje govore o lokacijama a došlo se i do niza ljudi koji su 
učestvovali u skrivanju, rekao je.
Ljajić je kazao da ne može da govori detaljnije o tome, ali je dodao: 
"Pogledajte biografije uhapšenih, šta su radili i biće vam jasnije zašto smo 
imali barijeru u akcijama lociranja".