> Izvor: ebart
> Datum: 
> Rubrika: info_politika
> Naslov: Ministar odbrane SCG Zoran Stanković izjavio da vojne službe ne znaju gde se 
> Članak:

Ministar odbrane SCG Zoran Stanković izjavio da vojne službe ne znaju gde se 
kriju Karadžić i Mladić                    

"Haški optuženici Ratko Mladić i Radovan Karadžić još nisu locirani i mi ne 
znamo gde se oni nalaze. Nadležne vojne službe RADE SA CIVILNIM SLUŽBAMA PO TOM 
PITANJU", REKAO JE JUČE MINISTAR ODBRANE ZORAN Stanković.

On je komentarišući izjavu tužioca za ratne zločine Vladimira Vukčevića da su 
identifikovane osobe koje komuniciraju i pomažu Ratku Mladicu i Radovanu 
Karadžiću rekao:
"Svako ko da takvu izjavu mora da stoji iza toga i sigurno da oni imaju podatke 
sa kojima raspolažu. Nadam se da će u narednom periodu to obelodaniti".
Ministar Stanković je naveo da je sastanak u Vladi Srbije, koji je trebalo da 
bude održan u četvrtak, na kojem bi se raspravljalo ko opstruiše rad sa Haškim 
tribunalom, odložen za sledeću nedelju.
"Imali smo sastanak sa ministrom Rasimom Ljajićem gde smo precizirali konkretne 
aktivnosti i konkretna pitanja, a sa odgovorima ćemo izaći pred Vladu Srbije  
objasnio je ministar odbrane
SCG.
Što se tiče dokumentacije koja se dostavlja Haškom tribunalu, ministar 
Stankovic je rekao da došli do zapanjujućih podataka o dokumentaciji koja je 
dostavljena sa ratišta. Naime, prema rečima Stankovića, taj materijal nije 
otvaran i nalazi se u vrećama, s obzirom da nije rešen problem prostorija 
vojnog arhiva. "Ja sam naložio da sva ta upakovana dokumenta budu raspakovana i 
vidimo šta imamo, a šta nemamo. Nalog je da se do kraja januara otvori taj 
materijal i da se arhivira, kazao je Stanković.