> Izvor: ebart
> Datum: 
> Rubrika: info_politika
> Naslov: Glavna tužiteljka Tribunala Karla del Ponte uverena  
> Članak:

Glavna tužiteljka Tribunala Karla del Ponte uverena  

BEČ (Srna) - Glavni tužilac Haškog tribunala Karla del Ponte zatražila je od 
NATO-a da uhapsi bivšeg predsednika Republike Srpske Radovana Karadžića, 
tvrdeći da ga "u RS čuvaju stanovništvo, vlasti, policija i vojska". Ona je u 
intervjuu bečkom nedeljniku "Profil" istakla da će još u ovoj godini uslediti 
hapšenje Karadžića i Ratka Mladića, nakon čega više neće biti problema da se 
dođe do ostalih optuženih koji su na slobodi.
"Karadžić je u RS i tamo ga čuva stanovništvo, za koje je on heroj. Zaštitu mu 
pružaju vlasti, policija i vojska. Niko ne želi da ga izruči i zato će to 
morati da učini NATO" -  rekla je Del Ponte.Ona je izrazila čuđenje što najveća 
vojna sila još nije uspela da uhapsi Karadžića, ali je objasnila da, ako iz 
baze SFOR-a izađe 150 vojnika sa oklopnim vozilima i helikopterima da bi 
hapsili Karadžića, on to za pet minuta saznaje i može da se sakrije.  "Ako bi 
imali jednu policiju suda, koju bi mogli upututi na prostor bivše Jugoslavije, 
da hapsi ljude, to bi bilo sasvim drugačije. Sada nam je potrebno više vremena" 
- rekla je Del Ponte.