> Izvor: ebart
> Datum: 
> Rubrika: info_politika
> Naslov: PREMIJER RS DRAGAN MIKEREVIĆ O SLUČAJU SREBRENICA
> Članak:

PREMIJER RS DRAGAN MIKEREVIĆ O SLUČAJU SREBRENICA

BANJALUKA  - Predsednik Vlade Republike Srpske Dragan Mikerević izjavio je da 
je u interesu Republike Srpske da se konačno dođe do istine o dešavanjima u 
Srebrenica u periodu od 10. do 19. jula 1995. godine.
Gostujući u programu banjalučke Alternativne televizije, Mikerević je rekao da 
nadležne institucije Republike Srpske žele da se suoče s tom temom radi 
neutralizovanja sumnji u kolektivnu odgovornost srpskog naroda za dešavanja u 
prethodnom ratu na prostorima Bosne i Hercegovine.
On je rekao da očekuje da će posebna komisija Vlade Republike Srpske, koja je 
imenovana na poslednjoj sednici u Višegradu 26. decembra, ispitati događaje u 
Srebrenici i izveštaj o svojim saznanjima dostaviti na odgovarajuća mesta u 
aprilu ili junu ove godine.