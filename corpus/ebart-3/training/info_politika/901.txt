> Izvor: matf
> Datum: 
> Rubrika: info_politika
> Naslov: PORUKA PREMIJERA VOJISLAVA KOŠTUNICE
> Članak:


BEOGRAD (Tanjug) - Predsednik Vlade Srbije Vojislav Koštunica izjavio je danas 
Tanjugu da se na referendumu 28. i 29. oktobra glasa za državu Srbiju, ističući 
da je, ustav drugo ime za državu.
- Suverena narodna volja je najmerodavniji sud i poslednju reč o ustavu daće 
građani Srbije. - Dobro je što imamo rigorozan uslov da polovina birača mora da 
glasa za ustav, jer će u tom slučaju biti zaista narodni ustav - rekao  je 
premijer.
On je naveo da do sada nijedan ustav Srbije nije bio potvrđen  opštom  narodnom 
voljom na referendumu.
- Zato s pravom može da se kaže da je u rukama samih građana sudbina Srbije - 
naglasio je Koštunica.
Predsednik Vlade Srbije istakao je da "novi ustav Srbiju uređuje kao modernu 
demokratsku državu, podjednako čuva integritet i celinu naše zemlje".
- Ustav brani prava svih nacionalnih zajednica i brani pravo srpskog naroda da 
sačuva Kosovo, na kome je nastala naša država i naš nacionalni identitet. 
Izglasavanjem novog ustava dobijamo čvrsti i dugoročan temelj na kome će se 
graditi, razvijati i na najbolji način uređivati naša zajednička kuća - država 
Srbija - zaključio je premijer Koštunica.