> Izvor: ebart
> Datum: 
> Rubrika: info_politika
> Naslov: Predstavnici stranaka traže vanrednu sednicu Skupštane Srbije
> Članak:

Predstavnici stranaka traže vanrednu sednicu Skupštane Srbije

Odbori za bezbednost i za Kosovo i Metohiju obavestili su javnost, posle 
zajedničke sednice, da je pripremljen scenario po kome bi jedan broj albanskih 
porodica napustio delove opština na jugu Srbije - uz veliku medijsku kampanju.
- Očekuje se da će se novi napadi albanskih terorista preusmeriti na 
informativno-propagandni plan ne samo na Kosmetu nego i na području cele 
Srbije. Zbog toga skušltinski odbori traže od Vlade Srbije i medija da ovaj 
scenario preduprede - saopštio je predsednik Odbora za bezbednost Milorad 
Mirčić.
Situacija na jugu Srbije je trenutno pod apsolutnom kontrolom jedinica VJ i 
MUP-a Srbije, saopštio je na konferenciji za novinare, kojoj su prisustvovali i 
Miloš Aligrudić (DSS) i Goran Jakšić (G17 plus).
Odbori traže da mediji usklade svoj rad sa situacijom, da sve dezinformacije 
demantuju. Takođe, zahtevaju vanrednu sednicu Skupštine Srbije posvećenu 
aktuelnim temama, saopštili su jednoglasni stav sa sednice u proširenom sastavu 
kojoj su prisustvovali Nebojša Čović (Koordinacioni centar), Rade Bulatović 
(BIA) Goran Radosavljević Guri (Žandarmerija).
- Stanje na Kosmetu, a i u Srbiji, dosta je teško. Očekuju se novi napadi zbog 
čega apelujemo na medije da svoj program usklade sa novonastalom situacijom. 
Primer dezinformacije je onaj o napadu na mađarsko pozorište u Novom Sadu - 
izjavio je Mirčić.