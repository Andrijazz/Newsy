> Izvor: ebart
> Datum: 
> Rubrika: info_politika
> Naslov: Beograd, (Beta) - Poslanici Skupštine Srbije razmatraće danas vladin predlog 
> Članak:

Beograd, (Beta) - Poslanici Skupštine Srbije razmatraće danas vladin predlog 
rezolucjje o kosovu i Metohiji, koja će, ako bude usvojena, biti polazište 
Beograda za pregovore o budućem statusu južne pokrajine.
Nacrt rezolucije sadrži načelan stav da u traganju za budućim statusom Kosova, 
SB UN neće dozvoliti otcepljenje dela teritorije Srbije i Crne Gore. Beograd u 
dokumentu izražava spremnost na kompromis, ali uz očuvanje teritorijalnog 
integriteta SCG.
Takođe se navodi da će se o rezultatu pregovora izjasniti Skupština Srbije, uz 
mogućnost da se o tome izjasne i građani na referendumu. U tekstu se ocenjuje 
da bi pokušaj nametanja otcepljenja dela teritorije Srbije predstavljao pravno 
nasilje nad jednom demokratskom državom, ali i nasilje nad međunarodnim pravom.
Prema najavama iz stranačkih tabora, predlog rezolucije će biti glatko usvojen. 
Neizvesno je još uvek da li će poslanici Demokratske stranke biti na sednici 
skupštine. Radikali, koji su prvo podržali nacrt rezolucije sad traže njno 
zaoštravanje.
Procene su da će Vlada Srbije, koju će skupština ovlastiti da pregovara o 
statusu Kosova krenuti od svog plana za pokrajinu usvojengo prošle godine, 
nakon martovskih nemira.
Plan za Kosovo Vlade Srbije strogo se drži Skupštinske rezolucije, takođe 
usvojene u parlamentu prošle godine, po kojoj dominiraju tri načelna stava  da 
je Kosovo neotuđivi deo Srbije i Srbije i Crne Gore, da Srbija mora da osigura 
bezbednost i opstanak i, povratak Srba i drugih nealbanaca i da Srbi na Kosovu 
moraju da imaj nove institucionalne garancije.
Planom Vlade Srbije za Kosovo insistira na personalnoj, kulturnoj i 
teritorijalnoj autonomiji Srba ha Kosovu. Ograničavajući faktor za primenu 
rešenja iz tog plana su načela međunarodne zajednice za Kosovo, utvrđena ove 
godine, a među kojima se ističe da nema vraćanja na stanje od 1999. godine, kao 
i da nema podele i ujedinjenja Kosova sa teritorijom u okruženju, nastanjenom 
većinom albanskim stanovništvom.
Beograd je saglasan sa stavovima međunarodne zajednice da se Kosovo neće 
vratiti na situaciju od pre 1999.
U objašnjenju EU i Kontakt grupe, nema striktnih naznaka da li Kosovo može biti 
pokrajina, republika ili već koji oblik može da ima, u sastavu Srbije i Crne 
Gore.
U iščekivanju šta može biti plan Beograda za Kosovo, predsednik Srbije Boris 
Tadić je ove nedelje izneo s voje gledište, po kome bi Kosovo bilo 
decentralizovano, uz dva entiteta  srpski i albanski.
To podrazumeva specijalne odnose sipskog entiteta sa organima u Srbiji, dok bi 
istovremeno srpski i albanski entitet imali posebno uređene odnose u kosovskim 
institucijama.
Tadić je kazao da se njegov pogled za Kosovo ne kosi sa načelno izraženom 
floskulom vlasti u Beogradu "više od autonomije, manje
od nezavisnosti", na kojoj Beograd razvija svoju strategiju za pokrajinu i da 
dva entiteta ne znače teritorijalnu podelu. O formuli Beograda za Kosovo prva 
je progovorila
Sanda Rašković-Ivić, rekavši da ona podrazumeva da Srbiji "pripadne 
suverenitet", a Kosovu izvršna, zakonodavna i sudska vlast".
"Srpskoj državi, u okviru Rezolucije Ujedinjenih nacija 1244, garantuje se 
državni i teritorijalni suverenitet. To znači da srpski policajci čuvaju 
granicu, da je fiskalna i carinska politika državna, vezana za centralu. 
Postoji jedan ministar odbrane, jedan ministar spoljnih poslova, jedno mesto u 
UN. Beograd bi se zalagao da Kosovo bude demilitarizovana zona", rekla je Sanda 
Rašković-Ivić.
Ministar spoljnih poslova SCG Vuk Drašković, zagovornik je opcije za Kosovo, po 
kojoj bi se u krajnjem slučaju Albancima ponudilo sve, sem kontrole granica i 
samostalnog nastupanja u UN i drugim vbdećim međunarodnim političkim 
organizacijama. Kosovo bi moglo samostalno da uređuje aranžmane sa svetskom 
bankom  i Međunarodnim  monetarnim fondom.
Drašković kao model za Kosovo nudi primer Južnog Tirola u Italiji, podsetivši 
da u njemu austrijska većina ima praktični suverenitet, uz pozitivnu 
diskriminaciju italijanske manjine. Drašković dodaje još i to da je u Južnom 
Tirolu predviđen "najviši stepen zaštite" za italijansku manjinu u okviru 
postojećih granica. "Takvo rešenje moglo bi se primeniti na Kosovu. Ovo što 
naše državno rukovodstvo zastupa veoma je slično tom rešenju", rekao je on.
Drašković ima i formulu "tri E" za Kosovo, po kojoj prvo ,,e", znači evropski 
nivo zaštite Srba i drugih nealbanaca na Kosovu, drugo
,,E" označava evropski model decentralizacije vlasti sa najvišim mogućim nivoom 
lokalne autonomije uz poštovanje principa pozitivne diskriminacije, a treće "E" 
evropski kvalitet granica.