> Izvor: matf
> Datum: 
> Rubrika: info_politika
> Naslov: Pregovori o budućem statusu Kosova i Metohije će početi krajem jula sastankom 
> Članak:

najviših zvaničnika Beograda i Prištine, a razgovori o ovom pitanju biće vođeni 
i na marginama Generalne skupštine Ujedinjenih nacija u septembru, izjavio je u 
Briselu jedan visoki zvaničnik Evropske unije.
"Sam redosled poteza još nije definisan, a cilj je da se otvori statusno 
pitanje", izjavio je taj zvaničnik, dodajući da je to Beograd i tražio pre dva 
meseca.
Na prvom sastanku krajem jula bi trebalo da učestvuju predsednik Srbije Boris 
Tadić, premijer Vojislav Koštunica, predsednik Kosova i Metohije Fatmir Sejdiu 
i pokrajinski premijer Agim Čeku, izjavio je on. Nakon konsultacija u avgustu, 
o Kosovu bi se razgovaralo u Njujorku sredinom septembra kada se, zbog 
zasedanja Generalne skupštine UN-a, budu okupili ministri spoljnih poslova iz 
čitavog sveta.
"Mi jako želimo dogovoreno rešenje, ali ukoliko ono nije moguće  s obzirom da 
je još ranije odlučeno da niko neće moći da blokira proces - Savet bezbednosti 
UN će možda morati da preuzme odgovornost", izjavio je on.