> Izvor: ebart
> Datum: 
> Rubrika: info_politika
> Naslov: NAJAVA ADMIRALA DžONSONA
> Članak:

NAJAVA ADMIRALA DžONSONA

Komandant NATO-a za jugoistočnu Evropu admiral Gregori Džonson najavio je 
reorganizaciju snaga Kfora na Kosovu i Metohiji. Glavnokomandujući južnog krila 
alijanse takvu mogućnost je izneo sinoć u razgovoru sa političkim 
predstavnicima kosmetskih Srba, izrazivši nezadovoljstvo učinkom Kfora u 
pokrajini.
"Rekli smo Džonsonu da je 17. marta Kfor doživeo 'raspad sistema', a on je 
izrazio nezadovoljstvo radom Kfora u pokrajini, najavivši njegovu 
reorganizaciju", preneo je Tanjugu član srpske koalicije "Povratak" Gojko 
Savić. "Kfor nije procenio situaciju u pokrajini i to je najveća greška", 
priznao nam je Džonson, rekavši još da su na Kosmet dovedeni specijalci koji su 
obučeni za razbijanje demonstracija", dodao je Savić.
Predstavnici koalicije "Povratak" rekli su sagovorniku da se nasilje na Kosovu 
i Metohiji u minulih pet godina događalo pod patronatom međunarodne zajednice 
pred očima njenih predstavnika zbivali su se egzodusi, ubistva, kidnapovanja...

(Tanjug)