> Izvor: ebart
> Datum: 
> Rubrika: info_politika
> Naslov: KRAGUJEVAC (FoNet) - Ministar pravde dr Vladan Batić potvrdio je danas FoNetu 
> Članak:

KRAGUJEVAC (FoNet) - Ministar pravde dr Vladan Batić potvrdio je danas FoNetu 
da su italijanski pravosudni organi ukinuli presudu pilotu bivše JNA, majoru 
Emiru Šišiću, koji je u maju ove godine u Rimu bio osuđen na doživotnu robiju.
Major Šišić je u januaru 1992. godine iznad Varaždina oborio helikopter 
Evropske unije i usmrtio petoricu njenih zvaničnika od kojih su četvorica bili 
Italijani. On je nakon rata uhapšen u Budimpešti, odakle je deportovan u 
Italiju.
Sud u Rimu odbio je Šišićevu odbranu, da zbog zaslepljenosti suncem nije video 
oznake Evropske unije na helikopteru i otvorio vatru, i u eksperesnom postupku 
koji je trajao samo nedelju dana izrekao presudu na doživotnu robiju.