> Izvor: ebart
> Datum: 
> Rubrika: info_politika
> Naslov: ANDRIJANA BELIĆ
> Članak:

ANDRIJANA BELIĆ
Situacija je zabrinjavajuća i do kraja neizvesna. Nije danas svejedno živeti na 
Kosovu Srbima i ostalim nealbanskim zajednicama. Ako svet bude odlučivao po 
istoriji, tradiciji i međunarodnom pravu, Srbi ne bi trebalo da se plaše, 
ali... Albanci su nepredvidivi, oni zapadu obećavaju mnogo, a u stvari za sobom 
vuku zlo, patnju, krv...
MARJAN ILINČIĆ
Strepnje ima jer je međunarodna zajednica često nepravedna. Na drugoj strani 
straha nema jer smo mi u severnom delu Mitrovice do sada svašta preživeli za 
ovih šest godina. Dok traje Srbije i Kosovo i Metohija će biti srpsko. Čekamo 
da međunarodna zajednica konačno preseče kosovski čvor, naravno po pravdi 
nemenjanja granica.
BORIS JANIĆIJEVIĆ
Očekujem prvo da se poštuje Rezolucija 1244 i da se vrati onda naša vojska i 
policija ovde, bar tamo gde su Srbi većina. To će biti garant opstanka Srba i 
povratka proteranih. Kosmet mora da ostane u granicama Srbije, a svet neka 
omogući povratak svih proteranih. Živimo u iščekivanju i veri da ćemo i dalje 
biti u sastavu Srbije.
MILIJA ARSOVIĆ
Ako hoćemo, Kosovo je i po pravdi božjoj srpsko. Mnogo su Srbi krvlju platili 
za ostanak na Kosovu i Metohiji i svet je video koliko je srpskih korena, 
crkava i manastira ovde podignuto kada Albanaca skoro da i nije bilo. Verujemo 
u pravdu i istinu da će pobediti i da ćemo i dalje živeti u državi Srbiji.
VOJISLAV ANDRIĆ
Šest godina živimo u neizvesnosti i stalnom strahu Srba u svim delovima Kosova 
za svoje živote. Neka svet omogući slobodu kretanja svima ovde, neka omogući da 
se Srbi vrate, to je osnov svega. Samo neka svet ne bude naklonjen Albancima, 
koji nikada ovde nisu imali državu. Plašimo se nepravde međunarodne zajednice.
DRAGOSLAV MARKOVIĆ
Strah je ljudska kategorija i s pravom je prisutan među Srbima ovde kad znamo 
kakve smo zločine doživeli pred očima Kfora i Unmika. No, moramo da verujemo da 
će Kosovo ostati u okviru Srbije.
Zoran Miljković 
Do sada smo živeli u stalnoj neizvesnosti i strahu i ta neizvesnost i strah 
upravo kulminiraju i kulminiraće u narednih šest-sedam meseci. Verujem da će 
međunarodna zajednica poštovati princip nemenjanja granica i da će naći 
kompromis koji će biti objektivan za sve, ali ostanak Kosova u Srbiji kako to 
piše i u Rezoluciji 1244.
Dragan Adančić
Rešenje je samo jedno, Kosovu treba dati široku autonomiju i vratiti ga pod 
kapu Srbije. Ako su Albanci protestovali zbog ljudskih prava, koja su im 
navodno bila ugrožena, sada im ta prava nisu ugrožena pa je njihovo traženje 
nezavisnog Kosova neobjektivno i nelegitimno. Naročito strahuju Srbi u 
enklavama.
BOJANA VLAŠKOVIĆ
Verujemo da će srpske institucije i posle pregovora biti na Kosovu i Metohiji. 
Nema nijednog studenta koji bi želeo drugačije. Učimo i živimo u neizvesnosti, 
ali ipak verujemo u poštovanje međunarodnog prva i daljeg života Kosova i 
Metohije u okviru Srbije.

Anketirao: Z. Vlaškalić