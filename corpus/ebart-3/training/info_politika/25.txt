> Izvor: ebart
> Datum: 
> Rubrika: info_politika
> Naslov: U SKUPŠTINI SRBIJE DANAS O DELEGIRANJU POSLANIKA ZA PORLAMENT SRBIJE I CRNE GORE
> Članak:

U SKUPŠTINI SRBIJE DANAS O DELEGIRANJU POSLANIKA ZA PORLAMENT SRBIJE I CRNE GORE

DSS traži da kriterijum za odbir "federalnih" poslanika bude
stanje iz januara 2001. a za DOS je to - sadašnja slika parlamenta

BEOGRAD - Skupština Srbije danas će raspravljati o Predlogu zakona o izboru 
poslanika za Skupštinu Srbije i Crne Gore.
Ovo je, u konsultacijama sa šefovima poslaničkih grupa, u pauzi zasedanja 
srpskog parlamenta, juče odlučila Nataša Mićić, predsednik Skupštine i v.d. 
predsednika Srbije. Ona je saopštila novinarima da će to biti prva i jedina 
tačka današnjeg zasedanja Skupštine.
Drugim rečima, ostale planirane tačke, zakoni o koncesijama, zapošljavanju i 
privatizaciji, "propustiće" Zakon o izboru narodnih poslanika. Jer, prema 
proceduri, izbor poslanika za savezni parlament mora biti okončan do 14. 
februara.
Inače, pre ove objave, Dejan Mihajlov, šef poslaničke grupe DSS najavio je da 
će poslanici njegove stranke glasati protiv ovog Zakona, ukoliko ne budu 
usvojeni njihovi amandmani. Naveo je da je njegova partija uputila predlog 
zakona koji uređuje ovaj izbor, s tim da se pri utvrđivanju broja mandata pođe 
od stanja u srpskom parlamentu kakvo je bilo u januaru 2001. godine. Prema 
Mihajlovu, taj sastav održavao je izbornu volju građana.
Sa tim se ne slažu poslanici DOS-a koji smatraju da selektiranje poslanika u 
novu državu treba da odrazi sadašnje stanje u parlamentu.