> Izvor: ebart
> Datum: 
> Rubrika: info_politika
> Naslov: Odložena sednica Odbora za Kosmet  
> Članak:

Odložena sednica Odbora za Kosmet  

BEOGRAD (Beta) - Sednica Odbora za Kosmet Skupštine Srbije, na kojoj je trebalo 
da se raspravlja o poverenju predsedniku odbora Momčilu Trajkoviću, odložena je 
juče zbog nedostatka kvoruma. Sednica je odložena do jeseni. Momčilo Trajković 
konstatovao je na početku sednice da je od 15 članova odbora prisutno samo šest 
članova. Prema Trajkovićevim rečima, bilo je očekivano da sednici prisustvuju 
pokretači inicijative za njegovo smenjivanje predstavnici DA. Trajković je 
kazao da on može da odgovara skupštini i članovima odbora, a nikako Vladi 
Srbije ili njenom Kolegijumu, i ocenio da postoji "mešanje neformalnih grupa i 
njihov pritisak na rad parlamenta". Trajković je naglasio da će na jesen 
istovremeno biti razmatran i finansijski izveštaj Koordinacionog centra za 
Kosovo, ali i njegova odgovornost.