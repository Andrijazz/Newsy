> Izvor: ebart
> Datum: 
> Rubrika: info_politika
> Naslov: "DRUŠTVO ZA UGROŽENE NARODE" TRAŽI ZAŠTITU ZA SONJU BISERKO
> Članak:

"DRUŠTVO ZA UGROŽENE NARODE" TRAŽI ZAŠTITU ZA SONJU BISERKO

BEOGRADU - Najznačajniji borac za ljudska prava u Evropi - Sonja Biserko - 
izložena je stalnim napadima u Beogradu - upozorilo je Društvo za ugrožene 
narode iz Getingena u Nemačkoj. 
Uprava ove međunarodne nevladine organizacije zato je uputila otvoreno pismo 
srpskim zvaničnicima, uključujući predsednika Borisa Tadića i premijera 
Vojislava Koštunicu, najavivši ujedno da će ono biti prosleđeno i Ujedinjenim 
nacijama, Evropskom parlamentu, Evropskoj komisiji, Savetu Evrope, Oebsu, kao i 
vladama evropskih i severnoameričkih zemalja. 
- Obraćamo vam se s hitnom molbom da zaštitite ovu hrabru ženu, da se javno 
suprotstavite javnoj hajci na nju, te odate priznanje njenom dosadašnjem radu - 
piše u pismu.
Oni upozoravaju da je u poslednjih godinu dana Sonja Biserko "više puta fizički 
napadana ispred njenog stana u Beogradu", kao i da je policijska patrola, 
postavljena ispred ulaza u njenu zgradu, "nedavno iz nerazumljivih razloga 
povučena".