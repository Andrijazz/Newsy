> Izvor: matf
> Datum: 
> Rubrika: info_politika
> Naslov: Vlada će razmatrati u četvrtak
> Članak:


BEOGRAD (Tanjug) - Vlada Srbije će na sednici u četvrtak razmatrati nacrt 
zakona o suđenjima za ratne zločine,  najavio je juče ministar pravde Vladan 
Batić. Zamenik ministra pravde Dušan Protić izjavio je novinarima, uoči početka 
okruglog stola o upravnim sudovima, da će zakon o suđenju za ratne zločine u 
skupštinsku proceduru ući tokom juna. 
Taj zakon će, kako je precizirao, predviđati postojanje  specijalnog veća u 
okviru Okružnog suda u Beogradu, kao i  postojanje specijalnog tužilaštva za 
ratne zločine, "koje će  imati viši stepen samostalnosti i nezavisnosti u radu 
u odnosu na model koji je primenjen u slučaju Zakona o borbi protiv  
organizovanog kriminala". 
"Ovog specijalnog tužioca bira Skupština, a on bira svoje  zamenike. Ostavili 
smo mogućnost da se ta lica ne moraju obavezno birati iz sastava postojeće 
tužilačke organizacije", rekao je Protić.