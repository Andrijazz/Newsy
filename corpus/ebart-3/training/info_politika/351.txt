> Izvor: ebart
> Datum: 
> Rubrika: info_politika
> Naslov: GRAĐANSKA INICIJATIVA SRBA IZLAZI NA KOSOVSKE IZBORE
> Članak:

GRAĐANSKA INICIJATIVA SRBA IZLAZI NA KOSOVSKE IZBORE

JAGODINA (Beta) - Građanska inicijativa Srbije učestovaće na parlamentarnim 
izborima na Kosovu, bez obzira na odluku Vlade Srbije, izjavio je juče 
predsednik te stranke Slaviša Petković.
"U ovom trenutku ne mogu da saopštim imena kandidata za poslanike u Skupštini 
Kosova koji se nalaze na listi Građanske inicijative Srbije. Ako bih to učinio, 
znam da bi sledio ogroman pritisak na te ljude i da bi doživljavali velike 
neprijatnosti", rekao je Petković na jagodinskoj televiziji "Palma plus".
"Činjenica je, međutim, da će Građanska inicijativa u Skupštini Kosova imati 
najmanje deset poslanika i ja sam spreman da sa albanskim parlamentarnim 
strankama razgovarom želeći da se i preko institucija izborim za povratak Srba 
i njihovu veću bezbednost na Kosovu", dodao je Petković.
On je naveo da Građansku inicijativu čine udruženja raseljenih Srba i istakao 
da je njihova odluka o izlasku na izbore "konačna" i da se "neće obazirati na 
stavove Vlade Srbije".