> Izvor: matf
> Datum: 
> Rubrika: info_politika
> Naslov: Ričard Mej ozbiljno bolestan
> Članak:


HAG (Beta) - Predsedavajući sudija na suđenju Slobodanu Miloševiću, Britanac 
Ričard Mej ozbiljno je bolestan, zbog čega će možda morati da bude zamenjen, 
piše "Njujork tajms", pozivajući se na neimenovane izvore u Haškom tribunalu. 
Mej je odsutan iz sudnice od kraja januara, a preostala dvojica sudija, Patrik 
Robinson i O Gon Kvon zasedali bez njega tri radna dana. Po pravilima 
Tribunala, veće može zasedati bez jednog sudije najviše pet uzastopnih radnih 
dana, a ako sudija ne može da nastavi proces, imenuje se drugi, što bi donelo 
dodatna odlaganja na suđenju,a Milošević bi mogao zatražiti da se čitav proces 
poništi.