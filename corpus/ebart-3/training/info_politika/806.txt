> Izvor: ebart
> Datum: 
> Rubrika: info_politika
> Naslov: Nema dana da se u nekom dnevnom listu ne pojavi novinski tekst o doktorima: 
> Članak:

Nema dana da se u nekom dnevnom listu ne pojavi novinski tekst o doktorima: 
tražio pare, uzeo mito, nije primio pacijenta, primio preko reda, ne radi, 
zabušava, poslao u privatnu ordinaciju, dao lažno bolovanje, pio kafu pred 
punom čekaonicom, pa sve do naslova "imamo lekara za ceo balkan". Sve ovo liči 
na neki obračun SA DOKTORMA, U KOME oni nemaju šansu da se brane - revoltirani 
su iz Sindikata lekara i farmaceuta Srbije.

Otuda je strukovna organizacija počela uredno da sakuplja sve takve članke, a 
njihove autore beleži u "crnu knjigu". Šta više, uskoro će se naći i na sajtu, 
zajedno sa svim pritužbama na one koji ugrožavaju lekarsku struku. Ne zameramo 
mi pacijentima, ni predstavnicima ovakvog novinarstva - zabeleženo je u dopisu 
SLFS-a upućenog "Borbi"  jer znamo da su i jedni i drugi samo upotrebljeni u 
"ratu", u kojem se "puca" iz raspoloživog oružja. A u tom neobjavljenom sukobu, 
treba biti mnogo hrabar, pa objaviti istinu ili biti potpuno beskrupulozan i 
bez ukusa, pa stalno objavljivati takve članke, koji izazivaju gnušanje i 
ostavljaju bljutav ukus.
Ipak, čini nam se da su doktori opšte medicine u domovima zdravlja, najčešeće 
na meti njihovih napada. Zamera im se, čak i kada odlaze na stručne 
konferencije, jer navodno šuruju sa farmaceutskim kućama. Zar je potrebno 
objašnjavati da lekari moraju da posećuju konferencije, seminare i predavanja 
zbog obaveze da se stručno usavršavaju kako radi sticanja i potvrđivanja 
licence, tako i zbog sticanja saznanja u okviru permanentne edukacije, koja 
treba da im pomogne u lečenju pacijenata?
Osim toga, farmaceutske kuće su mnogo pomogle u tom usavršavanju, jer su 
profesorima našeg univerziteta platile da spreme i odražvaju takva predavanja, 
kao i doktorima iz primarne zdravstvene zaštite da napisu vodiče dobre prakse 
kao preporuke za jedinstveni put u dijagnostiku i terapiju različitih grupa 
bolesti. S druge strane, mnogi naši profesori i akademci bili su gosti 
farmaceutskih kuća u inostranstvu, pa su tako našoj medicini otvorena vrata 
prema svetu. Otuda, svako teorijsko ili praktično iskustvo u nauci je veoma 
dragoceno za zdravlje nacije.
Što se tiče gužvi ispred ordinacija, za njih se ne mogu optužiti lekari nad 
kojima se vrši administrativno nasilje i kojima je zdravlje, u širem smislu, 
veoma ugroženo zbog stalnog opterećivanja dodatnim standardima i merama 
izvršenja, navodi iz SLFS-a. Pacijenti, koji su orijentisani na svog lekara 
odlično znaju da im on nije neprijatelj, kao što neko stalno želi da predstavi, 
već se zajedno nalaze na istim mukama.
Konačno, najveće poniženje koje lekari doživljavaju jeste njihova plata. SLFS 
je organizovao štrajk doktora (od oktobra 2003. do juna 2004. godine) kada je 
sklopljen usmeni dogovor sa Vladom o povećanju odnosa koeficijenata u zdravstvu 
1:4 sa tendencijom porasta tog odnosa. Tek od aprial ove godine, važi uredba po 
kojoj je odnos između plate spremačice i magistra (primarijusa) 1:4, ali smo 
tako umorni i isrcpljeni od nemaštine, postali prekobrojni i boelsniji od naših 
pacijenata. Zato je pitanje kome je potrebna ružna slika o doktorima, koja se 
potura putem medija i ko insistira na takvom stanju?