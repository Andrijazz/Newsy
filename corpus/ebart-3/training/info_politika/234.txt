> Izvor: matf
> Datum: 
> Rubrika: info_politika
> Naslov: U TRCI ZA NOVOG PREDSEDNIKA DS 
> Članak:


OpŠtinski odbor DS u Boru predložio je da se za novog predsednika te partije 
imenuje Boris Tadić.
- U igri je bio i Čedomir Jovanović, ali Tadić je dobio čak 98 odsto glasova, 
kazao je za "Novosti", Srđan Marjanović, član GO DS.
Miodrag Đidić, predsednik Opštinskog odbora demokrata u Kruševcu, inače savezni 
poslanik, odbio je da potvrdi nezvaničnu informaciju, koja je već duže "na 
snazi" u Kruševcu i Rasinskom okrugu da će kompletan Odbor dati podršku Borisu 
Tadiću, ali je nije ni demantovao.
   Opštinski odbori u Jagodini, Ćupriji, Paraćinu i Despotovcu podržali su 
kandidaturu Borisa Tadića za predsednika DS. Tako je najpre jednoglasno u sredu 
uveče odlučio jagodinski odbor, a sutradan su joj se pridružili i odbori iz 
ostale tri opštine. Svilajnačke demokrate će o ovome, kako saznajemo, 
raspravljati u ponedeljak.
Ne može se unapred reći šta će odlučiti članovi - kaže Milomir Sredojević, 
predsednik  užičkog odbora DS. - Ali, imajući na umu da smo među prvima 
jednoglasno bili protiv imenovanja Zorana Živkovića za nosioca liste na 
decembrarskim izborima, gotovo je sigurno da će Tadić, ukoliko se kandiduje, 
imati podršku Užičana.