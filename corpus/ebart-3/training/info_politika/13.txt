> Izvor: matf
> Datum: 
> Rubrika: info_politika
> Naslov: Unmik o severnoj Mitrovici
> Članak:


PRIŠTINA (Beta) - Šef Unmikovog odeljenja za informisanje Sajmon Hejzlok 
ponovio je juče da je Misija Ujedinjenih nacija na Kosovu isključivo odgovorna 
za severni deo Mitrovice i da je to plod dogovora Unmika i vlasti u Beogradu. 
"Mi smo se zajednički sporazumeli da je isključivo Unmik odgovoran za severni 
deo Mitrovice. Unmik administracija je ustanovljena na toj osnovi, uz podršku 
najviših vlasti u Beogradu", izjavio je Hejzlok, osvrćući se na spekulacije 
kako je došlo do uvođenja međunarodne administracije u severnom delu Mitrovice, 
nastanjenom većinom Srbima. 
Hejzlok je objasnio da se "to razumevanje odnosi na finansiranje i podršku nizu 
stvari..., kao što su paralelne institucije 'čuvari mostova' i druge".