> Izvor: ebart
> Datum: 
> Rubrika: info_politika
> Naslov: Srpski ministar za privredu i privatizaciju Aleksandar Vlahović izjavio je juče 
> Članak:

Srpski ministar za privredu i privatizaciju Aleksandar Vlahović izjavio je juče 
da će njegov, eventualni, ulazak u novu vladu Srbije zavisiti od odluke 
Demokratske stranke da li će ona ući u nju ili ne.
Upitan da li bi ušao u vladu "u kojoj je premijer Vojislav Koštunica i ministar 
finansija Mlađan Dinkić", Vlahović je podvukao da će njegov eventualni angažman 
zavisiti od toga da li će DS ući u takvu vladu.
Ukoliko DS bude sastavni deo nove vlade, dakle jedne većinske vlade, moj ulazak 
u vladu zavisiće od odluke DS, a s druge strane od programa vlade i njenog 
potpunog sastava, rekao je Vlahović.
On je naglasio da smatra kako  "nema demokratske vlade bez DS".
- Naša podrška manjinskoj vladi zavisiće od toga kakav će biti program, 
odnosno, ciljevi nove vlade - rekao je on u izjavi BK Televiziji. Ako druge 
stranke "demokratskog bloka" žele podršku DS, one najpre moraju da ponude 
program nove vlade, a na osnovu ponuđenog programa DS će odlučiti da li će dati 
"manjinsku podršku ili će biti čista opozicija toj novoj vladi".