> Izvor: ebart
> Datum: 
> Rubrika: info_politika
> Naslov: PREDSEDNIK SRBIJE SA ŠEFOVIMA PARTIJA
> Članak:

PREDSEDNIK SRBIJE SA ŠEFOVIMA PARTIJA

O situaciji na Kosovu i Metohiji predsednik  Srbije Boris Tadić odvojeno je 
juče razgovarao sa potpredsednikom Vlade Srbije i šefom G 17 plus Miroljubom 
Labusom i sa liderom Pokreta snaga Srbije Bogoljubom Karićem.
Sa Labusom Tadić je razgovarao i o ekonomskoj saradnji sa Rusijom, a kako piše 
u saopštenju predsednikove Pres službe, "razmenili su mišljenja" i o 
novonastaloj situaciji u Narodnoj skupštini i oduzimanju mandata dvoma 
poslanika G 17 plus.
Svoj plan o dva entiteta Tadić je predstavio Kariću, a predsednik PSS upoznao 
je predsednika Srbije sa pretnjama koje su ovih dana upućene njemu i njegovoj 
porodici. U razgovoru je "dotaknuta" i aktuelna politička situacija.
Tadić će se u narednom periodu, povodom pregovora o KiM, sastajati sa šefovima 
svih stranaka, kao i sa predstavnicima društvenih institucija.