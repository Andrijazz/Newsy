> Izvor: ebart
> Datum: 
> Rubrika: info_politika
> Naslov: G 17 plus predložila je Demokratskoj stranci da uđe u Vladu kako bi se pojačali 
> Članak:

G 17 plus predložila je Demokratskoj stranci da uđe u Vladu kako bi se pojačali 
njeni reformski kapaciteti, a Srbija dobila pozitivnu studiju izvodljivosti za 
pridruženje Evropskoj uniji. Ovaj predlog Dušanu Petroviću, šefu poslaničke 
grupe DS, juče je izneo Miloljub Albijanić šef poslaničke grupe G 17 plus.
- Ulaskom DS u Vladu postigao bi se veći stepen odlučnosti koji je neophodan za 
saradnju sa Haškim tribunalom. Imali smo korektan razgovor, a Petrović je rekao 
da će obavestiti Borisa Tadića i organe stranke o ovoj inicijativi - izjavio je 
Albijanić za "Novosti".
G 17 plus nije odredila rok u kome očekuje odgovor DS, ali se nadaju da će 
izjasniti što pre. Albijanić kaže da o ovom predlogu nisu prethodno razgovarali 
sa koalicionim partnerima u Vladi, pa ni sa DSS.