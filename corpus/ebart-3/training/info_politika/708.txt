> Izvor: ebart
> Datum: 
> Rubrika: info_politika
> Naslov: NOVI ADUT DSS NA POLITIČKOJ SCENI SRBIJE
> Članak:

NOVI ADUT DSS NA POLITIČKOJ SCENI SRBIJE

 Iako neću uzeti ni jednu stranačku knjižicu, pa ni ove stranke, ja sam 
prijatelj DSS izjavio je za "Dnevnik" bivši as košarkaške reprezentacije SCG i 
zvezda NBA lige Vlade Divac, spektakularno se pojavljujući u društvu ministra 
za privatizaciju Predraga Bubala na jučerašnjem koktelu povodom otvaranja 
renoviranih prostorija stranke premijera Vojislava Koštunice.
Divac se juče pojavio u sedištu DSS pošto je, kako "Dnevnik" saznaje, u subotu 
posetio vojvođanski odbor DSS, gde je
razgovarao sa ministrima za državnu upravu i privredu Zoranom Lončarom i 
Predragom Bubalom. Sa njima je i završio na ručku u nekadašnjem restoranu Bate 
Pežoa. Poslednji prijateljski stranački angažman Divca utoliko je 
interesantniji što je zvezda zlatne košarkaške reprezentacije na predsedničkim 
izborima podržao Borisa Tadića za predsednika Srbije.
  Ja to ne gledam politički. Imam u stranci prijatelje koji su organizovali 
ovaj skup i tu sam zbog njih - objasnio je Divac za naš list.
- Da li ćete se učlaniti u DSS?
 Ne, ni u jednu stranku. Ja sam prijatelj ove stranke, mada imam prijatelje   
i   u   nekim   drugim strankama.
- Vaterpolo reprezentativac Aleksandar Šapić je pred Novu godinu pristupio DS?
To je njegov izbor. Ja se na takav angažman neću odlučiti.
- Otkud u DSS danas i to u pratnji ministra Bubala, kada ste onemogućeni da 
kupite "Knjaza Miloša"?
 U Vladi Srbije ima dobronamernih ljudi, što potvrđuje moj dolazak sa ministrom 
Bubalom. Normalno je da su me zabolele neke nepravde, ali Vlada Srbije nije 
DSS, tu ima i drugih stranaka. I pored neuspeha sa "Knjazom Milošem" nisam 
odustao od drugih planova, ali sada sam mnogo pripremljeniji za njih.
- Pojavili su se  natpisi da odlazite u Španiju i da nikakve poslovne veze više 
nećete imati sa Srbijom?
Zar čitate takve novine koje plasiraju neistine?!
- Da li je tačno da će te kupiti Jagodinsku pivaru?
 Zaista ne znam o čemu se radi.  Nisam  ni  pomislio  na  tu kompaniju  i  zato 
mi je mnogo žao što se moje ime zloupotrebljava u medijima kada su neke 
privatizacije u pitanju. Ne zbog mene, već je nekorektno prema radnicima te 
pivare, koji posle takvih natpisa   možda mnogo očekuju.
-  Kako gledate na angažman medija kada ste hteli da svoj novac uložite u 
privredu Srbije?
 Kako kojih. Bilo je i zlonamernih.   Iskustvo  sa  "Knjazom Milošem" će mi u 
svakom slučaju pomoći da budem spremniji na eve to i da se dobro čuvam kada se 
odlučim da nešto kupim.