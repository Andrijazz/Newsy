> Izvor: ebart
> Datum: 
> Rubrika: info_politika
> Naslov: Stotinak pripadnika Srpske radikalne stranke na Trgu slobode u Novom Sadu 
> Članak:

Stotinak pripadnika Srpske radikalne stranke na Trgu slobode u Novom Sadu 
izvelo dva performansa.Izvođenje pod nazivom "Operimo prljavi uno" odvijalo se 
tako što je na trg dovezen i opran blatnjav automobil "fiat uno", s 
prelepljenim registarskim tablicama na kojima je pisalo UNO, što je skraćenica 
od Udružena novosadska opozicija, koju čine DS, LSV, G17 plus i SPO. Drugi 
performans zvao se "Išutirajmo mali DOS", a okupljeni radikali su između sebe 
šutirali fudbalsku loptu na kojoj su bili ispisani nazivi stranaka koje čine 
Udruženu novosadsku opoziciju i "Mali DOS". Organizatori predstava navode da su 
želeli da podsete na prljave radnje prethodne gradske vlasti u Novom Sadu. U 
vreme pomenutih aktivnosti radikala, dvadesetak metara dalje, na početku Zmaj 
Jovine ulice, postavljana je bina za popodnevno okupljanje novosadske 
opozicije.