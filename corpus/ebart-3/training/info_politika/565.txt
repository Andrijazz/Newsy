> Izvor: ebart
> Datum: 
> Rubrika: info_politika
> Naslov: Njegovim svedočenjem sutra se nastavlja suđenje za Sjeverin
> Članak:

Njegovim svedočenjem sutra se nastavlja suđenje za Sjeverin

Beograd.  Ponovljeno suđenje četvorici pripadnika paravojne formacije 
"Osvetnici" za ratni zločin ubistva 17 građana muslimanske nacionalnosti iz 
mesta Sjeverin, nastavlja se sutra sveočenjem Momčila Grubača.
Kao nekadašnji savetnik predsednika Savezne Republike Jugoslavije Dobrice 
Ćosića, Grubač je bio 1992. godine imenovan za predsednika Komisije savezne 
vlade, koja je trebalo da ispita okolnosti pod kojim su 22. oktobra te godine u 
mestu'Mioče na području Republike Srpske oteti muslimani iz autobusa na liniji 
Pljevlja  Priboj.
Kako je najavljeno, 13. i 14. jula tužilaštvo, advokata porodica oštećenih i 
odbrana daće završne reci pred većem Okružnog suda u Beogradu kojim predsedava 
Vinka Beraha Nikićević.
Vrhovni sud Srbije poništio je presudu na žalbu odbrane, između ostalog, zbog 
nepotpuno utvrđenog činjeničnog stanja u procesu i naložio novo suđenje koje je 
počelo 17. januara ove godine, gde se Lukiću i Krsmanoviću i dalje sudi u 
odsustvu.