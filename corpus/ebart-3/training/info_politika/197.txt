> Izvor: ebart
> Datum: 
> Rubrika: info_politika
> Naslov: BEOGRAD - Kako je juče javila RTV B92, pozivajući se na agenciju Beta, 
> Članak:

BEOGRAD - Kako je juče javila RTV B92, pozivajući se na agenciju Beta, 
novosadska TV "Apolo" prenela je reči lidera Srpske radikalne stranke Tomislava 
Nikolića da ta stranka nije odustala od koncepta tzv. Velike Srbije, da će se 
zalagati za uspostavljanje granice Srbije na liniji 
Karlobag-Ogulin-Karlovac-Virovitica i da sa Hrvatskom u sadašnjim granicama 
neće biti diplomatskih odnosa. Na pitanje kako misli da će biti uspostavljena 
"Velika Srbija", zamenik predsednika SRS je odgovorio kako misli da će biti 
"promenjene svetske okolnosti". On je rekao je da će, ako dođe na vlast, 
instistirati da se srpska vojska i policija vrate na Kosovo i ocenio da je to 
realna mogućnost, a na pitanje da li to znači i nove ratove odgovorio je 
potvrdno, "ako se misli na sukob sa albanskim teroristima". "Ako odbrana Srba 
podrazumeva konfrontaciju, ja sam spreman na tu konfrontaciju", kaže on.