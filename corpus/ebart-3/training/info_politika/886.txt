> Izvor: matf
> Datum: 
> Rubrika: info_politika
> Naslov: Dušan Proroković funkcioner DSS
> Članak:


Sulejman Tihić je poručio Srbima da mogu da 
se sele. Usput je stigao i da se sretne sa Atifom Dudakovićem, nazvavši ga 
herojem. 
Milorad Dodik odlučno najavljuje referendum 
u Republici Srpskoj. A Ivo Miro Jović 
koristi svaku priliku da pomene 
"neophodnost formiranja trećeg, hrvatskog entiteta". 
Političke prilike u Bosni i Hercegovini, pred izbore 1. oktobra, dramatično se 
radikalizuju. BiH je pred najvećom političkom krizom u poslednjih deset godina. 
Strani zvaničnici sve ovo pripisuju "porastu nacionalizma" i "balkanskom 
mentalitetu". Svoju odgovornost, očekivano, nisu pomenuli.
A ona je možda i najveća. Deset godina se međunarodna uprava u Bosni i 
Hercegovini vodila politikom guranja problema pod tepih. Koristeći kao jedini 
"argument" u komunikaciji sa bosanskohercegovačkim političarima - ucene, 
pretnje i sankcije. Takva politika nije pomogla sređivanju prilika.
Nezadovoljstvo je prethodnih godina u javnom mnjenju u oba entiteta postajalo 
sve veće. Rezultat svega jeste sadašnja situacija.