> Izvor: ebart
> Datum: 
> Rubrika: info_politika
> Naslov: ZA
> Članak:

ZA

Slobodan Lalović,
ministar za rad, zapošljavanje i socijalnu politiku

Sa reformom penzijskog sistema odgovorne zemlje u Evropi počele su odavno, dok 
kod nas taj proces kasni 30 godina. Sada je poslednji trenutak da i mi to 
uradimo jer je situacija neodrživa.
Čitavih 45 odsto sredstava za penzije finansira se iz budžeta, dok u bruto 
društvenom proizvodu penzije učestvuju sa 14 odsto. U zemljama OECD-a penzije u 
BDP-u učestvuju u proseku sa osam odsto.
Istovremeno, penzionera je sve više, a radška sve manje, tako da taj odnos 
trenutno iznosi 1:1,2 u korist radnika, a ne nazire se da se će situacija u 
skorije vreme preokrenuti. Reforma je neophodna i zbog toga što su plate već 
previše opterećene, pa ne bi bilo dobro dodatno ih opterećivati povećanjem 
stope doprinosa.
U drugim evropskim zemljama već uveliko se radi duže nego kod nas. Tako u 
Austriji muškarci odlaze u penziju sa 65, a žene sa 60 godina, isto je i u 
Hrvatskoj, Poljskoj, Grčkoj, Italiji, Velikoj Britaniji. U Norveškoj i Danskoj 
starosna granica za odlazak u penziju za žene i za muškarce je ista i iznosi 67 
godina.
Kada se reforme ne bi izvele penzijski sistem bi propao za nekoliko godina pa 
bi penzije bile i manje nego što će biti prema merama koje nameravamo da 
preduzmemo. Sve ovo se radi kako bi se napravio održiv penzijski sistem i 
obezbedila redovna isplata penzija.


PROTIV

Zoran Stojiljković,
potpredsednik UGS "Nezavisnost"

Mi smo u ovom trenutku protiv ne sporeći osnovne nalaze da se životni i radni 
vek produžuje i da je sistem preopterećen. Ali ne treba cenu da plaćaju 
penzioneri. Još ne postoje preduslovi za korenitiju promenu penzijskog sistema. 
Pre svega, nije obezbeđena strategija razvoja, uvećanje zaposlenosti i rasta 
proizvodnje na osnovu čega bi se zajedno sa većom disciplinom naplate davanja i 
većim krugom osiguranika, kao i prevođenjem sive u legalnu ekonomiju, rešio 
probdem neophodnih dodatnih sredstava.
Niko pametan neće se suprostavljati produžetku radnog staža kao iekakvoj 
tendepciji i nekakvom pravu ljudi koji to hoće. Ja odmah pomišljam na svoje 
koleginice koje bi radile i do 70. godine. Ali sa ovakvom proizvodnjom i sa 
ovim kategorijama zaposlenih kakve su tekstilne radnice to je veliki udar. Time 
mi smanjujemo i inače ograničene mogućnosti zapošljavalja mladih i dovodimo u 
situaciju krajnje iznurenosti one koji su spremni da odu u penziju i koji su 
došli do tog osnova. A mi im taj osnov sve više udaljujemo. Niko ih neće 
zadržati na poslu, a oni će postati socijalni problem. Ne vidimo da je to u 
ovom trenutku reforma bila toliko hitna, ne vidimo konkretne korisne efekte, a 
povrh svega, sindikati u celu priču nisu bili uključeni.