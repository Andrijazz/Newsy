> Izvor: ebart
> Datum: 
> Rubrika: info_politika
> Naslov: MINISTAR ODBRANE SCG PRVOSLAV DAVINIĆ
> Članak:

MINISTAR ODBRANE SCG PRVOSLAV DAVINIĆ

Na Sporazumu se radilo četiri godine. Nadležna ministarstva Vlade Srbije 
pozitivno odgovorila na nacrt sporazuma

BEOGRAD - Sporazum koji je naša zemlja potpisala sa NATOM nije potpisan preko 
noći, već se na njemu radilo četiri godine. Već tada je NATO ponudio tekst ovog 
sporazuma i naše vlade su se bavile tim sporazumom. Ocenjivali smo da bi s 
obzirom na moguće bezbedonosne izazove zbog najavljenog rešavanja konačnog 
statusa Kosova, bilo u interesu da se taj sporazum sa NATOM finalizira, rekao 
je juče ministar odbrane Prvoslav Davinić.
Odgovarajući na pitanja novinara, Davinić je objasnio da je nacrt sporazuma sa 
NATOM upućen nadležnim ministarstvima - članovima državne zajednice - 
ministarstvu finansija, pravde  i carini. Pozitivni odgovori tih ministarstava 
su dobijeni, pa je na osnovu toga dat predlog od strane Ministarstva spoljnih 
poslova  Savetu ministara da se platforma za pregovore odobri, što je i urađ
eno. Kada su pregovori zaključeni dostavljen je zahtev Savetu ministara, da se 
odobri ministru Draškoviću da to potpiše i on je to uradio, kazao je Davinić.
Sada se najviše diskutuje da li je zvanično na sednici Vlade Srbije i Crne Gore 
ovo pitanje razmatrano. Prema izjavama Vlade Srbije proizilazi da zaista nije 
na samoj sednici to pitanje diskutovano, niti se o tome u celini izjašnjavalo. 
Nadležna ministarstva su se ipak izjašnjavala i tu postoji raskorak  dokle idu 
ingerencije Saveta ministara, a gde je potreban stav Vlade. To je ono što sada 
razjašnjavamo. Došli smo do zaključka da kada se radi o tako značajnim politič
kim sporazumima da je poželjno da se o takvim ili sličnim sporazumima izjasne i 
vlade država članica, pre nego što se finaliziraju pregovori i potpišu 
sporazumi. To  ne znači da je postupak bio pogrešan, već je rađen na osnovu 
važećeg propisa. Iz političkih razloga zaključili smo da  ubuduće takvi 
sporazumi treba da dobiju načelnu saglasnost vlada država članica, precizirao 
je Davinić.