> Izvor: matf
> Datum: 
> Rubrika: info_politika
> Naslov: BEOGRAD - Povodom teksta "Kancelarije samo tamo gde DS vlada", objavljenog 24. 
> Članak:

maja na trećoj strani, redakciji Glasa javnosti stigao je demanti direktora 
Narodne kancelarije Dragana Đilasa u kojem on ističe da su do sada kancelarije 
otvorene u sedam opština od kojih u pet DS ima predsednika, a u dve su 
predsednici opština iz DSS-a i grupe građana (što je i pisalo u spornom tekstu).
"Ukupan broj opština gde DS ima predsednika je 27, što znači da su Narodne 
kancelarije otvorene u samo 20 odsto opština gde je predsednik iz DS-a. Iz 
ovoga se vidi da se one ne otvaraju po stranačkoj naredbi nego na osnovu 
samostalnih odluka predsednika opština. Planirano je otvaranje sedam novih 
kancelarija, od kojih su u tri opštine predsednici iz DS-a", piše u Đilasovom 
saopštenju.
On dalje navodi da otvaranje kancelarija nema veze sa predizbornim kampanjama 
DS-a, jer je veliki broj građana kojima ta institucija ne može da pomogne.
"U dopisu koji smo poslali svim predsednicima opština predlažemo da otvore NK 
ili ustanove ombudsmane (u Srbiji ih ima samo osam opština) i ovo nema 
markentinšku namenu. Posebno nekorektnim smatramo to što su se tekst i naslov 
pojavili na naslovnoj strani vašeg lista i da je sasvim sigurno da će naš 
demanti videti mnogo manje ljudi nego objavljen tekst", navodi se na kraju 
demantija koji je potpisao Dragan Đilas.