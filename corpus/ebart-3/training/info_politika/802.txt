> Izvor: ebart
> Datum: 
> Rubrika: info_politika
> Naslov: Misija OEBS-a u Srbiji i Crnoj Gori saopštila je da je ZABRINUTA zbog politike 
> Članak:

Misija OEBS-a u Srbiji i Crnoj Gori saopštila je da je ZABRINUTA zbog politike 
izdavanja dozvola Saveta Repubučke radiodifuzne agencije (RRA) i zatražila od 
tog tela da poštuje nacionalne zakone, međunarodne standarde i odluKE Vrhovnog 
suda.
"Privremeno ukidanje dozvole za emitovanje (BK Televiziji), za koje je pitanje 
da li je osnovano, i de fakto nastavak ukidanja, uprkos odluci Vrhovnog suda, 
vrlo je zabrinjavajuće. Svaka proizvoljna aktivnost preduzeta da ograniči ili 
onemogući pravo na slobodu izražavanja i slobodu medija neprihvatljiva je", 
ocenila je Misija OEBS-a.
Misija je, kako se dodaje, zabrinuta zbog prenagljene odluke Saveta RRA da 
odbije žalbe nezadovoljnih podnosilaca prijava na javnom tenderu za nacionalne 
dozvole za emitovanje, smatrajući da te žalbe možda nisu bile do voljno 
razmotrene.
U saopštenju se navodi i da su nedavne odluke o izdavanju dozvola za emitovanje 
od velikog značaja za javnost u Srbiji i da bilo kakva pravna ili proceduralna 
greška u tom procesu može imati veoma ozbiljne posledice. 