> Izvor: matf
> Datum: 
> Rubrika: info_politika
> Naslov: Vlada Srbije obrazovala je juče radnu grupu za pripremu plana vlade za 
> Članak:

teritorijalnu autonomiju na Kosovu i Metohiji i za njenog predsednika imenovala 
Slobodana Samardžića.
Vlada je donela i odluku o prestanku važenja Saveta za reformu pravosuđa i 
obrazovanju Komisije za reformu pravosuđa kao stručnog savetodavnog tela vlade, 
saopštila je vladina Kancelarija za saradnju sa medijima.
Predsednik komisije je ministar pravde Zoran Stojković, a potpredsednik zamenik 
ministra Branislav Bjelica.
Na sednici je doneta odluka o obrazovanju komisije za utvrđivanje materijalne 
štete nastale dejstvom albanskih terorista na Kosovu i Metohiji u 2004. godini. 
Članove komisije imenovaće vlada Srbije.
Na ime finansiranja distribucije robe iz robnih rezervi na Kosovo i Metohiju, 
vlada Srbije odobrila je 21 milion dinara iz tekuće budžetske rezerve.
(Tanjug)