> Izvor: ebart
> Datum: 
> Rubrika: info_politika
> Naslov: Iako većina akademaca Beogradskog univerziteta nije zainteresovana za politiku, 
> Članak:

Iako većina akademaca Beogradskog univerziteta nije zainteresovana za politiku, 
ipak će ih oko 60 odsto izaći na predsedničke izbore, pokazalo je istraživanje 
Marketing radionice
Ekonomskog fakulteta. Anketa je sprovedena na 26 fakulteta Beogradskog 
univerziteta, od 31. maja do 3. juna i to na uzorku od 1.282 akademaca.
Kao glavne razloge za neizlazak na izbore studenti su naveli da ne mogu da odu 
kući na glasanje (30 odsto), zatim "to što nema dobrih kandidata" (23 odsto) i 
razočaranost u politiku (19 odsto).
Da izbori nisu najvažnije građansko pravo misli 53 odsto ispitanika, dok je 42 
odsto akademaca priznalo da im nije važno ko će biti predsednik države.
Polovina ispitanih smatra da vladine odluke nemaju veći uticaj na njihov život, 
36 odsto nema odnos prema vladi, a isto toliki procenat je za njenu ostavku ili 
za izglasavanje nepoverenja.
Čak dve petine smatra, međutim, da nova vlada ne bi ništa promenila, a 15 odsto 
misli da bi bilo još gore.
Među anketiranima 50 odsto nisu članovi stranaka, a 40 odsto je zainteresovano 
za zbivanja u politici.