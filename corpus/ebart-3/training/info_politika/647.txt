> Izvor: matf
> Datum: 
> Rubrika: info_politika
> Naslov: Marti Ahtisari, bivši finski predsednik, izjavio je danas da bi NATO trebalo da 
> Članak:

zadrži svoju bezbednosnu ulogu na Kosovu bez obzira na budući status Kosova.
Ahtisari, koji bi trebalo da postane specijalni izaslanik UN za pregovore o 
budućem statusu Kosova, izjavio je da nije naklonjen nijednom posebnom modelu 
za rešavanje problema na Kosovu.
U intervjuu finskoj televiziji YLE, Ahtisari (68) je odbio da kaže kakvo bi 
bilo rešenje na Kosovu ili koliko će dugo trajati pregovori.
- Vreme će pokazati da li će biti kompromisa i kakav bi to kompromis mogao 
biti. To je složena situacija, pošto još postoje neke naoružane grupe koje nisu 
pod kontrolom i zbog toga je važno da NATO zadrži svoju bezbednosnu ulogu, bez 
obzira na rešenje - ocenio je bivši finski predsednik.
On je rekao i da "ima još dosta osnovnog posla da se uradi pre bilo kakvog 
početka specifičnih pregovora", i dodao da je važno formirati radnu grupu.