> Izvor: ebart
> Datum: 
> Rubrika: info_politika
> Naslov: Rasim Lajić, predsednik Sandžačke demokratske partije, stranke koja traži smenu 
> Članak:

Rasim Lajić, predsednik Sandžačke demokratske partije, stranke koja traži smenu 
lidera SDA Sandžaka Sulejmana Ugljanina sa mesta gradonačelnika Novog Pazara, 
izjavio je juče da je odluka Vlade Srbije o uvođenju privremenih mera u ovaj 
grad političko i pravno nasilje. Upitan ostaje li u Vladinim telima, odnosno na 
mestu šefa Koordinacionog centra za jug Srbije, Ljajić je odgovorio da njegov 
odgovor može da se očekuje sledeće nedelje. Naime, uvođenjem privremenih mera 
neće biti glasanja za smenu Ugljanina zakazanog za 14.maj, a za to, po rečima 
Ljajića, odgovorna je Vlada Srbije, jer "može doći do radikalizacije prilika u 
Sandžaku". Predsednik opštine Novi Pazar Sulejman Ugljanin je i lider Liste za 
Sandžak, koja u Skupštini Srbije ima dva poslanika, Esada Džudževića i Bajrama 
Omeragića, a Opštinska izborna komisija Novog Pazara ranije je za 14. maj 
zakazala referendum o opoziv Ugljanina. "Nažalost, skupština Srbije je postala 
najobičnija pijaca. Ako imate poslanike u parlamentu Srbije možete da radite 
šta god hoćete i da se bavite kriminalom i korupcijom, a bićete amnestirani jer 
su nekome potrebni glasovi za očuvanje vlasti", rekaoje Ljajić.
- Obavestićemo sve međunarodne institucije da se brutalno krši izborno pravo 
građana u Sandžaku - rekao je Ljajić i najavio da će nastojati da očuva mir u 
tom regionu, ali od svojih zahteva neće odustati. - Ukoliko imate poslanike u 
Skupštini Srbije koji su potrebni nekome za očuvanje vlasti, onda možete i 
kriminalom da se bavite!