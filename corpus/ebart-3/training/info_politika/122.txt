> Izvor: ebart
> Datum: 
> Rubrika: info_politika
> Naslov: BIO je to žučan duel. Ali nikako nije zadovoljio javnost koja je ostala "žedna" 
> Članak:

BIO je to žučan duel. Ali nikako nije zadovoljio javnost koja je ostala "žedna" 
za informaciju o sudbini NBS. Sinoć su se na stolicama "istine", koju je 
pokušavala da izmami Bojana Lekić, našla dvojica nekada "velikih prijatelja"  
ministar finansija Božidar Đelić i guverner NBS Mlađan Dinkić. Sa jedne strane 
"psihopata", kako je Đelić proteklih dana nazivao Dinkića, a sa druge 
"izdajnik, spletkaroš i razočarenje", nadimci kojim je Dinkić "častio" ministra.
Pljuštale su optužbe na obe strane. Dinkić je najavio da će danas u javnost 
izneti dokaze o korupciji u Vladi Srbije, kao i da će dokaze predati 
Tužilaštvu. Optužio je nekadašnjeg prijatelja da nije ekspert i da radi po 
instrukcijama vlade. Takođe je guverner rekao da hitno usvajanje zakona o NBS 
ima političku pozadinu, što je Đelić potvrdio napomenuvši da je Dinkić ušao u 
politiku i da je krenuo u osvajanje vlasti. Guverneru je, kako je rekao jasno 
da će uskoro biti smenjen.
Ukoliko se dokaže da je bilo ko u vladi umešan u korupciju, republički ministar 
je javno obećao da će podneti ostavku.
Guverner je okrivio Đelića da je bez njegovog znanja počeo da radi na Predlogu 
zakona o NBS i rekao da on narušava samostalnost nacionalne banke, kao i da je 
na taj Predlog stiglo dosta primedbi iz MMF, Svetske banke i Evropske komisije. 
Đelić, koji se u duelu uglavnom branio, osporio r guvernerovu tvrdnju da je 
Evropska komisija ocenila da ukoliko hitno ne dođe do odlaganja Zakona o NBS 
Srbiji će biti uskraćena makrofinansijska pomoć.
Dinkić je rekao Đeliću i da "pujda" premijera Živkovića na njega...