> Izvor: matf
> Datum: 
> Rubrika: info_politika
> Naslov: Najveću kočnicu daljoj demokratizaciji Srbije i njenom ubrzanom napredovanju ka 
> Članak:

Evropskoj uniji predstavlja povezanost nekih stranaka i političara sa 
Miloševićevim tajkunima, "uglednim" kriminalcima i raznim 
finansijsko-informativno-bezbednosnim strukturama. Obaveze i dugove nekih 
stranaka i političara prema ovoj gospodi plaćaju građani Srbije. Dakle, koči se 
potpuna demokratizacija Srbije i njeno uključivanje u evropske strukture, jer 
to znači krah njihovih imperija, a za neke sigurno i preseljenje na neka manje 
luksuzna mesta od njihovih vila - posle 5. oktobra pravda nije zadovoljena, a 
građani Srbije to od nas očekuju.
Srpski pokret obnove, svestan ove činjenice i bez ikoga od tih tipova ili 
struktura na svojim leđima, predložio je usvajanje zakona o otvaranju tajnih 
dosijea. Na taj način sve bi postalo potpuno jasno! Videlo bi se ko je od 
političara i drugih javnih ličnosti proteklih godina bio ili je još uvek talac 
nekog od ovih moćnih lobija - budimo iskreni - oni i danas drmaju Srbijom. 
Srpski pokret obnove nikada nije bio talac ni Udbe, ni mafije, ni tajkuna, 
čisti smo kao suza. Zbog toga smo svih ovih godina bili na udaru tih struktura. 
Zato su i nedavno probali da nas sruše, ponovo bezuspešno. Čistih ruku i 
savesti i dalje ćemo insistirati na donošenju zakona o otvaranju dosijea. Bez 
njega nema raskida sa prošlošću, bez njega nema dalje demokratizacije društva, 
daljeg približavanja Evropskoj uniji, a samim tim nema ni novih investicija i 
radnih mesta. To oni i hoće da spreče.
Neopterećeni dugovima i saradnjom sa mafijom i tajkunima pozvaćemo sve 
demokratske snage da nam se pridruže u projektu čišćenja Srbije. Očistićemo 
Srbiju! Moramo...