> Izvor: ebart
> Datum: 
> Rubrika: info_politika
> Naslov: Bivši politički predstavnik takozvane Oslobodilačke vojske Kosova Adem Demaći 
> Članak:

Bivši politički predstavnik takozvane Oslobodilačke vojske Kosova Adem Demaći 
izjavio je juče da bi pobeda opcije nezavisne Crne Gore na predstojećem 
referendumu "umnogome pomogla da Kosovo ubrzano stekne državnu samostalnost". 
On je rekao da je za Albance "veoma važno" da Crna Gora postane nezavisna, jer 
bi u tom slučaju Kosovo "dobilo državu brže nego što se očekuje". "Razbijanje 
Srbije i Crne Gore mnogo bi pomoglo stvaranju nezavisnog Kosova. Ako Crna Gora 
bude nezavisna, Kosovo bi imalo prvog susjeda sa kojim bi imalo bratske 
odnose", kazao je Demaći podgoričkom "Danu". On je dodao da je Albancima, 
"kojima se žuri da Kosovo postane nezavisno, veoma važno što crnogorski 
premijer Milo Đukanović pokušava da se oslobodi srpskog zagrljaja". "Kao što 
jedva čeka da Crna Gora postane nezavisna država, Đukanoviću bi bilo drago i da 
Kosovo što prije dobije državu. Naše bratske države bi potom formirale savez", 
zaključio je Demaći.