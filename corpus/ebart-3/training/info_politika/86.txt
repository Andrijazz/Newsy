> Izvor: ebart
> Datum: 
> Rubrika: info_politika
> Naslov: BEOGRAD - Skupština Srbije usvojila je sinoć po hitnom postupku Zakon o 
> Članak:

BEOGRAD - Skupština Srbije usvojila je sinoć po hitnom postupku Zakon o 
odgovornosti za kršenje ljudskih prava -lustraciji, koji je predložio GSS. Za 
zakon je glasalo 111 poslanika, jedan je bio protiv, jedan uzdržan, a 15 nije 
glasalo, od ukupno 127 prisutnih poslanika. Zakon će se primenjivati na 
sadašnje i buduće nosioce javnih funkcija i to u narednih 10 godina, a 
preispitivaće da li su kršili ljudska prava od 1976. godine, kada je na snagu 
stupio Međunarodni pakt o građanskim i političkim pravima. Skupština je 
usvojila i Zakon o založnom pravu na pokretnim stvarima upisanim u registar i 
formirala četiri nova skupštinska odbora - za evropsku integraciju, za borbu 
protiv siromaštva, za privredne reforme i za ravnopravnost polova.
(TANJUG)