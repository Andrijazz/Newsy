> Izvor: ebart
> Datum: 
> Rubrika: info_politika
> Naslov: Liberalno-demokratska frakcija zatražila je juče smenjivanje načelnika 
> Članak:

Liberalno-demokratska frakcija zatražila je juče smenjivanje načelnika 
Generalštaba Vojske Srbije i Crne Gore Dragana Paskaša zbog umešanosti u spornu 
nabavku vojne opreme i jer je omogućio predstavnicima Srpske pravoslavne crkve 
da zloupotrebe Vojsku SCG. "Javnost u Srbiji još nije dobila odgovor na pitanja 
ko je ubio dvojicu gardista u Topčideru, ko je izdao nalog da Vojska SCG 
pokloni stan haškom optuženiku, i koje haške optuženike Vojska SCG i dalje 
krije", navodi se u saopštenju. LDF je ocenio i da je afera nabavke vojne 
opreme "posledica ličnih sukoba unutar vlasti i da je osnovni problem to što je 
višemilionski posao ugovorio ministar odbrane SCG Prvoslav Davinić, a ne 
ministar finansija Srbije Mlađan Dinkić".