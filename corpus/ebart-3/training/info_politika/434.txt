> Izvor: matf
> Datum: 
> Rubrika: info_politika
> Naslov: DUŠAN JANJIĆ, DIREKTOR FORUMA ZA ETNIČKE ODNOSE 
> Članak:


Direktor Foruma za etničke odnose Dušan Janjić ocenio je u izjavi "Dnevniku" da 
izveštaj Međunarodne krizne grupe, kojim je Kosovo markirano kao zona visokog 
rizika u kojoj bi mogli izbiti konflikti do kraja ovog meseca, i u Beogradu i 
Prištini moraju shvatiti kao ozbiljno upozorenje da se počnu ponašati odgovorno 
ako ne žele nove sukobe, ili pak ako ne žele da posluže kao alibi onima kojima 
ti sukobi odgovaraju. Janjić je optužio pojedine zvaničnike Srbije da 
neodmerenim javnim nastupima doprinose rastu tenzija na Kosovu, te da 
oživljavaju "miloševićevsko-ćosićevske ideje o podeli Kosova" i time, kako je 
ukazao, daju priliku međunardoj zajednici da Srbiju ponovo optuži za izazivanje 
sukoba na Kosovu. 
- Ono što je dominatno u politici Srbije prema Kosovu tokom poslednjih dana 
jesu neodmerene izjave pojedinih državnih zvaničnika, među kojiam su i Nebojša 
Čović i Slobodan Samardžić, koje bi mogle da uđu u anale kao krajnje 
neodgovoran odnos prema jednom tako osetljivom pitanju. A tu podrazumevam 
njihove istupe vezane za izbor kosovskog premijera i sukobljavanje sa 
predstavnicima međunarodne zajednice na Kosovu. Ako se ima u vidu da 
istovremeno miloševićevsko-ćosićevska podela Kosova dobija sve više pristalica 
i u samoj Valdi Srbije, bojim se da bi sve to moglo imati vrlo negativne 
posledice, odnosno dovesti do toga da u očima međunarodne zajednice Srbija 
ponovo bude predstavljena kao krivac zbog eventualnih novih sukoba na Kosovu - 
upozorio je Janjić.

Komentarišući procene poslednjeg izveštaja MKG o Kosovu, on je kazao da bi 
povezivanje eventalnog podizanja optužnice protiv kosovskog premijera Ramoša 
Haradinaja sa mogućom eskalacijom sukoba mogao biti jedan od izazova u tom 
pogledu, ali, kako je podvukao, ne i jedini potencijalni povod novih nemira u 
toj pokrajini. Janjić smatra da će ključni trenuci za očuvanje bezbednosti na 
Kosovu biti ne u januaru, kako procenjuju analitičari MKG, već tokom aprila i 
maja, kada se očekuje otvaranje pitanja statusa pokrajine.
- Ukoliko ne bude odgovorne poltike, širi sukobi na Kosovu mogli bi nastati 
tokom aprila i maja, jer se u tom periodu očekuje stav haškog tužilaštva 
povodom slučaja Haradinaj, ali i izveštaj međunarodne zajednice o tome koliko 
su ispunjeni stanadardi na Kosovu. Lično smatrama da taj izveštaj neće 
sugerisati konačano rešavanje statusa, već samo nastavak procesa za utvrđivanje 
statusa, što bi moglo izazvati erupciju političkog nezadovoljstva među kosvskim 
Albancima - kaže Janjić.
On napominje da bi, i pre toga, moglo doći do rasta tenzija tokom marta i 
aprila oko pitanja sprovođenja procesa decentralizacije na Kosovu, u kojem ne 
učestvuje zvanični Beograd. Prema njegovim rečima, Vlada Srbije "tvrdoglavo 
insistira" na uključivanju u proces decentarlizacije na Kosovu i odbija 
razgovore o svim drugim temama, vezanim za bezebdnost, imovinu i druga životna 
pitanja, zbog čega je blokiran proces dijaloga. 
Naš sagovornik ocenjuje i da je poslednjim izveštajem Međunarodne krizne grupe 
o bezbedonosnoj situaciji na Kosovu prvi put indirektno potvrđeno i to da 
Kosovo nije uspešna priča kad je u pitanju međunarodni protektorat, već 
naprotiv, zona visokog rizika.
Komentarišući ocene analitičara MKG koji provokacijom Beograda smatraju 
premeštanje vojnih trupa na jug Srbije i predstavljanje isključenja struje 
kosovskim Srbima kao etničke diskriminacije, Janjić je kazao da su takve ocene 
isuviše pojednostavljene i neprecizne. Premeštanje vojnih trupa, tvrdi Janjić, 
"ne predstavlja nikakvo zveckanje oružja, već nešto što je prethodno dogovoreno 
u okviru procesa reformi u vojsci".