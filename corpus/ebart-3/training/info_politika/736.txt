> Izvor: ebart
> Datum: 
> Rubrika: info_politika
> Naslov: BEČ ZAVADIO ALBANSKE POLITIČARE
> Članak:

BEČ ZAVADIO ALBANSKE POLITIČARE

PRIŠTINA - Albanci ni izbliza nisu jedinstveni oko političkih pregovora o 
budućem statusu Kosova, ma koliko to njihovi zvaničnici (i mediji) želeli da 
predstave javnosti. Komentari posle prve bečke runde, od onih poput izjave šefa 
pregovaračkog tima Ljutfi Hazirija, da je "nezavisnost na dohvat ruke" do 
žestokih kritika opozicije da je vlast u pokrajini nesposobna i da je 
uznemiravajući signal to što je generalni sekretar UN Kofi Anan u zvaničnom 
izveštaju o Kosovu izneo javnu zabrinutost zbog neostvarivanja standarda. Kako 
je juče izjavio Hajredin Kuči, jedan od čelnika Tačijeve DPK "to može biti 
pogubno po konačan status Kosova".
- Neostvarivanje standarda i nesposobnosti sadašnje vlade Kosova, koja svojim 
nefunkcionisanjem nanosi štetu i svim građanima donosi dodatne probleme i loš 
imidž pred međunarodnom zajednicom.
Na Kosovu su, prema albanskim medijima, mnogi nezadovoljni razgovorima u Beču, 
jer je albanska strana bila isuviše apstraktna i nije dobro parirala 
argumetnima Beograda.