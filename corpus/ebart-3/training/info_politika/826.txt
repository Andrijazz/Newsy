> Izvor: ebart
> Datum: 
> Rubrika: info_politika
> Naslov: DRAGAN ĐILAS, protiv zabrane radikala, za okupljanje demokratskih snaga  
> Članak:

DRAGAN ĐILAS, protiv zabrane radikala, za okupljanje demokratskih snaga  

PREDSEDNIK Gradskog odbora Demokratske stranke Dragan Đilas rekao je na 
jučerašnjoj konferenciji za novinare da nije za ukidanje Srpske radikalne 
stranke, ali jeste za zabranu govora mržnje. 
- Zahtev G 17 plus za zabranu radikala nije marketinški potez. Uvrede Zorana 
Krasića na račun Ivane Dulić su strašne - kaže Đilas. - Radikali su i Tadića 
proglasili ustašom. Jednostavno, to je njihov žargon. Nismo završili posao 
šestog oktobra, ali se nadam da ćemo na sledećim izborima pobediti demagoške 
stranke.  
Đilas je naveo da DS ne traži izbore zbog vlasti, jer su u njoj nekoliko puta 
mogli da budu da su hteli, već zbog ulaganja u zemlju. On nije mogao da 
precizira kada će početi pregovori DS i DSS, iako su neophodni.  
- Demokratski blok treba da se ujedini oko svih važnih stvari u državi - Haga i 
pregovora oko Kosova i Metohije - objasnio je Đilas. - Voleo bih da izbori budu 
što pre, ali kada će se to dogoditi, ne mogu da kažem.