> Izvor: ebart
> Datum: 
> Rubrika: info_politika
> Naslov: POVODOM ODLUKE RIK-a
> Članak:

POVODOM ODLUKE RIK-a

Privrednik iz Jagodine Milisav Marković, čiju je kandidaturu za predsednika 
Srbije odbila Republička izborna komisija, jer nije predao 10 hiljada overenih 
potpisa građana, podneo je žalbu Vrhovnom sudu Srbije, zahtevajući da poništi 
odluku RIK-a.
Markovićev advokat Mlađan Ivanović izjavio je juče na konferenciji za novinare 
da je RIK doneo nepotpuno rešenje i neosiovano i nezakonito skratio rok za 
prijem kandidature utvrđen odredbama Zakona o izboru predsednika Republike.
Marković je 24. septembra podneo i Ustavnom sudu Srbije inicijativu za 
pokretanje postugasa za ocenu ustavnosti i zakonitosti određenih članova Zakona 
o izboru predsednika Republike, tvrdeći da oni nisu u skladu sa Ustavom Srbije, 
jer narušavaju pravo građana na jednakost i tajnost u glasanju za izbor 
predsednika.
Marković je izjavio da je nemoguće da se predsednik Srbije bira neposredno, 
tajnim glasanjem, a da se istovremeno traži da se 10 hiljada ljudi legitimiše 
kao grupa koja podržava određenog kandidata. U podnesku Ustavnom sudu Srbije 
Marković ističe da se građani podvajaju i po imovinskom stanju, jer je u U 
putstvu o sprovođenju Zakona o izboru predsednika Republike uvedena novina o 
obaveznoj overi izjava predlagača kod suda.
Svoja objašnjenja Marković je dostavio i ambasadi SAD u Beogradu, Organizaciji 
za evropsku bezbednost i saradnju i Komesarijatu za ljudska prava Ujedinjenih 
nacija.
(Tanjug)