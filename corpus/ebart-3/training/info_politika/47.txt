> Izvor: matf
> Datum: 
> Rubrika: info_politika
> Naslov: Delegacija Koalicije "Za promene" otputovala u Rim
> Članak:


BEOGRAD - Visoka delegacija opozicione crnogorske Koalicije "Za promene" ovih 
dana je u strogoj konspiraciji otputovala u Rim, na pregovore sa našim 
ambasadorom u Italiji Miodragom Lekićem. Naime, posle niza razgovora 
crnogorskih opozicionih lidera postignit je čvrst dogovor da Miodrag Lekić bude 
njihov zajednički kandidat na predstojećim predsedničkim izborima u Crnoj Gori, 
zakazanim za 11. maj. Ambasador Lekić je, navode izvori "Glasa", pre pomenutih 
razgovora dao svoj pristanak, uz uslov da crnogorska opozicija jedinstveno 
stane iza njegove kandidature.
Očekuje se da će se delegacija dogovoriti sa Lekićem i da će njegova 
kandidatura biti obnarodovana ovih dana, tim pre što grupa nezavisnih 
crnogorskih intelektualaca smatra da je Crnoj Gori potrebna politička ravnoteža 
i da je on jedini Crnogorac na njihovoj političkoj pozornici koji bi mogao oko 
sebe da okupi sve koji smatraju da Crnoj Gori jednopartijska vlast DPS Mila 
Đukanovića dugoročno ne garantuje stabilan društveni i politički razvoj.