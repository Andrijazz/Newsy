> Izvor: ebart
> Datum: 
> Rubrika: info_politika
> Naslov: PO G17 PLUS PITA PAJTIĆA
> Članak:

PO G17 PLUS PITA PAJTIĆA

Pokrajinski odbor G17 plus juče je reagovao na "neistine koje u javnosti 
plasira predsednik Izvšnog veća Skupštine Vojvodine Bojan Pajtić" koji, kako se 
navodi, "umesto da građanima Vojvodine objasni zašto je odustao od predloga 
ustavnog položaja Vojvodine za koji je imao podršku vladajuće pokrajinske 
koalicije i dela opozicije, pokušava da izbegne odgovor na to pitanje 
veličajućl samo ekonomski deo ustavnih ingerencija Pokrajine i na taj način 
pokušava da "šumu sakrije jednim drvetom".
Osvrćući se na to da Pajtić lidera G17 plus Mlađana Dinkića optužuje kao 
"najvećeg neprijatelja Pokrajine i njene autonomije", u PO ove sgranke 
napominju da predlog novog ustava Vojvodini garantuje budžet od najmanje sedam 
odsto u odnosu na republički, uz još tri procenta budžeta koji se izdvajaju za 
kapitalne investicije, podsećajući da je taj novac "koji Pajtić prikazuje kao 
svoj uspeh" već predviđen rebalansom budžeta za 2006. godinu, koji je usvojila 
Narodna skupština na predlog Dinkićevog Ministarstva finasija.
"Poraz kao uspeh prikazuju političari koji u sebi nemaju morala. Kako to da 
čovek koji je mahao taksi računom iz Bodruma može da se bavi pitanjem etike i 
optužuje potpredsednicu Vlade i ministre za nemoral? Mi smo održali reč i zato 
možemo da podsetimo Pajtića na njegove reči kada je usvojena Platforma PIV-a da 
će u novom ustavu Vojvodina biti definisana kao moderna evropska regija. Ede je 
to u novom ustavu?", poručuje se u saopštenju PO G17 plus.
Takođe, iz PO ove stranke su podsetili na svoj stav da u novom ustavu žele da 
vide tri odredbe koje će pokazati da je u pitanju moderan ustav  ljudska i 
manjinska prava i građanske slobode, "evropski član" kojim bi nedvosmisleno 
bila pokazana opredeljenost Srbije za evrospeke integracije i položaj Vojvodine 
po uzoru na platformu PIVa. PO G17 plus će se, nakon analize, do kraja nedelje 
izjasniti o ispunjenju ovih zahteva u predlogu novog najvišeg pravnog akta.