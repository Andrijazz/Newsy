> Izvor: ebart
> Datum: 
> Rubrika: info_politika
> Naslov: Glavni odbor DSS ne zaseda u subotu 
> Članak:

Glavni odbor DSS ne zaseda u subotu 

BEOGRAD - Demokratska stranka Srbije neće u subotu održati sednicu Glavnog 
odbora stranke iako je proteklih dana bilo takvih najava, prvenstveno vezanih 
za stav koji je ta stranka trebalo da zauzme u vezi izručenja četvorice 
generala Haškom tribunalu. Kako "Glas" nezvanično saznaje, sednica rukovodstva 
stranke će se održati tek krajem sledeće nedelje, pa i tada neće biti rasprave 
o izručenjima. Najnoviji stav DSS-a glasi: "O izručenjima generala odlučuju 
nadležne institucije, one treba da iznesu svoj stav".
Umesto o "vrućoj" temi, rukovodstvo DSS će na pomenutom sastanku da analizira 
rezultate proteklih predsedničkih izbora i dogovariće se o strategiji za 
lokalne i pokrajinske izbore. U stranici premijera Vojislava Koštunice u toku 
je i reorganizacija, koja, pored ostalog, podrazumeva osnivanje stalnog 
Izbornog štaba, a ne ad hok koji su pravljeni uoči svakih izbora. U tom 
Izbornom štabu neće biti Dejan Mihajlov, rekao je za "Glas" istaknuti 
funkcioner DSS-a, pošto on obavlja državnu funkciju generalnog sekretara Vlade 
Srbije.