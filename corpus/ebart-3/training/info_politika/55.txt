> Izvor: ebart
> Datum: 
> Rubrika: info_politika
> Naslov: SLUČAJ PERIŠIĆ JOŠ "NA LEDU"
> Članak:

SLUČAJ PERIŠIĆ JOŠ "NA LEDU"

BEOGRAD - Vrhovni vojni sud bi uskoro trebalo da odluči da li će protiv 
penzionisanog generala Momčila Perišića biti nastavljen sudski postupak ili će 
čekati da se Skupština državne zajednice izjasni o eventualnom oduzimanju 
imuniteta, na koji se on dosad pozivao.
Postupak protiv njega je privremeno prekinut, upravo zbog pozivanja na 
imunitet, ali je nedavno Vrhovni vojni tužilac tražio pokretanje krivičnog 
postupka smatrajući da Perišić ne može da se pozove na poslanički imunitet jer 
je zatečen u vršenju krivičnog dela za koje je predviđena kazna u trajanju od 
pet godina.
Odlučujući o tome, Vojni sud je doneo rešenje kojim se zahtev tužilaštva 
odbija, uz obrazloženje da se retroaktivno ne mogu primeniti uslovi za 
pozivanje na poslanički imunitet, koji su propisani u Ustavnoj povelji Srbije i 
Crne Gore. Po oceni vojnog suda postupak protiv Perišića može da bude 
nastavljen samo ukoliko mu se oduzme poslanički imunitet. Vrhovni vojni tužilac 
je uložio žalbu na to rešenje, a Vrhovni vojni sud će o tome dati konačnu reč.
Protiv Momčila Perišića se od prošle godine vodi postupak zbog sumnje da je 
izvršio krivično delo špijunaže u korist jedne strane države.