> Izvor: ebart
> Datum: 
> Rubrika: info_politika
> Naslov: Nacionalni savet za saradnju s Hagom raspravlja o optuženicima 
> Članak:

Nacionalni savet za saradnju s Hagom raspravlja o optuženicima 

BEOGRAD - Nacionalni savet za za saradnju sa Haškim tribunalom u toku naredne 
nedelje raspravljaće o optužnicama protiv četvorice generala vojske i policije 
- potvrdio je za "Glas javnosti" ministar za ljudska prava SCG Rasim LJajić.  
U ovom trenutku nije poznato kakav će biti stav Saveta, ali se pretpostavlja da 
bi na tom sastanku trebalo da bude koncipiran način delovanja države u ovom 
slučaju. 
Nije isključeno da će članovi Saveta predložiti Savetu ministara državne 
zajednice da od Tribunala zatraži da se proces protiv generala Nebojše 
Pavkovića, Vladimira Lazarevića, Sretena Lukića i Vlastimira Đorđevića vodi 
pred sudom u našoj zemlji. Kako se očekuje, narednih dana srpsko-crnogorski 
zvaničnici obaviće razgovore s Pavkovićem, Lazarevićem i Lukićem. Četvrti 
optuženi, general Đorđević, podsetimo, već duže se nalazi van zemlje. 
Prvi takav susret najavio je ministar odbrane SCG Boris Tadić koji je rekao da 
će se zajedno s načelnikom Generalštaba Vojske SCG general-pukovnikom Brankom 
Krgom sastati s general-pukovnikom Vladimirom Lazarevićem.