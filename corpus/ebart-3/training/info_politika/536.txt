> Izvor: ebart
> Datum: 
> Rubrika: info_politika
> Naslov: SCG I DALjE BEZ SVOG ZASTUPNIKA PRED SUDOM U STRAZBURU 
> Članak:

SCG I DALjE BEZ SVOG ZASTUPNIKA PRED SUDOM U STRAZBURU 

BEOGRAD - Konkurs za zastupnika Srbije i Crne Gore pred Evropskim sudom za 
ljudska prava u Strazburu otvoren je već 45 dana, ali je odziv skoro 
katastrofalan, procenjeno je na jučerašnjoj konferenciji za novinare u Palati 
SCG. 
Iz Crne Gore se nije prijavio nijedan kandidat, a iz Srbije samo četvoro. Ipak, 
ministar za ljudska i manjinska prava Rasim Ljaljić, pod čijim će okriljem 
poslovati zastupnička kancelarija, očekuje da bi "državni advokat" i njegov 
zamenik mogli biti izabrani za mesec i po dana. 
  Inače, otkako je 2003. godine Srbija i Crna Gora ratifikovala Evropsku 
konvenciju o zaštiti ljudskih prava, protiv nje je sudu u Strazburu podneto 850 
tužbi. Kako objašnjava sudija Dragoljub Popović najčešće tužbe su zbog stare 
devizne štednje, povraćaja oduzete imovine, dužine trajanja sudskih postupaka, 
a česte su i pritužbe zatvorenika na uslove u kojima izdržavaju kaznu.