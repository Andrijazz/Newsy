> Izvor: ebart
> Datum: 
> Rubrika: info_politika
> Naslov: HALI HOLKERI OBEĆAO BOLJU ZAŠTITU SRBA
> Članak:

HALI HOLKERI OBEĆAO BOLJU ZAŠTITU SRBA

Uskoro će se znati kada počinju razgovori Beograd - Priština

BERLIN - Šef uprave Ujedinjenih nacija na Kosovu (UNMIK) Hari Holkeri obećao je 
da će se "zaviriti pod svaki kamen" kako bi se otkrili počinioci najnovijih 
napada na Srbe i  najavio "intenzivne napore" kako bi se poboljšao položaj Srba.
 "Moramo da poboljšamo koordinaciju među odgovornima kao i da pozovemo građane 
Kosova da nam pomognu u tom osetljivom pitanju", naveo je Holkeri u razgovoru s 
nemačkim nedeljnikom "Špigl".
 Prikupljanje ilegalnog oružja na Kosovu, po uverenju finskog diplomate, 
poboljšaće bezbednosnu situaciju.
 "Stanovništvo mora da se odluči na čijoj je strani", naglasio je prvi čovek 
UNMIK-a.
 Posle konsultacija u Moskvi, Ženevi i Briselu znaće se kada će razgovori da 
počnu, rekao je šef UNMIK-a.
 Upitan da li će  još za vreme njegovog mandata albanska strana ostvariti svoj 
zahtev da Kosovo bude nezavisno, Holkeri je rekao da to "ne zna", ali da mora 
da se nađe izlaz iz sadašnje situacije i da se uspostave standardi pravne 
države.
"Tek onda UN  mogu da odrede konačan status Kosova", naglasio je finski 
diplomata.