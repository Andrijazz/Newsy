> Izvor: ebart
> Datum: 
> Rubrika: info_politika
> Naslov: Milutin Jovanović živi u Americi već 20 godina. Prvi put je odlučio da glasa 
> Članak:

Milutin Jovanović živi u Americi već 20 godina. Prvi put je odlučio da glasa 
kada je čuo da Srbija traži njegov glas. A onda je shvatio kako to u praksi 
izgleda. 

Četiri puta je kontaktirao s našom ambasadom. Slao je faksove s pitanjem gde 
može da glasa i kako. Nikada niko s njim nije kontaktirao.
- Zar se tako računaju naši glasovi u inostranstvu? Zar se tako brine o našim 
građanima širom sveta? Živim u Americi već skoro 20 godina, nikada se nisam 
odrekao srpskog državljanstva, ali sada razmišljam o tome. Ako niko ne želi da 
računa na moj glas, zašto su ga onda tražili? Gde nam je naša čuvena srpska 
demokratija kojom se svi tako hvalimo. Ne mogu da objasnim koliko sam razočaran 
u našu ambasadu i ljude koji rade u njoj. Želeo samo da glasam. Šta bi bilo da 
mi je, ne daj Bože, trebalo nešto drugo? - pita se Jovanović.