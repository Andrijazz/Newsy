> Izvor: matf
> Datum: 
> Rubrika: info_politika
> Naslov: PODGORICA - Delegacija crnogorskih opozicionih stranaka otputovala je juče u 
> Članak:

Kosovsku Mitrovicu na poziv Srpskog nacionalnog veća Kosova i Metohije, javlja 
Beta.
U delegaciji su predsednik Srpske narodne stranke Andrija Mandić, lider Pokreta 
za promjene Nebojša Medojević, predsednik Narodne stranke Predrag Popović, 
predsednik Demokratske srpske stranke Ranko Kadić i funkcioner Socijalističke 
narodne partije za Kosovsku Mitrovicu Rajko Radović.
Oni će razgovarati s predstavnicima Veća, Koordinacionog centra za Kosovo i 
Metohiju, crkvenim velikodostojnicima i predstavnicima srpskih opština na 
Kosmetu.
Popović je podgoričkom Danu rekao da je poseta Kosovskoj Mitrovici pokušaj da 
se spere velika sramota koju je režim naneo pozivom kosovskom premijeru Agimu 
Čekuu da poseti Crnu Goru.
- Želimo da se pokažemo da ne idemo u posetu susedima na Kosovu već braći i 
sestrama - rekao je Popović.