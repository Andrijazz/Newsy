> Izvor: ebart
> Datum: 
> Rubrika: info_politika
> Naslov: Nacionalni savet za saradnju s međunarodnim krivičnim tribunalom za bivšu 
> Članak:

Nacionalni savet za saradnju s međunarodnim krivičnim tribunalom za bivšu 
Jugoslaviju odlučio je juče da preporuči Savetu ministara SCG donošenje odluke 
o davanju garancija za privremeno puštanje na slobodu četvorice haških 
optuženika, saopštila je Direkcija Saveta ministara SCG za informisanje.
Reč je o Vinku Pandureviću, Ljubomiru Borovčaninu, Sretenu Lukiću, i Vujadinu 
Popoviću, optuženim pred Haškim tribunalom.
Nacionalni savet je odlučio i da preporuči Savetu ministara odobravanje 
materijalne pomoći njihovim porodicama.
Prema saopštenju, Nacionalni savet je pozitivno odgovorio na tri zahteva 
tužilaštva i odbrane optuženih za dostavljanje dokumentacije i oslobađanje 
svedoka dužnosti čuvanja državne tajne.