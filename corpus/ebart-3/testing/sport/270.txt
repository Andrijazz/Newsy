> Izvor: ebart
> Datum: 
> Rubrika: sport
> Naslov: EKSKLUZIVNO  NOVA BRAZILSKA ZVEZDA BAPTISTA TIPOVAO PRIMERU SAMO ZA NAŠ LIST
> Članak:

EKSKLUZIVNO  NOVA BRAZILSKA ZVEZDA BAPTISTA TIPOVAO PRIMERU SAMO ZA NAŠ LIST

U Španiji je na programu veliki derbi. Nije Real - Barselona, ali su tradicija 
i rivalitet i u ovom slučaju ogromni: Betis dočekuje Sevilju. Oči navijača 
gostujućeg tima uprte su u Brazilca Baptistu (24). Sa 17 prvenstvenih golova 
sebe je svrstao u glavne likove košmara protivničkih golmana. 
  Betis bi pobedom nad velikim rivalom ubio dve muve - napakostio bi Sevilji, 
koja je pred istorijskim uspehom - plasmanom u Ligu šampiona, a ujedno bi sebe 
približo tom takmičenju. Baptista će pokušati da stigne, a možda i prestigne 
zemljaka iz Betisa Oliveiru (18 golova) na listi strelaca.
 Izazov više za Baptistu je da pored protivničke mreže, pogodi što više parova 
španske "Primere". Ekskluzivno za naš list dao je savete za naredno kolo:
- Espanjol će pobediti. Klub iz Barselone želi da iskoristi naš duel sa 
Betisom, i da sa tri boda protiv otpisane Numansije sebi uveća šanse za Ligu 
šampiona - predlaže prvi fiks Baptista. - Od Reala, takođe, očekujem trijumf, a 
iznenađenje može da priredi Majorka trijumfom u Pamploni. Barseloni neće biti 
lako u Valensiji i očekujem remi - zaključuje Brazilac.