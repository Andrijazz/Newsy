> Izvor: ebart
> Datum: 
> Rubrika: sport
> Naslov: Crvena zvezda u ponedeljak počinje pripreme
> Članak:

Crvena zvezda u ponedeljak počinje pripreme

Ljupko Petrović, novi-stari trener Crvene zvezde, utanačio je plan priprema za 
narednu sezonu. Prozivka je zakazana za 14. jun, a četiri dana kasnije posle 
obavljenih testova i lekarskih pregleda, sledi selidba u Ivanjicu gde će 
osvajač duple krune ostati do 2. jula. Po povratku u Beograd, Petrović će 
skratiti spisak i 3. jula sledi odlazak u Nemačku. Dan kasnije, crveno-beli 
igraju sa Magdeburgom, a za 7. i 10. jul još uvek se traže rivali. Zatim se 
igra turnir u Lajpcigu. Štutgart na red dolazi 14. jula, a dva dana kasnije i 
Briž. U finalu ili u borbi za treće mesto, naš šampion će zaigrati protiv 
drugog para, Verdera ili Lajpciga. Poslednja provera je 20. jula protiv Šalkea.