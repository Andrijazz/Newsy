> Izvor: matf
> Datum: 
> Rubrika: sport
> Naslov: Hrvati će u Podgorici biti prijateljski dočekani, uostalom, kao i sve druge 
> Članak:

reprezentacije - kaže Dušan Simonović, predsednik Crnogorskog olimpijskog 
komiteta, koga zagrebački "Večernji list" takođe citira kao nekoga ko je 
oduševljen što će u septembru ugostiti hrvatsku reprezentaciju.
- Ne znam kako bi drugačije trebalo da ih dočekamo. Dao sam izjavu dopisniku 
"Večernjeg lista" iz Podgorice i, pravo da vam kažem, nisam pročitao tekst. 
Uglavnom, oko dolaska hrvatske reprezentacije nema nikakve euforije i Crna Gora 
zajedno sa Srbijom mora da položi veliki ispit i da dobro organizuje ovo 
prvenstvo. Što se tiče hrvatskih obeležja i dešavanja koja su se u poslednje 
vreme desila u Hrvatskoj, čini mi se da se ponovo meša politika u sport, a to 
nije dobro. Mi smo komšije u regionu, sport treba da nas povezuje.
Rekli ste da ste u Atini navijali za Hrvate i da ćete se radovati prolazu 
njihove reprezentacije u drugi krug Eurobasketa. Pretpostavljamo da ćete u 
drugom krugu navijati za plave?
- Ha, ha, pa naravno. Vidite, u Atini sam bio gost gospodina Mateše i tada smo 
zaista podržavali njihove sportiste, ali u tome ne vidim ništa loše.