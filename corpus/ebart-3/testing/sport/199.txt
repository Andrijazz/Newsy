> Izvor: matf
> Datum: 
> Rubrika: sport
> Naslov: Valjda nijedan favorizovani klub u Evropi nije u domaćem prvenstvu startovao 
> Članak:

tako loše kao Pari sen Žermen. Poraz u preksinoćnom meču sa Monakom (0:1) pred 
svojim navijačima odveo je "svece" na deobu 17. mesta. Tim Vahida Halilhodžića 
još nije ostvario nijednu pobedu i posle šest kola ima samo tri osvojena boda, 
dok je na premijeri Lige šampiona deklasiran od strane Čelzija (0:3). Ipak, 
predsednik kluba Fransis Graj zasad nema nameru da otpušta stručnjaka iz Bosne 
i Hercegovine.
- Vahid je duboko razočaran, kao ja, kao i ceo tim. Njegova pozicija nije 
ugrožena, obojica smo ljudi koje veliki izazovi samo dodatno motivišu. Zato 
nećemo odustati - rekao je Graj. Pari sen Žermen sutra u okviru vanrednog kola 
gostuje u Lansu, a u subotu dočekuje Strazbur. Daniel Ljuboja od početka sezone 
nije nastupao zbog povrede, dok se Branko Bošković kod Halilhodžića trenutno 
nalazi u drugom planu.