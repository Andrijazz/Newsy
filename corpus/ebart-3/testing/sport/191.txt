> Izvor: ebart
> Datum: 
> Rubrika: sport
> Naslov: Posle vesti da je Darušufaka raskinula "dil" sa Partizanom i potpisala 
> Članak:

Posle vesti da je Darušufaka raskinula "dil" sa Partizanom i potpisala 
šestogodišnji ugovor sa Semihom Erdenom, oglasila se i agencija "Beobasket" 
koja zastupa interese mladog turskog centra.
- Informacija je netačna jer je Erden već potpisao ugovor sa Partizanom, a 
KSSCG je već zatražio ispisnicu od turskog saveza. Oni su to odbili, jer 
Darušafaka kao matični klub ima pravo prvenstva. Po pravilima FIBA, međutim, 
ako igrač odbije što je Erden i uradio, klub ima pravo na obeštećenje. KSSCG je 
zatražio od FIBA da donese odluku o visini obeštećenja, što je uobičajena 
procedura - navodi se u saopštenju. Odluka FIBA o obeštećenju koje će Partizan 
morati da plati očekuje se u septembru, dok mladi Erden u Beograd dolazi tokom 
sledeće nedelje.