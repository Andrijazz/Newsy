> Izvor: ebart
> Datum: 
> Rubrika: sport
> Naslov: Premijerni meč u znaku provokacija navijača Zvezde
> Članak:

Premijerni meč u znaku provokacija navijača Zvezde

U senci košarkaških dešavanja na parketu dvorane "Pionir" ostao je skandalozan 
postupak organizatora prve finalne utakmice plej-ofa. 

Naime, u nekoliko navrata, u pauzi između četvrtina, sa razglasa su se mogle 
čuti pesme u kojima se pominje romska nacionalna manjina. Ne bi to bilo ništa 
čudno ili uvredljivo da povod za horsko vređanje nije došao od organizatora, 
čime su na najgrublji način uvređeni pripadnici romske manjine koji su ili na 
licu mesta ili putem malih ekrana pratili duel naša dva najveća kluba. Da se 
razumemo, najmanja krivica ide na dušu "grobara" jer im "delije" svakako nisu i 
neće ostati dužni, ali bi organizator, kako god se on zvao, morao biti stavljen 
na stub srama zbog svojih postupaka. 
Svaki put kada govorimo o Evropi usta su nam puna reči kako smo najtolerantnija 
nacija na Starom kontinentu. E pa, gospodo, evo prilike da se reči pretvore u 
dela i da se krivci kazne onako kako se to radi u civilizovanoj Evropi.