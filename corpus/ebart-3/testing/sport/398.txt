> Izvor: matf
> Datum: 
> Rubrika: sport
> Naslov: Mala mu plata
> Članak:


Reprezentativac SCG Danijel Ljuboja posle susreta sa Volfsburgom izjavio je da 
ne želi da ostane u Štutgartu iako je njegov klub otkupio ugovor od Pari Sen 
Žermena. Menadžer kluba Horst Heldt tvrdi da je Ljuboja tražio da mu se plata 
dvostruko uveća u slučaju da ostane u Štutgartu.
"Švabe" su isplatile oko dva miliona evra Pari Sen Žermenu za otkup Ljubojinog 
ugovora, čime je on automatski postao njihov igrač do juna 2009. godine. Iako 
je naš reprezentativac izjavio da ima "zeleno svetlo" da napusti klub ukoliko 
se pojavi zainteresovana strana koja bi isplatila dva miliona evra odštete, 
Heldt je izjavio da tako nešto nije tačno i da Ljuboja mora da ostane u 
Štutgartu.