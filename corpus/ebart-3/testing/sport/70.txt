> Izvor: ebart
> Datum: 
> Rubrika: sport
> Naslov: KVALIFIKACIJE ZA LIGU ŠAMPIONA U FUDBALU 
> Članak:

KVALIFIKACIJE ZA LIGU ŠAMPIONA U FUDBALU 

Partizan - Đurgarden 1:1 (0:0). - Naš šampion poveo golom kapitena Ilića u 59, 
a gosti izjednačili pogotkom Mekondelea u 72. minutu. - Revanš iduće srede 
 
Propuštena šansa na domaćem terenu: kapiten Saša Ilić između igrača Đugardena 
Fudbaleri Partizana u prvoj utakmici drugog kola kv alifikacija za Evropsku 
ligu šampiona igrali su nerešeno (1:1) na svom stadionu protiv švedskog prvaka 
Đurgardena. U igri pred više od 20.000 gledalaca Partizan i pored brojnih 
prilika, posebno u prvom poluvremenu i izvanrednog navijanja svojih ljubitelja, 
nije uspeo da ostvari rezultat koji bi mu garantovao miran revanš za nedelju 
dana u glavnom gradu Švedske. No, ipak, ostaje nada da "crno-beli" protiv ne t 
ako jakog rivala, koji je samo zahvaljujući greškama našeg tima, uspeo da 
ostvari dobar rezultat, stignu i do trećeg kruga kvalifikacija, pa tako i do 
meča sa engleskim Njukastlom. Međutim, Partizan je u ovom trenutku daleko od 
tog cilja. 

Trener Mateus imao je puno poteškoća da izvede najbolji sastav, Na iznenađenje 
svih šansu da zaigra u napadu pored Ilijeva dobio je Stojanoski. Bez klasičnog 
napadača Partizan, posebno u prvom poluvremenu, nije predstavljao opsasnost po 
gol Đurgardena. Iako su dva puta, u 5. i 26. minutu, Malbaša i Čakar pogodili 
prečku, mreža gostiju ostala je netaknuta. 

Posebno je odbrana crno-belih delovala nesigurno, pa su napadači Mekondele i 
Karlson imali nekoliko sjajnih prilika pred golom Radakovića. U 59. minutu 
Partizan je došao do vođstva. Prvo je Čakar pogodio stativu, a na odbijenu 
loptu natrčao je kapiten Ilić koji je rezantnim udarcem sa desetak metara 
savladao Isaksona. No, radost domaćeg tima nije dugo trajala. U 72. minutu, 
kada je golman Radaković istračao sa linije svog gola čitavih 25 metara, ostala 
je velika praznina u odbrani, a tamnoputi Mekondele je to iskoristio i doneo 
veliku radost svojoj ekipi. 

Tri minuta nakon toga gosti su bili blizu drugog gola, ali je sjajan šut 
Kalstroma zaustavila prečka. 

Čini se da je trener Mateus napravio veliku grešku time što posle vođstva nije 
u tim uveo Ljubinka Drulovića koji se inače dugo zagrevao, a šansu mu je pružio 
tek u poslednjih desetak minuta meča. 

Stadion Partizana. Gledalaca 20.000. Sudija: Atila Haniček (Mađarska). Žuti 
kartoni: Stojanoski (Partizan), Rask (Đurgarden).Vreme idealno za igru. Teren 
odličan. 

PARTIZAN: Radaković 6, Ćirković 6, Đorđević 6, Vest 7, Malbaša 6, Duljaj 7, Nađ 
6, Čakar 5 (od 82. Drulović - ), Ilić 7, Ilijev 6, Stojanoski 6 (od 64. Brnović 
-). 

ĐURGARDEN: Isaksom 6, Stiman 6 (od 84. Bertoft -), Kuivasto 7, Arneng 6, Ouden 
6 (od 57. Vovoa -) , Johanson 6, Karlson 7, Kalstrom 7, Rask 6, Njang 6 (od 68. 
Sjond -), Mekondele 7. 