> Izvor: ebart
> Datum: 
> Rubrika: sport
> Naslov: MADRID - U prvom meču trećeg kola "Primere" Real je sinoć deklasirao ekipu 
> Članak:

MADRID - U prvom meču trećeg kola "Primere" Real je sinoć deklasirao ekipu 
Valjadolida sa 7:2 i tako potvrdio neosporni kvalitet, koji ga svrstava u prvog 
favorita, ne samo španskog prvenstva, već i predstojeće Lige šampiona. 
"Kraljevski klub" je na svom stadionu "Santijago Benabeu" prikazao egzibicionu 
igru u kojoj su gotovo sve njihove glavne zvezde pogodile mrežu rivala. Junak 
utakmice bio je španski reprezentativac Raul koji je postigao tri gola, a po 
jedan pogodak dali su Zidan, Figo i Ronaldo. Zanimljivo je da je prvi gol za 
budućeg protivnika Partizana u najelitnijem evropskom klupskom takmičenju  
postigao igrač Valjadolida Cezar, koji je u 30. minutu pogodio vlastitu mrežu. 
Rezultati: Real - Valjadolid 7:2 ( Raul 32, 34, 75, Zidan 53, Figo 59. iz 
penala, Ronaldo 70, Cezar 30. autogol - Losada 56. penal, Čema 60. minut), 
Selta - Betis 0:2 (Asunkao 36, Fernando 85. penal), Rasing Santander - 
Sosijedad 0:1 (De Paula 31.), Sevilja - Deportivo 1:2 ( Silva 52. - Pandijani 
38, Tristan 79.)
Drugi protivnik crno - belih u Ligi šampiona Porto je kao gost savladao Leiriju 
sa 3:1 (1:0). Golove za ekipu portugalskog prvaka su postigli Derlei u 29, 
Fernandes u 71. i Fereira u 74. minutu.