> Izvor: ebart
> Datum: 
> Rubrika: sport
> Naslov: ATLAS KAO DOMAĆIN PORAŽEN OD VOJVODINE - 83:95 (41:52)
> Članak:

ATLAS KAO DOMAĆIN PORAŽEN OD VOJVODINE - 83:95 (41:52)

DVORANA: "Vizura" u Novom Beogradu. Gledalaca: 1000. Sudije: LJuca (Beograd) i 
Šutulović (Podgorica).
ATLAS: Bošković 3, Vuksanović 26, Ratkovica, Majkić, Radonjić, Janjušević, 
Bratić 22, Ćuić, Pantić 5, Aleksić 23, Agoč, Čarapić 4.
VOJVODINA: Kitanović, Rončević, Nemet 12, Radonjić 5, Šuput 4, Kibu 21, 
Savanović 8, Vukas, Ćeranić 1, Cvetković 8, Čanak 15, Gurović 21.
Košarkaši Atlasa i Vojvodine odigrali su utakmciu bez neizvesnosti i drame. 
Najavljivan kao derbi 16. kola Efes Prve lige i meč od velike važnosti za 
"bankare", duel Novobeograđana i Novosađana okončao se porazom domaćina - 83:95 
(18:28, 23:24, 21:20, 21:23).
Samo u šestom minutu utakmice se učinilo da će Atlas doći do dva izuzetno važna 
boda, jer je tada na semaforu svetlelo 13:8, ali od tog trenutka, pa u sledeća 
tri minuta
Vojvodina je napravila seriju od 18:2 i faktički rešila pitanje pobednika. 
- Pobedio je bolji tim, a osim naše velike želje za trijumfom koja je bila 
vidljiva tokom utakmice, više ništa ne mogu da pohvalim. Neki dogovori na 
parketu nisu ispoštovani i to nam se na kraju vratilo porazom - rekao je trener 
Atlasa Zoran
Slavnić na kraju meča koji je označio početak grčevite borbe "bankara" za Super 
ligu od koje su sada pola koraka dalje.