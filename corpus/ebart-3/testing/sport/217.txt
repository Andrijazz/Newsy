> Izvor: ebart
> Datum: 
> Rubrika: sport
> Naslov: PARTIZAN ELIMINISAO ŠAHTJOR U RUKOMETNOM KUPU KUPOVA - 26:19
> Članak:

PARTIZAN ELIMINISAO ŠAHTJOR U RUKOMETNOM KUPU KUPOVA - 26:19

Rukometaši crno-belih u osmini finala Kupa kupova 

DVORANA: SC "Voždovac" na Banjici. Gledalaca: 1000. Sudije: Argirou i Luizou 
(Kipar). Sedmerci: Partizan 4 (4), Šahtjor 1 (1). Isključenja: Partizan 8, 
Šahtjor 12 minuta.
PARTIZAN: Bećirović, Cmiljanić 1, Markićević, Vukas, Toskić, Matović 4, Sudžum 
7 (4), Tomić 2, Mitrović 3, Damjanović (25 odbrana), Stanojević 2, Savić, 
Butulija 7, Radosavljević.
ŠAHTJOR: Gabora, Babaš 2, Jarogi 3 (1), Aščuk, Kramarenko, Tetščuk 3, Avramov 
1, Andriščenko 5, Nagoriš, Nikiforov 2, Klostjak 2, Remizov 1.
Vrag je odneo šalu u prvom meču, revanš je bio samo za maksimalno ozbiljne. 
Rukometaši Partizana lako su u drugom meču pobedili ukrajinski Šahtjor i 
izborili mesto u osmini finala Kupa kupova - 26:19 (13:9).
Neozbiljnost zbog činjenice da su se oba meča, u dva dana, igrala u Beogradu, 
mogla je u prvom susretu skupo da košta crno-bele (29:29), ali sinoć tim iz 
Donjecka nije mogao da ponovo iznenadi našeg predstavnika. Na krilima 
izvanrednog Nenada Damjanovića, koji je odbranio 25 šuteva Šahtjora, Partizan 
je sigurnom igrom od starta krčio put ka narednoj rundi takmičenja. Posle vrlo 
dobrog prvog poluvremena (13:9) crno-beli su u nastavku istim ritmom lomili 
skromnog rivala i na kraju stigli do ubedljive pobede i plasmana među šesnaest 
najboljih timova u Kupu kupova.