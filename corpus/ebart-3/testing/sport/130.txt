> Izvor: matf
> Datum: 
> Rubrika: sport
> Naslov: SPORT I DRUŠTVO
> Članak:


Kako se pouzdano saznaje, ovih dana zvanično će biti osnovan Sindikat sportista 
i sportskih radnika "Nezavisnost", čiji će osnovni programski ciljevi i zadaci 
biti zaštita i unapređivanje profesionalnih, radnih, ekonomskih i socijalnih 
prava svojih članova, kao i sveobuhvatna strategija razvoja sporta "koji je od 
izuzetaog značaja za fizičko i psihičko zdravlje naroda".
Tako će i na tlu Srbije početi da funkcioniše sportski sindikalni pokret, po 
uzoru na svetske modele te vrste.

Stop za isplatu "na crno"

U Programskoj izjavi koja treba da bude usvojena na osnivačkoj Skuppgpši, 
zakazanoj za iduđu nedelju, precizno je sadržan širok spektar usluga koje će 
ovaj Sindikat pružati svojim članovima, u čemu svoje prirodne saveznike vidi u 
svim sportskim organizacijama i udruženjima. Izdvajamo nekolicinu strateških.
Pre svega, Sindikat će se boriti "da svi sportisti i zaposleni u sportu budu 
zaštićeni od svih oblika pritisaka i ucena da prihvate nepovoljnije uslove od 
zakonskih, a posebno rad i isplatu zarada na crno". Zalagaće se i za 
sprečavanje uskraćivanja prava na penzijsko i zdravstveno osiguranje, a 
preduzimaće posebne mere zaštite i stimulisanja profesionalnih i vrhunskih 
sportista i stvaraće uslove za trajno rešavanje njihove egzistencije po 
okončanju karijere.
Sindikat će svojim članovima pružati i pravnu pomoć u zaštiti svih njihovih 
prava, ali i materijalnu potporu u slučaju da ostanu bez posla i u sličnim 
situacijama. Predviđen je i niz drugah vidova pomoći i zaštite.
U tom pogledu, kažu nam osnivači, ovaj Sindikat računa na pomoć i saradnju sa 
ostalim delovima društva i sa odgovarajućim nadležnim državnim institucijama. 
Najzad, Sindikat sportista i sportskih radnika "Solidarnost" planira saradnju 
"i s drugam sindikatima i sindikalnim asocijacijama na domaćoj i međunarodnoj 
sindikalnoj sceni".

Prednjače bivši i sadašnji asovi

Inače, u sedištu Sindikata, u Kosovskoj ulici 17/1 u Beogradu, pristupnice već 
uveliko potpisuju i bivši i sadašnji sportski asovi i sportski radnici visokog 
renomea, kao šgto su to Marija Veger, Stanislav Karasi, Trifun Mihajlović, 
Miroslav Vislavski, Slavko Obadov, Branka Jovanović, Predrag Peruničić, Damir 
Čakar, Aleksandra Ivošev, Ljiljana Knežević...
Članovi ovog Sindikata mogu postati "svi profesionalni i poluprofesionalni 
sportisti iz svih sportova, sportski stručnjaci iz svih oblasti, kao i 
zaposleni u sportskim klubovima i organizacijama".
Po ugledu na svetske modele sindikalnog organizovanja u ovoj oblasti, najzad, 
Sindikat sportista i sportskih radnika "Solidarnost" za svoje članove predviđa 
i obrazovne programe, provere zdravlja, podršku mladim talentima, advokatske i 
niz drugih usluga.
U svakom slučaju, sportistima i sportskim radnicima u Srbiji nudi se novi vid 
organizovanja radc zaštite svojih prava.