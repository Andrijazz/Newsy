> Izvor: matf
> Datum: 
> Rubrika: sport
> Naslov: FUDBALERI ZEMUNA NEMAJU ŠTA DA IZGUBE
> Članak:


FUDBALERI Zemuna, posle ubedljivog poraza od Obilića na Vračaru, uspeli su da 
konsoliduju redove i sa nestrpljenjem iščekuju meč sa Partizanom. Šef stručnog 
štaba Miloljub Ostojić nada se da će njegovi izabranici pokazati na terenu 
drugačiju sliku od one sa "vitezovima".
- Veći je i motiv za dokazivanje - naglašava Ostojić. - U goste nam dolazi 
učesnik Lige šampiona, i to sve govori o našem protivniku. To je pravi izazov, 
kako za igrače, tako i za klub u celini. Nadam se dobrom rezultatu i, naravno, 
trijumfu moje ekipe.
Kapiten Milan Milijaš deli mišljenje svoga trenera. 
- Nemamo šta da izgubimo, idemo na sve ili ništa. Nadam se pobedi - kratko je 
prokomentarisao Milijaš.
U timu sa Gardoša neće biti povrećenog Stankovića i najverovatnije Vujoševića, 
dok će Grkinić ovaj susret propustiti zbog žutih kartona.