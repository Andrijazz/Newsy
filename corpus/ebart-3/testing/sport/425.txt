> Izvor: ebart
> Datum: 
> Rubrika: sport
> Naslov: Plasmanom u osminu finala Vimbldona najbolji srpski teniser Novak Đoković 
> Članak:

Plasmanom u osminu finala Vimbldona najbolji srpski teniser Novak Đoković 
ostvario je napredak za četiri mesta na najnovijoj rang listi najuspešnijih 
igrača sveta (ATP) i sa 901 bodom zauzima 35. poziciju, dok je naš drugi reket 
Boris Pašanski zadržao 71. mesto sa 537 poena.
Janko Tipsarević se nalazi 23 mesta niže u odnosu na prethodni plasman, odnosno 
sada je 124. sa 357 poena, a Ilija Bozoljac je napredovao za dva mesta - 150. 
sa 273 boda.
Vodeći na listi je pobednik Gren slem turnira u Vimbldonu Švajcarac Rože 
Federer sa 7.260 poena. Druga pozicija pripada Špancu Rafaelu Nadalu (5.125), a 
treća argentinskom teniseru Davidu Nalbandijanu koji ima 3.185 poena.