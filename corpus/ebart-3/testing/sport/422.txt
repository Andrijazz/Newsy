> Izvor: ebart
> Datum: 
> Rubrika: sport
> Naslov: Završena treća etapa Tur d' Fransa 
> Članak:

Završena treća etapa Tur d' Fransa 

Matijas Kesler, vozač T-Mobile tima,  pobedio je na trećoj etapi Tur d'Fransa, 
koja je u utorak vožena od Eš-sur-Alzeta do Falkenburga u Holandiji. Na stazi u 
dužini od 216.5 kilometara nemački biciklista je prošao kroz cilj sa pet 
sekundi prednosti ispred timskog kolege Australijanca Majkla Rodžersa, dok je 
Italijan Danijel Boneti bio treći. Jedan od favorita na trci Alehandro Valverde 
odustao je nakon pada 20 kilometara od cilja, prilikom kojeg je zaradio 
frakturu ključne kosti.
Vođstvo u generalnom plasmanu preuzeo Belgijanac Tom Bonen, kome je na pet 
kilometara od cilja pukla guma. Nosilac žute majice, koji nije pobedio dosad ni 
na jednoj etapi, ima sekundu prednosti u odnosu na drugoplasiranog Majkla 
Rodžersa, dok trećeplasirani Amerikanac Džordž Hinkepi zaostaje pet sekundi.
Danas se vozi četvrta etapa u dužini od 207 kilometara, od Huja u Holandiji do 
San Kventina.