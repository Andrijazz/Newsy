> Izvor: matf
> Datum: 
> Rubrika: sport
> Naslov: FIBA KUP ZA KOŠARKAŠICE: MONDEVIL - HEMOFARM 62:55
> Članak:


DVORANA u Mondevilu. Gledalaca: 500. Bulto (Španija) i Cerebuš (Italija).
USO BASKET MONDEVIL: Alant, Mils 6, Dižare 12, Žekaspon 16, Degeron 2, 
Ščegoleva 20, Viot 4, Azake 2, Gautere.
HEMOFARM: Jovanovska 4, Anđelić 4, Vuković 19, Stanković 13, Kovačević 2, 
Marković 6, Momirov 14, Stošić.
KOŠARKAŠICE Hemofarma poražne su na gostovanju u Francuskoj. U drugom kolu FIBA 
Kupa domaći Mondevil savladao je Vrščanke - 62:55 i po bodovnom učinku 
izjednačio se sa Hemofarmom. Ekipa trenera Miroslava Popova imala je loš dan i 
samo zahvaljujući dobroj igri Momirove i Vukovićeve poraz nije bio težak.
Hendikep Hemofarma bio je izostanak Anđelije Arbutine, a svoje je učinilo i 
naporno putovanje. Gošće su se pribojavale centarskog tandema Mondevila Mils - 
Azace (ubacile ukupno osam poena), ali je zato nezaustavljiva Ščegoleva 
postigla 20 pogodaka i odlučila meč.
- Francuskinje imaju zaista jak tim. Već u prvom poluvremenu Mondevil se 
"odlepio", ali smo na kraju poraženi sa pristojnih sedam poena razlike. Ovakav 
epilog smo i očekivali, ništa nije gotovo. Verujem da ćemo sve nadoknaditi u 
revanš meču na našem terenu - istakao je trener Miroslav Popov.