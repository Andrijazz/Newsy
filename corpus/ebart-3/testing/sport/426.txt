> Izvor: ebart
> Datum: 
> Rubrika: sport
> Naslov: Naša reprezentacija je, uprkos debaklu na SP u Nemačkoj, napredovala za osam 
> Članak:

Naša reprezentacija je, uprkos debaklu na SP u Nemačkoj, napredovala za osam 
mesta na najnovijoj FIFA rang-listi i sada se nalazi na 36. poziciji! Da nije 
smešno - bilo bi tužno, rek'o bi naš narod. Nemojte pomisliti da se svetska 
"kuća fudbala" posebno sažalila na "bele orlove" zbog kraha na Mondijalu ili da 
se, pak, vodila olimpijskim sloganom "važno je učestvovati". Objašnjenje za 
ovakav razvoj situacije na rang-listi FIFA ipak je u potpunosti logičan. U 
pitanju je novi sistem bodovanja u kojem se znatno više poena dobija za pobedu 
na takmičarskim mečevima, za razliku od prethodnog načina po kojem su mnoge 
ekipe samo zahvaljujući trijumfima na prijateljskim utakmicama uspevale da 
sakupe "hrpu" bodova. Glavni razlog napretka na novoj listi je to što su 
kvalifikacije za SP okončali bez poraza. Prvo mesto na listi i dalje drži 
Brazil, zatim Italija, Argentina, Francuska, Engleska, Holandija, Španija...