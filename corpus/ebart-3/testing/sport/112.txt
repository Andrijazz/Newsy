> Izvor: ebart
> Datum: 
> Rubrika: sport
> Naslov: RUKOMETNI KUP EHF: JUGOPETROL ŽELEZNIČAR - NORDHORN 27:32
> Članak:

RUKOMETNI KUP EHF: JUGOPETROL ŽELEZNIČAR - NORDHORN 27:32

HALA: "Čair". Gledalaca: oko 4.000. Sudije: Rudinski i Odlucki (Slovačka).
JUGOPETROL ŽELEZNIČAR: Gajić, Denić 4, Živković 5, Stanojević, Đurić 6, 
Mladenović 2, Pribak, Milosavljević 2, Osmajić 4, Peruničić 3, A. Stanković, 
Kosanović, B. Stanković, Stevanović 1.
NORDHORN: Gencel, Riktering, Pavlović 1, Arhemijus 2, Filip 10, Glandos 9, 
Hofman 2, Fog Jan 2, Lehing, Šuman 6, Lingren.
NIŠLIJE nisu mogle protiv kvalitetnijeg rivala. Oko 4.000 vatrenih navijača 
aplauzom je ispratilo odličnu ekipu iz Nemačke, koja je već u Nišu gotovo 
obezbedila prolaz u četvrtfinale Kupa EHF, ali i podmlađeni niški tim koji je 
nagovestio perspektivu: Železničar - Nordhorn 27:32 (14:14).
U prvom poluvremenu igralo se gol za gol, pa je i ovaj deo utakmice završen 
nerešeno (14:14). U nastavku posle vođstva gostiju od sedam razlike trener 
Nišlija Josip Petrović ubacio je mlade igrače, koji su u okršaju s jednom od 
najboljih svetskih ekipa sticali neophodno iskustvo.