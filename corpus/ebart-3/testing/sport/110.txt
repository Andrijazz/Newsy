> Izvor: matf
> Datum: 
> Rubrika: sport
> Naslov: BRAZILSKE FUDBALSKE ZVEZDE STIŽU U ATINU
> Članak:


OLIMPIJSKE igre postale su prestižne i kada je fudbal u pitanju. Prema pisanju 
španskih medija, Brazilska fudbalska federacija odlučila je da na najveću 
sportsku smotru povede i tri mega - zvezde: Ronalda, Roberta Karlosa i Kaku!
Pošto nacionalni timovi na olimpijadu imaju pravo da vode i trojicu igrača 
starijih od 23 godine, selektor "karioka" Rikardo Gomeš odlučio je da u sastav 
pozove i asove Real Madrida i Milana, i tako uveća šanse za osvajanje zlatne 
medalje. 
Takođe, Brazilci žele da se "operu" posle debakla na OI u Sidneju 2000. godine, 
kada su ispali već u drugom kolu turnira. Fudbalski turnir na olimpijadi je na 
programu od 13. do 26. avgusta, tako da Ronaldo i Roberto Karlos verovatno neće 
imati ni dan odmora sledećeg leta.