> Izvor: ebart
> Datum: 
> Rubrika: sport
> Naslov: Francuski proizvođač guma Michelin 14. decembra 2005. godine doneo je odluku da 
> Članak:

Francuski proizvođač guma Michelin 14. decembra 2005. godine doneo je odluku da 
se po završetku sezone 2006. povuče iz F1.
Razlog za ovo može se pronaći u činjenici da je Michelin u više navrata ove i 
protekle sezone naglašavao da je F1 sport visoke tehnologije i da takav treba i 
da ostane. Potrebno je da timovi imaju slobodu prilikom izbora guma, pogotovo 
samog proizvođača. I to je suština filozofije Michelina. Međutim, FIA je 
izmenama pravila, koje bi trebale da smanje troškove takmičenja, a poboljšaju 
bezbednost, značajno narušila ove principe. "Kap" koja je "prepunila čašu" je 
svakako odluka da se od 2008. u F1 uvede samo jedan proizvođač guma.
Zato je nakon konsultacija sa svojim partnerima, odnosno ekipama koje će tokom 
naredne godine snabdevati gumama, Michelin je doneo odluku da se na kraju 
sezone povuče iz F1. FIA je na ovaj način dobila priliku da pravilo o jednom 
proizvođaču guma u F1 uvede već 2007.