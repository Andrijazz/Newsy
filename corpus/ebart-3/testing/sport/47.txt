> Izvor: ebart
> Datum: 
> Rubrika: sport
> Naslov: DETROIT - Košarkaši Nju Džersija pobedili su i drugi put Detroit 88:86 (20:19, 
> Članak:

DETROIT - Košarkaši Nju Džersija pobedili su i drugi put Detroit 88:86 (20:19, 
19:23, 19:25, 30:19) u finalu plej-ofa Istočne konferencije. Netsi su u 
poslednju četvrtinu ušli sa minusom od devet poena (58:67), ali su zahvaljujući 
Kenjonu Martinu (25) i Džejsonu Kidu (20) utakmicu preokrenuli u svoju korist. 
- Ne mogu da verujem. Pobedili smo oba meča u Detroitu i praktično smo prešli 
pola puta do velikog finala - izjavio je Kenjon Martin.
Ričard Džeferson je ubacio oba slobodna bacanja 48 sekundi pre kraja, da bi 
Šonsi Bilaps promašio trojku uz zvuk sirene.
- Razočaran sam. Ako nas je prvi poraz načeo, onda nas je ovaj drugi potpuno 
nokautira. Sada više nisam siguran da možemo do finala, ali pokušaćemo da 
napavimo čudo u Nju Džersiju - rekao je prvi stručnjak Pistonsa, Rik Karlajl.
Ekipa trenera Bajrona Skota vodi sa 2:0, a naredna dva meča igraju se u Nju 
Džersiju.
Rezultat: Detroit - Nju Džersi 86:88 - 0:2 (Hamilton 24, Bilaps 15, 10as, Valas 
7, 19sk, Rebrača nije igrao - Martin 25, 9sk, Kid 20, 7sk, 5as, Kolins 11, 
14sk).