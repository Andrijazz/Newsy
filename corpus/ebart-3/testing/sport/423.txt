> Izvor: ebart
> Datum: 
> Rubrika: sport
> Naslov: Ambiciozno
> Članak:

Ambiciozno

Predsednik Tajvana Čen Šui obećao je da će se fudbalska reprezentacija ove 
azijske zemlje plasirati na Svetsko prvenstvo 2018. godine! Kako bi svoje 
obećanje sproveo u delo, Šui je najavio da će izabrati najtalentovanije 
desetogodišnjake i poslati ih na deceniju dugo školovanje u Brazil kako bi tamo 
naučili sve fudbalske trikove.
- Ako su Japan i Južna Koreja mogli da stignu do četvrtog, odnosno devetog 
mesta 2002. godine, ne vidim zašto to ne bismo mogli i mi. Imam jasnu ideju, 
koja je predodređena na uspeh. Sve što je potrebno da uradimo jeste da okupimo 
dvadesetak najtalentovanijih dečaka koji sada imaju oko deset godina i da ih 
pošaljemo na školovanje u Brazil. Kad se za deset godina vrate, biće to ekipa 
koja će Tajvan odvesti na Svetsko prvenstvo.
U Tajvanu trenutno postoje samo dva, i to amaterska fudbalska kluba, a 
reprezentacija se nalazi na 156. mestu FIFA rang-liste.