> Izvor: ebart
> Datum: 
> Rubrika: sport
> Naslov: Rukometašice se ovog vikenda takmičile na evropskoj sceni
> Članak:

Rukometašice se ovog vikenda takmičile na evropskoj sceni

Propao je i drugi pokušaj rukometašica niškog DIN da se dokopaju debitantskih 
bodova u Ligi šampiona. U okviru 2. kola B grupe njih su koleginice iz 
makedonskog Kometala na svom terenu savladale rezultatom 29:23 (15:8). 
Skopljanke su bodove osvojile zahvaljujući kvalitetnijoj igri u prvih trideset 
minuta, a kasnije su samo rutinski održavale višak od sedam-osam golova. U 
narednom kolu, 16. januara, DIN će se kao gost sastati sa austrijskom ekipom 
Hipo.
Drugi predstavnik Srbije i Crne Gore, podgorička Budućnost, sinoć je u "Morači" 
igrala svoj meč 2. kola C grupe Lige šampiona, protiv ukrajinskog Motor 
Zaporožja. U okviru iste grupe, danski Ikast je posle Podgoričanki kao gost 
uspeo da pobedi i slovenački Krim - 27:24. Na golu Ikasta, evidentno prvog 
favorita C grupe, istakla se naša reprezentativka Ana Vojčić.