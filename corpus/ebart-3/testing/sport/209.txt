> Izvor: ebart
> Datum: 
> Rubrika: sport
> Naslov: U Zoldenu otvorena nova skijaška sezona za žene
> Članak:

U Zoldenu otvorena nova skijaška sezona za žene

Šveđanka Anja Person trijumfovala je u prvoj trci Svetskog kupa u alpskim 
disciplinama. Takmičenjem u austrijskom zimskom sportskom centru Zolden u 
veleslalomu, već po tradiciji, otvara se nova skijaška sezona, a Šveđanka je 
već osvojila 100 bodova u ovogodišnjoj trci za "Kristalni globus". Ona je u dve 
trke utrošila najmanje vreme i rezultatom 2:25,21 već istakla kandidaturu za 
najviši plasman.
Drugo mesto pripalo je Finkinji Tanji Puitainen (2:25,53), a treća je bila 
Španjolka sa "kratkim" imenom Žoze Marija Rienda Kontreras (2:26,78).
Hrvatica Janica Kostelić, prošlogodišnja pobednica u veleslalomu, imala je osmo 
vreme, mada je posle prve vožnje bila četvrta.
Sledeća trka je tek za mesec dana kada se u Aspenu 26. novembra vozi 
veleslalom, a dan kasnije na programu je slalom.
Muškarci danas u Zoldenu voze veleslalom, a onda, kao i dame, odlaze preko 
"bare", gde su Lejk Luisu takođe dve trke. Spust je zakazan za 27. novembar a 
slalom se vozi dan kasnije.