> Izvor: ebart
> Datum: 
> Rubrika: sport
> Naslov: ODBOJKAŠI PARTIZANA VEČERAS (18) PROTIV BUDVANA
> Članak:

ODBOJKAŠI PARTIZANA VEČERAS (18) PROTIV BUDVANA

BEOGRAD - Ne prete, ali ne ističu ni belu zastavu. Odbojkaši Partizana su 
svesni da su autsajderi u večerašnjem okršaju (18.00, TV) u "Šumicama" sa 
favorizovanom Budvanskom rivijerom. Ipak, Beograđanima nijednog trenutka ne 
pomišljaju da pre meča potpišu kapitulaciju. 
- O Budvanima ne bi trebalo trošiti reči - ističe strateg crno-belih Milan 
Žarković. - Oni su jedan od favorita šampionata i njihov trenutni plasman nas 
ne zavarava. Ipak, uzdamo se da će i dalje igrati promenljivo, što bi nama 
omogućilo da napravimo iznenađenje.