> Izvor: ebart
> Datum: 
> Rubrika: sport
> Naslov: KADROVSKE PROMENE U KOŠARKAŠKOM KLUBU SA MALOG KALEMEGDANA
> Članak:

KADROVSKE PROMENE U KOŠARKAŠKOM KLUBU SA MALOG KALEMEGDANA

Trener koji je bitao uticao na razvoj Predraga Stojakovića od danas bi trebalo 
opet da bude zaposlen u Crvenoj zvezdi. U pitanju je Predrag Badnjarević čiji 
rad u našoj zemlji nikada nije vrednovan koliko bi trebalo, a izveo je na put 
desetine mladih igrača.
Badnjarević i Zvezda bi danas trebalo da sklope ugovor o saradnji, mada se još 
ne zna tačno kako će se zvati njegova funkcija i da li će biti viša ili niža od 
one na kojoj je Aleksandar Trifunović (prvi trener). Izvesno je da je i Zvezdi 
i Trifunoviću potrebna njegova pomoć.
Ako se danas, Badnjarević i Zvezda ne dogovore, to će značiti samo jedno - da 
Zvezda nije ispunila minimum njegovih uslova. Poučen gorkim iskustvom iz doba 
dok su na Malom Kalemegdanu bili neki drugi ljudi, sigurno neće pristati na to 
da opet radi za džabe. Pošto ovo rukovodstvo zna da svako vrhunsko znanje ima 
ogromnu cenu (to zna i Zmago Sagadin), treba očekivati da će sklopigi ugovor sa 
stručnjakom koji ima evropsko znanje i srpsku cenu.
Badnjarević je, odbijajući Lajonse, stavio do znanja da ga zanima rad u Zvezdi. 
Da novac može biti problem svedoči i to što se sa njom načelno dogovorio još 
pre desetak dana, ali da još ništa nije potpisano. Angažujući ga za trenera ona 
bi istovremeno demantovala čaršijske priče da je u velikoj finansijskoj krizi.