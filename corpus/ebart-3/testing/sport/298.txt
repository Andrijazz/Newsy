> Izvor: ebart
> Datum: 
> Rubrika: sport
> Naslov: SCG pobedila i Izrael, danas odmor pred polufinale
> Članak:

SCG pobedila i Izrael, danas odmor pred polufinale

Košarkaška reprezentacija Srbije i Crne Gore pobedila je Izrael sa 76:68 
(31:14, 15:20, 13:22, 17:12) u poslednjoj utakmici četvrtfinalne faze Evropskog 
prvenstva za juniore u Beogradu. Plavi su ranije obezbedili plasman za subotnje 
polufinale u kojem će im rival biti Italija, a Izrael nije mogao da izbori 
prolazak među poslednja četiri, tako da utakmica nije imala takmičarski značaj.
SCG je bolje krenula i u prvih desetak minuta stekla čak 22 poena prednosti, 
ali su Izraelci tada zaigrali nešto angažovanije, a selektor plavih Stevan 
Karadžić izveo je iz igre prvu petorku, pa je Izrael do poluvremena smanjio 
razliku na 12 poena prednosti.
Gosti sa Bliskog istoka uspeli su upornom igrom da izjednače krajem treće č
etvrtine, ali nisu imali snage da preokrenu rezultat. SCG će u polufinalu, do 
kojeg su stigli sa svih šest pobeda do sada, igrati protiv Italije, koja je 
sinoć pretrpela ubedljiv poraz od Turske 69:85. U drugom polufinalu Turska se 
susreće sa Španijom, koja je do borbe za finale stigla trijumfom nad Rusijom od 
86:80.
Tokom meča povređenom Nenadu Mijatoviću, priključio se i Miloš Teodosić, ali će 
prema rečima selektora SCG Stevana Karadžića obojica biti spremni za subotnji 
meč.
- Srećom povrede nisu ozbiljne. Na ovom meču smo uspeli i da se odmorimo, ali i 
da razigramo pojedince. - rekao je Karadžić.
Danas je na EP slobodan dan, a karte za polufinale se prodaju po ceni od 100 
dinara. Beta