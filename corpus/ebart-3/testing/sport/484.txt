> Izvor: ebart
> Datum: 
> Rubrika: sport
> Naslov: Reprezentativac Srbije Nikola Žigić nezadovoljan je igrom svoje ekipe u meču 
> Članak:

Reprezentativac Srbije Nikola Žigić nezadovoljan je igrom svoje ekipe u meču 
11. kola Primere na Sanjtago Benrabeuu. Santander je u subotu uveče poražen 
rezultatom 3:1, a Žigić misli i to da su sudije oštetile njegov tim ne 
dosudivši jedanaesterac nad njim.
- Nezadovoljan sam jer smo prvi pogodak primili veoma rano. U stvari, tužan 
sam, jer je ovaj susret za mene lično bio velika prilika da pokažem koliko 
znam, ali je nisam iskoristio. Mislim da smo oštećeni jer je Roberto Karlos 
napravio penal na meni u prvom delu susreta. Pored toga, moji saigrači su 
morali da mi dodaju više visokih lopti - rekao je Žigić.