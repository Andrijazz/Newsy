> Izvor: ebart
> Datum: 
> Rubrika: sport
> Naslov: Ocena
> Članak:

Ocena

Nikola Grbić, kapiten odbojkaške reprezentacije SCG

Utakmica protiv Tunisa samo je sa tribina izgledala kao lagana za igru. Istina 
je da smo svaki poen odradili kao da su s druge strane mreže bili Brazilci, a 
ne Tunižani. Mislim da polako ulazimo u ritam. Nismo uspeli da odgledamo 
košarkašku utakmicu protiv Novog Zelanda do kraja, zbog tehničkog sastanka, u 
tom trenutku smo vodili sa 15 poena razlike.   
Kasnije, kada su nam javili da su izgubili pomislio sam da nas neko zeza. 
Stvarno bih voleo da kažem da košarkaše ne bi trebalo napadati. Potrebno je 
samo da se modifikuju naše želje, a ne da stalno vičemo: "Zlato, zlato". 
Došli su u Atinu u dosta izmenjenom sastavu 
sa nekoliko mladih košarkaša i trebalo bi da im pružimo priliku. Očekujem da će 
igrati bolje i da će se plasirati u četvrtfinale. Samo nemojte da ih osuđujete.