> Izvor: matf
> Datum: 
> Rubrika: sport
> Naslov: fudbalski miks
> Članak:


Brazilski navijači su toliko uvereni da će se njihovi fudbaleri i šesti put 
okititi titulom prvaka sveta, da su već sada rezervisali nekoliko čarter letova 
za veliko finale koje je na programu devetog jula u Berlinu. Jedan od 
predstavnika nemačkog aerosaobraćaja potvrdio je da se u brazilskim putničkim 
agencijama već uveliko rezervišu karte za Nemačku, a očekuje se da će aerodromi 
u Berlinu - Tegel, Tempelhof i Šenefeld tih dana biti prebukirani pridošlicama 
iz zemlje "karioka", pošto će avioni iz Južne Amerike upravo sletati na njihove 
piste.
Inače, brazilska reprezentacija je jedina koja je do sada učestvovala na 
završnici svih svetskih prvenstava.