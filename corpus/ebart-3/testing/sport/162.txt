> Izvor: matf
> Datum: 
> Rubrika: sport
> Naslov: Naš proslavljeni trener pronašao angažman posle jednogodišnje pauze
> Članak:


Novi trener košarkaša madridskog Reala od juče je Božidar Maljković, saopšteno 
je iz sedišta španske ACB lige. Real već nekoliko sezona ima velikih problema i 
ne uspeva da se plasira u Evroligu, a sa 52-godišnjim Maljkovićem potpisao je 
ugovor na dve godine. Jedan od najcenjenijih evropskih trenera proveo je šest 
sezona u Španiji, prve dve u Barseloni i četiri u Unikahi iz Malage. Maljković 
je dosad osvojio četiri titule prvaka Evrope, i to dve sa Jugoplastikom, a po 
jednu sa Panatinaikosom i Limožom. Božidar Maljković član je stručnog saveta 
Košarkaškog saveza Srbije i Crne Gore, kao i novobeogradskog Atlasa. Beta