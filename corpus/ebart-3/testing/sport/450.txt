> Izvor: ebart
> Datum: 
> Rubrika: sport
> Naslov: Ženska vaterpolo reprezentacija Srbije doživela je i drugi poraz na 11. 
> Članak:

Ženska vaterpolo reprezentacija Srbije doživela je i drugi poraz na 11. 
evropskom prvenstvu u Beogradu, a skalp našim damama uzele su Holanđanke - 6:16 
(2:5, 2:3, 2:2, 0:6).
Za razliku od meča sa reprezentacijom Španije, izabranice trenera Petra 
Kovačevića u duelu sa selekcijom "lala" uspevale su tokom pune tri četvrtine 
solidno da pariraju znatno jačem protivniku. Međutim, u poslednjih osam minuta 
utakmice, srpske vaterpolistkinje izgubile su snagu i dozvolile Holanđankama da 
povećaju razliku i, na kraju, zasluženo slave pobedu. Iako su poslednji 
zvaničan meč pre Evropskog prvenstva odigrale pre punih godinu dana, po 
prikazanoj igri i borbenosti u protekle dve utakmice sa znatno jačim 
protivnicima, pred našim igračicama ipak stoji sjajna budućnost. U listu 
strelaca sa po dva postignuta gola upisale su se Milica Perovski i Nastasja 
Knežević, dok su Lazarević Aleksandra i Dunderski Sandra dva puta zatresle 
mrežu Holanđanki. Naše vaterpolistkinje će se u trećem kolu EP sastati sa 
olimpijskim šampionom selekcijom Mađarske (16.30).