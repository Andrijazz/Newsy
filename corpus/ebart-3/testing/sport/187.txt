> Izvor: ebart
> Datum: 
> Rubrika: sport
> Naslov: Komentator lista "Sport ilustrejdit" najviše je zamerio zvezdama NBA lige 
> Članak:

Komentator lista "Sport ilustrejdit" najviše je zamerio zvezdama NBA lige 
Šekilu O Nilu, Kevinu Garnetu, Trejsiju Mekgrejdiju i drugima koji nisu želeli 
da igraju na Olimpijskim igrama, već su otišli da na miru troše svoje milione.
- Sada nije pošteno zamerati momcima koji su otišli u Grčku da brane čast naše 
košarke. Posle iskustva iz Indijanapolisa, znali smo da nam za zlatnu medalju 
treba najbolji tim i zbog toga sve kritike treba uputiti onima koji se sada 
negde kupaju, umesto da nešto dokazuju u Atini - piše "Sports ilustrejtid".
U brojnim internet anketama, svaki drugi navijač je smatrao da američki tim 
nije u stanju da odbrani zlatnu olimpijsku medalju, a čak 75 odsto nije bilo 
iznenađeno porazom protiv Portorika.
- Ovo nije tim iz snova, već pre tim iz noćnih mora. Pre 10-15 godina igrači 
drugih ekipa više su bili zainteresovani za autograme naših igrača, nego za 
borbu protiv njih, ali sada je to prošlost. Pošto su u Indijanapolisu shvatili 
da su dovoljno ojačali da istuku starijeg brata, to će želelti da urade svaki 
naredni put. A kako stoje stvari i uspevaće - napisao je jedan navijač.