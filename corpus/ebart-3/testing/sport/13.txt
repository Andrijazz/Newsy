> Izvor: ebart
> Datum: 
> Rubrika: sport
> Naslov: Najbolje ženske fudbalske reprezentacije Italije i Jugoslavije odigraće 
> Članak:

Najbolje ženske fudbalske reprezentacije Italije i Jugoslavije odigraće 
prijateljsku utakmicu u sredu, 12. februara u Udinama. Ovo je svojevrstan 
revanš za prijateljski duel održan prošle godine kod nas.
- U naredni kvalifikacioni ciklus za Prvenstvo Evrope ulazimo s potpuno novim 
timom. Ovo nam je idealna prilika da pružimo devojkama šansu da se upoznaju i 
uigraju. Ne sumnjam u naš kvalitet, a Italijanke su nam pravi sparing partner - 
kaže selektor Perica Krstić. 
Jugoslovenska reprezentacija će put na prvenstvo Evrope tražiti u okršajima 
upravo s Italijankama, Šveđankama, Švajcarkinjama i Finkinjama. Utakmice se 
igraju od 30. marta ove godine.
