> Izvor: ebart
> Datum: 
> Rubrika: sport
> Naslov: DRUGA STRANA MEDALjE
> Članak:

DRUGA STRANA MEDALjE

Od raspada SFRJ do današnjih dana u sportskim krugovima se moglo čuti: "Naš 
fudbalski šampionat nije interesantan, Partizan i Crvena zvezda nemaju dostojne 
rivale. Prvenstva su monotona, mora se nešto učiniti da borba za bodove bude 
neizvesnija. Saio se oni smenjuju, uzimaju titule."
Nedelja, 28. avgust 2005, ostaće upamćena po kuriozitetu: Zvezda u Čačku, a 
Partizan u Beogradu, doživeše poraze od Borca i OfK Beograda. Poslednji put se 
"zajednički" debakl večitih dogodio 16. maja 1998. godine. Zvezda je izgubila 
od Železnika u gostima (1:2), Partizan potpisao kapitulaciju (0:2) u Lučanima u 
duelu sa fudbalerima Mladosti (prvak je postao Obilić).
Pobede Borca (prošle godine je u prvom kolu slavio na "Marakani" 1:0) i OfK 
Beograda čudno su odjeknule: maltene traži se opravdanje za poraze Partizana i 
Crvene zvezde. Čak i treneri Božović i Babić (da novinare i ne spominjemo) 
gotovo se izvinjavaju Partizan u i Crvenoj zvezdi!
Srećom, oba prvenstvena meča prenosila je RTS pa se lepo videlo da to nije bila 
slučajnost, da su Partizan i Crvena zvezda nesrećno izgubili, neki čak rekoše 
"doživeli šokove". Sve je čisto kao suza. Treba kratko i jasno reći: Borac i 
OfK Beograd NADIGRALI su Crvenu zvezdu i Partizan.
Još dva detalja vezana za nedeljne pobede Čačana i "romantičara". TV utisak iz 
Čačka je neizbrisiv, kao prošle godine, kad su kamere
bile uključene u Golubovcima. Istina, na stadionu kraj Morave krave nisu pasle 
nekoliko metara od gola, ali su iza golmanske mreže, na jednom travnatom 
uzvišenju (nije valjda bezbednosni nasip od poplava ?), sedeli navijači kao na 
običnoj livadi. Ne videsmo na malom ekranu, na suprotnoj strani od TV kamera, 
sedišta nego obične betonske basamake, a znamo da je tročlana Komisija za 
prijem ovom "stadionu" dala zeleno svetlo za igranje utakmica!
Trijumf OfK Beograda nad "parnim valjkom koji je odavno ostao bez pare" (čitaj: 
bez igre) nije poseban podvig, sei što vredi zabeležiti da su "romantičari" 
tako jedini superligaš koji je ostvario stopostotan učinak. I za one koji duže 
pamte i vrle da se podsete nekadašnjih vremena: 26. novembra 1978. godine OfK 
Beograd je poslednji put kao gost pobedio Partizana. I tad je pao samo jedan 
gol, strelac je bio Ljubomir Marić. Još veća neobičnost: bio je to prvi trijumf 
OfK Beograda u tom prvenstvu (15. kolo), tim sa Karaburme je napustio elitno 
društvo, a Partizan zauzeo petnaesto mesto.
Jedno upozorenje u prvenstvenoj pauzi novom sudijskom komandantu Rajku foliću, 
nekadašnjem arbitru koji je krenuo oštro i na prvu logpu. Ne prašta "ni braći 
po materi", kažnjava i kontrolore, a videćemo da li će javno, što je dosad 
činio, upozoriti Dejana Stanišića, takođe Podgoričanina, da ne ljubi igrače po 
terenu.