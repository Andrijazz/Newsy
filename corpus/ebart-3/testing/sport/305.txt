> Izvor: matf
> Datum: 
> Rubrika: sport
> Naslov: TEST MLADE REPREZENTACIJE SA UKRAJINOM U SMEDEREVU
> Članak:


POBEDA nad Španijom (1:0) i remi sa Belgijom (1:1) omogućili su mladoj 
reprezentaciji odličnu poziciju pred rasplet u kvalifikacijama. Na redu su 
mečevi sa Litvanijom u Novom Sadu (2. septembra) i u Španiji (6. avgust), a 
generalna proba je 16. avgusta u Smederevu (17.30) sa Ukrajinom. Selektor 
Dragan Okuka pozvao je 20 igrača, suočen sa velikim problemima.
- Što zbog naše gluposti, što zbog povreda, ostali smo bez šestorice iz prve 
postave. Krasić je isključen protiv Belgije i kažnjen sa tri utakmice 
neigranja, Lomić i Janković neće moći da pomognu protiv Litvanije zbog žutih 
kartona, povređeni su Rnić, Biševac i Popović, koji je prešao u francuski Brest 
- nabrojao je Okuka, koji će bar za kvalifikacioni duel sa Litavnijom moći da 
računa na Biševca i Popovića.
Tako će na utakmici sa Ukrajinom šansu dobiti i 16-godišnji Slobodan Rajković, 
najbolji strelac omladinskog EP Borko Veselinović... Pozvani su - GOLMANI: 
Stojković (Crvena zvezda), Vujadinović (Budućnost), ODBRANA: Ivanović, Tošić, 
Rajković (OFK Beograd), Lakić (Budućnost), Stepanov (Vojvodina), Lazarević 
(Zemun), Stevanović (Borac), SREDINA TERENA: Radović (Partizan), Trišović 
(Krivbas), Milovanović, Perović (Crvena zvezda), Ninković (Dinamo Kijev), 
Todorović (Zeta), Milijaš (Zemun), NAPAD: Lazović (Fejenord), Purović (Crvena 
zvezda), Burzanović (Budućnost), Veselinović (Partizan).