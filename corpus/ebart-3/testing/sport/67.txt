> Izvor: matf
> Datum: 
> Rubrika: sport
> Naslov: NOVI PRVOLIGAŠ KONAČNO PRESEKAO
> Članak:


PODGORICA - Pregovori Koma i čelnika Gradskog stadiona u Podgorici i dalje 
traju i još je neizvesno gde će debitant u prvoligaškom društvu igrati utakmice 
kao domaćin. Posle žalbe čelnika Koma cena za 15 utakmica i 15 treninga, što je 
minimum za jednu sezonu, iznosi čak 100.000 evra. Međutim, iz Koma upozoravaju 
da godišnje održavanje stadiona košta samo 13.000 evropskih novčanica...
- Sigurno ćemo igrati pod Goricom, pa čak i ako nam ne snize cenu, pronaći ćemo 
tih 100.000 evra kako bismo ipak nastupali kao domaćini u Podgorici - kaže 
predsednik Koma Momčilo Vuksanović.
Što se prvotimaca tiče, oni su završili prvu fazu priprema u Mataruškoj Banji i 
vratili su se u Podgoricu gde će boraviti do početka šampionata. Odigrane su i 
dve utakmice: savladan je nižerazredni Lađevac sa 13:0, a zatim je pobeđen 
Omladinac sa 1:0. U prvom prvenstvenom kolu Kom je u Beogradu gost Obilića.