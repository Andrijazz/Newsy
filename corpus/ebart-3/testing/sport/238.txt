> Izvor: matf
> Datum: 
> Rubrika: sport
> Naslov: komentar
> Članak:


Radmilo Armenulić,  teniski stručnjak

Meč između Marata Safina i Rože Federera bio je svakako najlepši u proteklom 
delu Australijen Opana. Rus je svetskom igraču broj jedan naneo prvi poraz od 
Olimpijade u Atini, posle tačno 26 uzastopnih pobeda i to dosta govori koliko 
je velik njegov uspeh.
Oba igrača igrali su ofanzivno, izlazili na mrežu, odigravali volej udarce. To 
nije bio suvoparan meč kakav su u stanju da odigraju španski teniseri, kada 
možete da odete na ručak i vratite se, a rezultat je još uvek 1:1. Smatram da 
je Safin potpuno sazreo kao igrač, mnogo je popravio kretanje i 
servis,smireniji je, što je za njega jako bitno. Iskoristio je sedmu meč loptu, 
ali je spasao jednu u četvrtom setu.
Gledajući generalno, tenis u Australiji je bio na vrhunskom nivou. Organizatori 
mogu da budu presrećni jer su u muškom polufinalu igrali četiri prva nosioca. U 
nastavku sezone, puno treba očekivati pre svega od Argentinaca, Korije i 
Nalbandijana.
Kada je reč o turniru teniserki, Rusija fascinira jer je na turniru imala 14 
igračica. Raduje povratak iskusnih Devenport i Serene Vilijams koje su pokazale 
da će ozbiljno konkurisati Ruskinjama za glavne titule ove sezone. Obe su se 
uspešno vratile ako se ima u vidu da su prošle sezone imali problema sa 
povredama.