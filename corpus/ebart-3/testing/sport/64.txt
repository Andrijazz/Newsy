> Izvor: ebart
> Datum: 
> Rubrika: sport
> Naslov: Sutra u Barseloni počinje vaterpolo turnir na SP u vodenim sportovima
> Članak:

Sutra u Barseloni počinje vaterpolo turnir na SP u vodenim sportovima

Prvaci Evrope, vaterpolisti Srije i Crne Gore smestili su se u hotel "Barselona 
Sants" koji će biti njihva baza za vreme Svetskog prvenstva u vodenim 
sportovima koje počinje danas. Vaterpolo turnir u prestonici Katalonije 
startuje sutra, a prvi rival naše reprezentacije biće selekcija SAD. Za danas 
je selektor Nenad Manojlović najavio saopštavanje konačnog spiska igrača, pošto 
je put Barselone poveo 15, a može da prijavi 13 reprezentativaca. Najveća 
neizvesnost vlada oko nastupa Aleksandra Ćirića koji je nedavno operisao 
meniskus. Doktor plavih Milan Marković istakao je da su Ćiriću skinuti konci i 
da oporavak teče dobro, te da postoji realna šansa da bude potpuno spreman za 
četvrtfinale.
Pored naše reprezentacije i SAD, u Grupi "B" takmičiće se još Australija i 
Japan.