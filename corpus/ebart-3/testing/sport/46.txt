> Izvor: ebart
> Datum: 
> Rubrika: sport
> Naslov: FINALNI TURNIR KUPA RUKOMETAŠA
> Članak:

FINALNI TURNIR KUPA RUKOMETAŠA

ŠAMPION Partizan biće domaćin Kupa Srbije i Crne Gore za rukometaše, od 23. do 
25. maja u Beogradu. Odluka je doneta juče, pošto su crno-beli "pobedili" u 
konkurenciji Lovćena i Fidelinke, nudeći plaćanje putnih troškova, smeštaja i 
ishrane za sve ekipe.
Izvesno je da se u polufinalnim mečevima sastaju Partizan - Fidelinka i Lovćen 
- Crvena zvezda, a pobednici će igrati u finalu. Termini još nisu poznati, a 
konačna odluka zavisi od televizijske šeme. 
Ukoliko Partizan osvoji duplu krunu, a Zvezda zaigra u finalu, obe ekipe će 
izboriti mesta u Evropi. 