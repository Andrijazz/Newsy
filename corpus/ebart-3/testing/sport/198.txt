> Izvor: matf
> Datum: 
> Rubrika: sport
> Naslov: Fudbaleri Bajer Leverkuzena su na svom terenu jedva stigli do boda u duelu sa 
> Članak:

novim prvoligašem Nirnbergom. Gosti su na "Baj Areni" golom Milera i autogolom 
Plasentea vodili 2:0 sve do poslednjih 15-ak minuta, kada je najpre iz penala 
prednost Nirnberga smanjio golman Hans Jerg But, da bi deset minuta pre kraja 
susreta Dimitar Berbatov izjednačio na konačnih 2:2.
U Dortmundu Borusija je golovima Evertona u 44. i 69. minutu iz penala vodila 
2:0, međutim, Bavarci su najpre u 88. minutu preko Lusija smanjili, da bi golom 
u prvom minutu sudijske nadoknade vremena Roj Makaj doneo gostima vredan bod.
Fudbaleri Volfsburga pobedili su u Roštoku ekipu Hanze 2:1 i prvi put u 
istoriji izbili na čelo Bundeslige.
 Beta