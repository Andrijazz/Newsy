> Izvor: matf
> Datum: 
> Rubrika: sport
> Naslov: MIRKO MARTINOVIĆ PREMINUO OD POVREDA NA "JU RELIJU"
> Članak:


SRBIJA je ostala bez još jednog neustrašivog automobiliste. Mirko Martinović, 
jedan od naših najboljih reli vozača, preminuo je juče od povreda zadobijenih 
posle udesa na "JU reliju", voženom proteklog vikenda na Tari. 
Martinović, momak za kojeg su više strani nego domaći stručnjaci tvrdili da je 
jedan od najvećih talenata za ovu discipliu ko nas, nikada tokom karijere nije 
dobio priliku da raskošno umeće prikaže u vrhunskom automobilu. Ipak, ni to 
ovom momku vedrog duha i hrabrog srca nije smetalo da se uvek u mnogo slabijem 
automobilu vešto nosi sa jačom konkurencijom. Zbog čestih pehova sa odavno 
isluženim automobilom nije završavao trke, ali je najčešće, kada bi stigao do 
cilja - pobeđivao. 
Gas nije popuštao ni na kobnom takmičenju, iako je titulu u klasi već odbranio. 
Žarko je želeo da, pre nego konačno krene korak više, osvoji i najprestižnije 
takmičenje kod nas.  
Mirko Martinović rođen je 4. juna 1971. godine u Beogradu. Automobilizmom se 
bavio od 1996. a pobedio je na 23 tamičenja. Šampion u klasi do 2000 kubika, 
grupe "N" postao je prošle godine, a titulu je odbranio ove. Tri puta je bio 
vicešampion klase, a jednom drugi i u generalnom plasmanu. 