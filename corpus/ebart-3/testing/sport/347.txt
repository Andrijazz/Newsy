> Izvor: ebart
> Datum: 
> Rubrika: sport
> Naslov: evropski fudbalski vikend
> Članak:

evropski fudbalski vikend

Ovog vikenda, centralna predstava Serije A igra se na San Siru gde će, samo 
formalno, u ulozi domaćina biti sastav Robreta Manćinija - posle osam "sušnih" 
sezona u okršajima sa gradskim rivalom, Inter će sutra od 20.30 pokušati, 
konačno, da uzme "sklap" Milanu. Podatak da je poslednju pobedu u duelima sa 
najljućim protivnikom zabeležio 1997. godine (3:1), kao i da u minulih pet 
mečeva sa rosonerima u ulozi domaćina nije osvojio nijedan bod (uz gol razliku 
3:15), dovoljno govori o motivu s kojim Inter dočekuje ovaj meč. Ipak, uloga 
favorita po svim parametrima pripada Ševčenku i drugovima, pogotovo nakon kiksa 
koji im se pršle nedelje desio na Bentegodiju (poraz od Kjeva 1:2). 
Od ostalih duela 15. kola Serije A, najzanimljivija borba očekuje se u Livornu, 
gde istoimeni sastav dočekuje "probuđeni" Lacio.
Parovi: Sijena - Empoli, Fiorentina - Trevizo (subota), Askoli - Ređina, 
Juventus - Kaljari, Livorno - Lacio, Mesina - Kijevo, Parma - Sampdorija, Roma 
- Palermo, Udineze - Leće, Inter - Milan (nedelja).