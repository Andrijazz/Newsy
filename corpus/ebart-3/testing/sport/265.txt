> Izvor: ebart
> Datum: 
> Rubrika: sport
> Naslov: NAŠ INTERNACIONALAC NAJAVIO RASTANAK SA "NEROAZURIMA"
> Članak:

NAŠ INTERNACIONALAC NAJAVIO RASTANAK SA "NEROAZURIMA"

RIM - Siniša Mihajlović je najavio rastanak sa Interom, ali i progovorio o 
problemima koji su i ove godine sprečili "neroazure" da stignu do trofeja.
- Teško je promeniti mentalitet osoba koje su već deset godina ovde. Taj Inter 
još nije spreman da osvaja trofeje. Moja savest je čista, nisam siguran da je 
kod pojedinaca to slučaj - smatra Mihajlović. - Naši ciljevi u završnici ove 
sezone su osvajanje trećeg mesta i Kupa Italije. Uostalom, i trijumfalni ciklus 
Lacija počeo je osvajanjem kupa. Nadam se da će tako biti i u Interu, iako bez 
mene. Morati je rekao da u sledećih mesec i po dana svi fudbaleri moraju da 
zasluže ostanak u klubu. Ja sam profesionalac i iz iskustva sa Interom izlazim 
čiste savesti.