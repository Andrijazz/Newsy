> Izvor: matf
> Datum: 
> Rubrika: sport
> Naslov: Pušenje je štetno. Ovu činjenicu znaju i o njoj govore svi. Ako bi ovakav 
> Članak:

zaključak koji je donela Evropska zajednica mogao da se prenese na svet 
fudbala, onda bi ekvivalent ujedinjenoj Evropi- UEFA, morala  ozbiljnije da se 
pozabavi konzumiranjem cigareta tokom utakmica. U Ženevi će tim povodom, za 
sedam dana biti održan sastanak čelnika evropske "kuće fudbala", na kojem će se 
razmatrati predlog o zabrani pušenja na klupi i pored terena.
Kako će reagovati mnogobrojni duvanski zavisnici, među kojima najveći broj 
zauzimaju upravo klupski stratezi (Marćelo Lipi, Ektor Kuper ili Karlo 
Anćeloti, koji je viđen kako tokom jednog meča puši filter od cigarete) koji 
spas od stresa i napetosti traže u cigaretama, videće se. Možda će, zaplašeni 
kaznama, svoje poroke nastaviti da upražnjavaju tajno, da ih "veliki tata" 
(UEFA) ne bi ulovio u akciji.