> Izvor: matf
> Datum: 
> Rubrika: sport
> Naslov: Zoran Petrović smatra da je sudija Pol   oštetio Hrvate
> Članak:


Pored te greške, koja je direktno presudila ko će u osminu finala, Englez je 
propustio da dosudi još dva penala za  Australijance

"Engleski arbitar Grem Pol je, priznavši izjednačujući pogodak  Australijanca 
Kjuela postignut iz ofsajda, ne samo oštetio Hrvatsku već i direktno uticao na 
plasman 'kengura' u osminu finala Mondijala", smatra ugledni srpski sudija 
Zoran Petrović koji je svojevremeno vodio mečeve na dva svetska šampionata 
-1986. i 1990. godine.
 Petrović tvrdi da je Pol potpuno ispustio konce igre, odnosno, načinio najviše 
sudijskih grešaka u dosadašnjem toku šampionata.
- Pol nije imao svoje veče. Pokazalo se da je veoma teško voditi susret u kojem 
igra toliko fudbalera sa ovih prostora, a koji uz to odlučuje koja će od dve 
reprezentacije otići među 16 najboljih. Engleski sudija je, pored već spomenute 
najveće greške, u meču odigranom u Štutgartu načinio još dva ozbiljna propusta 
na štetu Australijanaca. Mislim da je morao da pokaže na belu tačku u situaciji 
kad je Šimunić oborio Viduku, kao i da drugo Tomasovo igranje rukom sankcioniše 
najstrožom kaznom. Verujem da taj arbitar, ne samo zbog činjenice što se 
engleska reprezentacija plasirala u završnicu takmičenja, više neće dobiti 
priliku da vodi mečeve u Nemačkoj.
Pol je na meču pokazao čak tri žuta kartona Šimuniću.
- Ukoliko je to zaista učinio, načinio je još jednu veliku grešku. Treba, ipak, 
proveriti koliko je Šimunić stvarno dobio kartona, pošto ne verujem da bi takav 
propust prevideli, ne samo Pol i njegovi pomoćnici, već i dvojica sudija van 
terena koji su povezani audio-vezama.
nKako ocenjujete dosadašnje suđenje na Mondijalu? 
- U prva dva kola arbitri su dosta dobro obavili svoj posao ali su to, 
uglavnom, bili mečevi bez oštrine, dakle, dosta laki za vođenje. Već u 
susretima nokaut faze, u kojima neće biti popravnog, sudije će biti na daleko 
većim iskušenjima. Problem bi mogla da predstavlja činjenica što su se gotovo 
sve reprezentacije zemalja koje imaju kvalitetne sudije plasirale u završnicu 
šampionata. Ukoliko Sudijska komisija FIFA odluči da ih zbog toga eliiminiše, 
bojim se da neće biti dovoljno kvalitetnih arbitara sa drugih prostora da 
adekvatno popune tu prazninu.
nKoji arbitar je, do sada, na vas ostavio najbolji utisak?
  Urugvajac Horhe Larionda je pokazao doslednost i poznavanje igre, a više sam 
očekivao od Kolumbijca Ruiza.
nKo bi mogao dobiti šansu da sudi finalni meč?
  -Verujem da će FIFA voditi računa o tome da ni jedan južnoamerički sudija 
nije vodio finalni meč još od 1986. godine, pa očekujem da arbitri sa tog 
kontinenta dobiju šansu 9. jula u Berlinu. Ako se u finale plasiraju Argentina 
ili Brazil, mislim da će Larionda biti prvi kandidat da vodi završni meč 
šampionata - zaključio je Petrović.