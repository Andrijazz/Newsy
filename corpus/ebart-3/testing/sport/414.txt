> Izvor: ebart
> Datum: 
> Rubrika: sport
> Naslov: Kambodžanci i Mundijal
> Članak:

Kambodžanci i Mundijal

Hun Sen, premijer Kambodže, zamolio je osiromašeno stanovništvo te azijske 
zemlje da ne prodaje imovinu zbog klađenja na utakmice Svetskog fudbalskog 
prvenstva, koje se igra u Nemačkoj.
- Gledajte utakmice, ali nemojte prodavati svoje krave, motocikle, automobile, 
zemlju, ili kuće kako biste se kladili. To je loša ideja - poručio je Hun Sen 
na otvaranju jedne lokalne bolnice.
Iako se reprezentacija Kambodže nije kvalifikovala za Mundijal, fudbalska 
groznica potpuno je zahvatila tu zemlju i tamošnje stanovništvo svakodnevno 
ostaje budno do kasno u noć kako bi gledalo prenose iz Nemačke. Premijer Hun 
Sen javno je priznao da navija za Japan, pošto je ta zemlja najveći donator 
njegove vlade.