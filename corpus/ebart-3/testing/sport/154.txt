> Izvor: ebart
> Datum: 
> Rubrika: sport
> Naslov: PARTIZAN UBEDLjIV I PROTIV LOVĆENA 91:56 (39:27)
> Članak:

PARTIZAN UBEDLjIV I PROTIV LOVĆENA 91:56 (39:27)

DVORANA "Pionir". Gledalaca: 1211. Sudije: Mrdak i Čukalović (obojica iz 
Beograda).
PARTIZAN MOBTEL: Šćepanović 6, Sjekloća, Šilobad, Kecman 17, Ostojić 19, 
Tripković 2, Materić 10, Božović 2, Krstić 13, Perović 12, Avdalović 7, Braun 3.
LOVĆEN: Vukosavljević, Tomović, Pelkić 2, Ivanović 2, Kašćelan, Milović 7, 
Stevović 8, Kandić 2, Vujačić 8, Rakočević 14, Tošić, Čarapić 13.
PARTIZAN pobeđuje i sa pola gasa. Tim bez ijednog poraza odmerio je snage sa 
ekipom bez ijedne pobede u domaćoj Superligi. Kako je bilo pre meča, ostalo je 
i posle njega. Crno-beli su stigli do lake pobede 91:56 (20:13, 19:14, 22:18, 
20:11), a oni ni jednog trenutka nije bila pod znakom pitanja.
Gosti sa Cetinja su iz četvrtine u četvrtinu igrali sve neorganizovanije  u 
napadu i "tanko" u odbrani, pa je to omogućilo ekipi Duška Vujoševića da 
konačnu razliku svede na plus od 35 poena. U timu Partizana glavnu ulogu 
odigrali su Dušan Kecman, Nenad Krstić i Đuro Ostojić, a jedna od zanimljivosti 
ovog meča je čak 12 promašenih slobodnih bacanja domaćina.