> Izvor: ebart
> Datum: 
> Rubrika: sport
> Naslov: VATERPOLISTI PARTIZANA RAJFAJZEN U ZAGREBU SAVLADALI MEDVEŠČAK SA 8:6
> Članak:

VATERPOLISTI PARTIZANA RAJFAJZEN U ZAGREBU SAVLADALI MEDVEŠČAK SA 8:6

Crno-beli uspeli da ostvare cilj i u drugom meču, 12. decembra na Banjici 
overiće plasman u četvrtfinale

PLIVALIŠTE: Utrine u Novom Zagrebu. Gledalaca: 200. Sudije: Afanasijev (Rusija) 
i Gomez (Italija). Igrač više: Medvečšak 9 (6), Partizan Rajfajzen 9 (4). 
Četverci: Medveščak 1 (1).
MEDVEŠČAK: Strujić, Arsenali, Paškvalin, Kalur, Lugović 1, Zeljak 1, Kucarov 1, 
Dragčević, Bojić , Brelčić 3, Tomašić, Čuve, Vičević-Pakulić.
PARTIZAN RAJFAJZEN: Šefik, Mirković, Rađen, Miloš Korolija, G. Pijetlović, D. 
Pijetlović 1, Ćuk 2, Vejzagić, Avramović, F. Filipović 2, Vasović 2, Đ. 
Filipović 1, Mihajlo Korolija.
MEDVEDI su potopljeni, četvrtfinale je nadohvat ruke. Vaterpolisti Partizana 
Rajfajzen su u prvoj utakmici osmine-finala Kupa LEN u Novom Zagrebu slavili 
protiv ambicioznog Medveščaka sa 8:6 (1:1, 3:1, 1:2, 3:2). Revanš je 12. 
decembra na Banjici.
- Dosta tvrda utakmica - raportirao je u telefonskom razgovoru direktor 
crno-belih Đorđe Stefanović. - Zagrepčani su igrali agresivno i veoma dobro, 
ali je došao do izražaja naš kvalitet. Mislim da možemo još bolje, a moram da 
naglasim da je Šefik odlično branio. Inače, nije bilo nesportskih ispada.
I strateg Beograđana Dejan Udovičić je naglasio da je kvalitet presudio:
- Utakmicu smo sve vreme držali pod kontrolom. U jednom trenutku smo podlegli 
atmosefri i suđenju, tako da smo ušli u neizvesnu završnicu. Domaćin je uspeo 
da izjednači na 6:6, ali smo srećom u finišu pokazali da smo bolji.