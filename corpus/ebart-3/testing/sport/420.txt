> Izvor: ebart
> Datum: 
> Rubrika: sport
> Naslov: Bez presude u aferi nameštanja utakmica u Italiji
> Članak:

Bez presude u aferi nameštanja utakmica u Italiji

Presuda italijanskim fudbalskim klubovima, optuženim za nameštanje utakmica, 
biće saopštena 10. jula, dan nakon završetka Svetskog prvenstva, saopštio je u 
petak sportski tribunal formiran za istragu tog slučaja. Tako će prvobitna 
najava da će presuda biti doneta između 7. i 9. jula, ipak morati da sačeka da 
se završi Svetsko prvenstvo.
Aktuelni šampion Italije Juventus, kao i velikani Milan, Fiorentina i Lacio i 
čak 26 fudbalskih zvaničnika i sudija, optuženo je za nameštanje mečeva, 
prevare i nepravilno delegiranje sudija za važne mečeve.
- Očekujemo da se saslušanje završi 7. odnosno 8. jula, nakon čega će se sudsko 
veće povući da donese presudu koju će objaviti 10. jula - saopšteno je iz 
sportskog tribunala.
Ukoliko klubovi budu proglašeni krivim, preti im oduzimanje titula, bodova u 
narednoj sezoni kao i prebacivanje u drugu, odnosno treću ligu Italije, dok 
eventualno osudjeni pojedinci više neće smeti da se bave fudbalom.