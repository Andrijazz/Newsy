> Izvor: ebart
> Datum: 
> Rubrika: sport
> Naslov: JELENA JANKOVIĆ PORAŽENA OD 177. TENISERKE SVETA
> Članak:

JELENA JANKOVIĆ PORAŽENA OD 177. TENISERKE SVETA

ŠOKANTAN poraz Jelene Janković! Gotovo da nema osobe koja bi stavila novac na 
177. teniserku sveta Amerikanku Bet Matek, koja je u četvrtfinalu turnira u 
Sinsinatiju (tvrda podloga, nagradni fond 170.000 dolara) eliminisala 19. sa 
VTA liste i najbolje rangiranu igračicu SCG. 
Manekova, koja je u glavni žreb stigla kroz kvalifikacije, savladala  je trećeg 
nosioca sa 6:1, 0:6, 6:2 i tako ostvarila najveći uspeh u karijeri. Ključni 
trenutak desio se početkom trećeg seta, kada je Matek nadoknadila tri 
brejk-lopte, osvojila gem, a indisponirana Jankovićeva nije uspela da se vrati 
u meč. U polufinalu Matekova će se sastati sa Švajcarkinjom Peti Šnider, a 
Slovakinja Hantuhova sa Japankom Morigami.
Neprijatno iznenađenje svojim navijačima priredio je i Amerikanac Endi Rodik, 
kojeg je u četvrtfinalu ATP turnira u Indijanopolisu (tvrda podloga, nagradni 
fond 600.000 dolara) eliminisao sunarodnik Robi Đinepri sa 4:6, 7:6, 7:5.