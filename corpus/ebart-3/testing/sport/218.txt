> Izvor: matf
> Datum: 
> Rubrika: sport
> Naslov: Odbojkaši Vojvodine izgubili su sinoć u Novom Sadu od grčkog Panatinaikosa 3:1, 
> Članak:

po setovima 18:25, 25:19, 25:17 i 25:18, u utakmici trećeg kola Grupe B Lige 
šampiona.
Novosađani su odlično počeli meč, imali dobar servis i blok u prvom setu, koji 
su sa lakoćom rešili u svoju korist sa 25:18. U tom setu Novosađani nisu ni 
jednom pogrešili na servisu.
Početak drugog seta bio je prilično izjednačen, sve do 9:9, ali nakon toga 
potpuno se izmenio odnos snaga na terenu. Od tada su Grci počeli odlično da 
serviraju, potpuno poremetivši prijem Vojvodine, koja je tada delovala nemoćno. 
Gosti su iskoristili prvu set loptu za 25:19 i izjednačili na 1:1 u setovima.
Vojvodina je samo povremeno uspevala da se približi, ali ne dovoljno da bi 
istinski ugrozila vođstvo gostiju. Posle 25:17 u trećem setu, Panatinaikos je 
četvrti set dobio sa 25:18, iskoristivši prvu set-meč loptu.
Vojvodina ima dva poraza i jedan trijumf, a u narednom kolu, 24. novembra 
gostuje bečkoj ekipi Hot Volej.