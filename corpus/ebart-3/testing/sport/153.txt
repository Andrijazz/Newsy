> Izvor: ebart
> Datum: 
> Rubrika: sport
> Naslov: MAKABI DEMOLIRAO SKIPER U FINALU FAJNAL-FORA EVROLIGE - 118:74
> Članak:

MAKABI DEMOLIRAO SKIPER U FINALU FAJNAL-FORA EVROLIGE - 118:74

MAKABI je novi kontinentalni klupski prvak u košarci. Izraelski šampion je u 
finalu 17. fajnal-fora demolirao Skiper iz Bolonje 118:74 (31:13, 24:17, 25:21, 
38:23). Sve što je italijanski tim uspeo da uradi na ovoj utakmici bilo je 
uvodnih 20 sekundi igre i voćstvo od 2:0. Sve što je viđeno od tog trenutka 
ličilo je na seckanje Bolonjeza na sitne rezance, a sve se već po završetku 
prve četvrtine pretvorilo u slavlje četvrte titule prvaka Evrope najuspešnijeg 
tima u istoriji Izraela. Konačnih 44 razlike za Makabi je rezultat koji je ušao 
u anale završnih turnira  evropske elite.
Po završetku utakmice proglašen je i MVP finalnog meča. To je Entoni Parker, 
bek Makabija, a u utakmici za treće mesto CSKA je posle velikog rezultatskog 
preokreta savladao Sijenu sa 97:94 (15:32, 25:24, 31:17, 26:21).