> Izvor: ebart
> Datum: 
> Rubrika: sport
> Naslov: Het-trik Boje za Kamerun
> Članak:

Het-trik Boje za Kamerun

Da li zbog promene dresa, klime, ili zbog nacionalnog ponosa, Pjer Boja ponovo 
trese mreže. I to kako - postigao je het-trik!
Napadač aktuelnog šampiona se odazvao pozivu selektora Kameruna Artura Žorža i 
priključio se tridesetorici reprezentativaca koji igraju prijateljske utakmice 
u okviru priprema u Francuskoj.
Na jednoj od njih, odigranoj u sredu protiv pariskog niželigaša Torcija, Pjer 
je učestovovao u pobedi Kameruna od 7:0 het trikom (5, 40, i 43. minut). Samo 
45 minuta je bilo dovoljno crno-beloj osmici da postigne tri pogotka, a cela 
prva postava je zamenjena u drugom poluvremenu.
Na taj način su se delimično ispunile želje trenera Partizana Jirgena Rebera i 
Bojinog saigrača u napadu Srđana Radonjića, koji su zaželeli Peri da konačno 
postigne gol. Ostaje samo da se ispuni i drugi deo želje, a to je da pogodak 
bude u crno-belom dresu, u kome Boja "posti" još od 25. novembra 2004. godine, 
kada je postigao dva gola u utakmici UEFA kupa protiv rimskog Lacija. 