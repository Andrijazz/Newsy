> Izvor: ebart
> Datum: 
> Rubrika: sport
> Naslov: NEKADAŠNjI PRVAK SVETA U BOKSU LjUBIŠA SIMIĆ OPRAŠTA SE OD PLEMENITE VEŠTINE 
> Članak:

NEKADAŠNjI PRVAK SVETA U BOKSU LjUBIŠA SIMIĆ OPRAŠTA SE OD PLEMENITE VEŠTINE 

U oproŠtajnom meču od daljeg bavljenja boksom naš nekadašnji šampion države, 
Balkana, Mediterana, Evrope i sveta Ljubiša Simić večeras će u sportskm centru 
u Smederevu ukrstiti rukavice sa bugarskim Acom Krasimirom Dimitrovim. Borbu će 
voditi naše sudije Rajko Čajić i Mile Trifunović. Cene ulaznica su 200 dinara 
zapad, 300 loža, i 400 dinara parter. 
- Posle 500 mečeva u amaterskoj konkurenciji, mnogobrojnih titula u domaćim 
šampionatima, 19 nastupa među profesionalcima (16 pobeda, od čega osam 
nokautom), titule internacionalnog prvaka u VBC, svetskog šampiona u IBF 
verziji i drugih priznanja širom sveta imao sam pauzu skoro deset godina. Sada 
sam dva meseca intenzivno trenirao u banji Vrujci. Verujem da ću podsetiti na 
stare dane i uz podršku publike pobediti na oproštajnom meču - rekao je na 
konferenciji za štampu Ljubiša Simić, najbolji bokser Smedereva svih vremena. 
Uvodne borbe na velikom bokserskom spektaklu počinju večeras u 21 čas. Sastaju 
se: Suzana Radovanović (C. zvezda) - Sanja Ilić, član ekipe Čip iz Beograda, 
zatim Zoran Didanović (Crna Gora) - Štefan Dimitrov (Bugarska), Nenad Borovč
anin (Loznica) - Georgi Hristov (Bugarska) i Smederevci Nenad Nedimović - Petar 
Vujević. 
Bogat zabavni program koji će po svim procenama trajati i posle ponoći vodiće 
poznati glumac Slobodan Ninković, a učestvovaće njegove kolege, poznati glumci 
i zvezde naše estrade.