> Izvor: ebart
> Datum: 
> Rubrika: sport
> Naslov: Napadač londonskog Arsenala Tjeri Anri kao i napadač Viljareala Dijego Forlan, 
> Članak:

Napadač londonskog Arsenala Tjeri Anri kao i napadač Viljareala Dijego Forlan, 
osvojili su tradicionalni trofej "Zlatna kopačka" koji se dodeljuje najboljem 
strelcu u evropskim ligama.
Forlan i Anri su postigli po 25 golova za svoje timove i sa po 50 bodova 
podelili trofej. Iza njih su se plasirali Kristijano Lukareli (Livorno), 
Samjuel Eto (Barselona) i Marek Mintal (Nirnberg) sa po 24 postignuta gola. 
Anri je prvi fudbaler kome je "Zlatna kopačka" pripala dva puta uzastopno i 
među šestoricom je koji su taj trofej osvajali ukupno dva puta. Forlan se 
probio na deobu prvog mesta na listi pošto je postigao dva gola u poslednjem 
kolu španskog prvenstva između Viljareala i Levantea (4:1), i tako pretekao do 
tada najboljeg strelca Primere Etoa iz Barselone.