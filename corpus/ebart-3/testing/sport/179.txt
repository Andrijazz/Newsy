> Izvor: ebart
> Datum: 
> Rubrika: sport
> Naslov: REAGOVANjE NA TAKMIČENjE U OBRENOVCU                     
> Članak:

REAGOVANjE NA TAKMIČENjE U OBRENOVCU                     

Nejasni kriterijumi za pozivanje u kadetsku ekipu Šahovskog saveza Beograda

Povod za moje javljanje je Evropsko ekipno kadetsko prvenstvo održano u 
Obrenovcu od 10-17. jula 2004. godine uz sumnjive (najblaže rečeno, da ne 
upotrebim neku težu opasku) okolnosti oko sastava "B" reprezentacije SCG.
Naime, zvanično je ponuđeno Šahovskom savezu Beograda, od ŠSSCG, da odredi 
kadete koji će činiti "B" kadetsku ekipu SCG na Evropskom prvenstvu što je ŠSB 
i prihvatio. Za trenera "B" ekipe određen je mk Miodrag Rakić koLe je 
kvalifikacija za to mesto što je otac Marije Rakić, višestruke prvakinje 
Beograda i države, (za koju imam samo reči pohvale uz želju da sa istim 
rezultatimja nastavi), čoveka koji je u ŠSB ušao kao jedan od predstavnika 
roditelja (podvlačim!) koji se zalažu za napredak kadetskog šaha (kako je lako 
postati trener držjavne selekcije?).

 Nepoznata komisija
Ekipu, koju je odredila komisija čiji sastav ne znam iako sam šahovski 
profesionalac i trener?!?) ŠSB za kadetski šah čine: 1. Miloš Stanković (13 
godina), 2. Šarenac David (14 godina), 3. Živković Dejan(12 godina), 4. 
Mladenović Nemanja (12 godina),
5. Dimitrijević Radmilo (10 godina).
Moja pitanja (uz određene konstatacije) su sledeća:
Da li u "B" ekipi SCG ima mesta za:
1.  Aleksandra Tota (16 godina), drugog sa Prvenstva SCG do 16 godina.
2.  Nikolu Nestorovića (14 godina, kalendarski 15) trećeg sa Prvenstva SCG, 
dvostrukog prvaka Beograda, po opštem mišljenju, jednog od najboljih kadeta 
Beograda i SCG.   
3.  Nemanju Cvetkovića (16 godina) prvaka Beograda nekoliko puta, jednom treći 
na Prvenstvu SCG.
4.   Nenada Ravića (16 godina), prošlogodišnjeg prvaka SCG.
5.  Nikolu Dudukovića (13 godina, kome sam ja trener), trostrukog prvaka 
Beograda, dva puta drugog, jednom trećeg na   prvenstvima SCG i jednom trećeg 
na Prvenstvu Evrope u ubrzanom šahu.
Nezvanično (Iz ŠSBa niko nije zvanično (pismeno) obrazložio sastav ekipe i 
postavljenje gore pomenutog trenera?!?), saznao sam da već pomenuta četvorica 
(Tot, Nestorović, Cvetković, Ravić) nisu na spisku jer su prestareli??? 
(podsećam da se igra Kadetsko prvenstvo Evrope do 18 godina, pa je, prosto 
neverovatno, da su dečaci od15,16i17 godina prestareli).
Što se Dudukovića tiče, on nije na spisku (ponovo nezvanično!) samo zato što 
nije igrao Prvenstvo Beograda (?) (bolest ga je sprečila, prvi put posle 5 
uzastopnih godina igranja (3 puta prvi, 2 puta drugi!)), koje je, posebno 
ističem (i te teme se treba dotaći vrlo ozbiljno!), svedeno na ššo 
vikendturnira (u tri dana igra se 7 kola, pola sata po igračuverovatno da bi se 
samo reklo da je održano(?) (prvenstvo Vojvodine (istog značaja) se igra 9 
dana, 9 kola (svaki dan po jedno) dva sata po igraču  ozbiljno prvenstvo!

Talenti  bez šanse
Moja pretpostavka je da će odgovor biti da se podmlađuje reprezentacija (u tom 
slučaju na spisku moraju biti Nikola Duduković i Lazar Nestorović, 
prošlogodišnji prvak SCG do 10 godina) što je neverovatno da dečaci od 10, 11, 
12 godina (ističem da posebno cenim njihov talenat i nadam se, iskreno, da će 
postati odlični igrači!) igraju na prvenstvu do 18 godina (sem u slučaju 
izuzetno dobrih rezultata, kao što je primer 13godišnjeg Miloša Roganovića koji 
je u sastavu "A" selekcije (zasluženo!), takve rezultate, nažalost, Šarenac, 
Mladenović, Dimitrijević još uvek nemaju).
Dakle, gospodo iz komisije za kadetski šah ŠSB-a (možda ću sa nekim od Vas 
morati da se upoznajem?!), ekipu je trebalo sastaviti od sledećih igrača: 
Aleksandar Tot, Nikola Nestorović, Nemanja Cvetković, Nenad Ravić, Nikola 
Duduković, Miloš Stanković i Dejan Živković. Rezultata na kadetskim prvenstvima 
su merilo da li će neko igrati za reprezentaciju, a ne sitni ingeresi 
pojedinaca! Šta mislite, kako se osećaju dečaci, koji posle godina napornog 
rada na šahu i postizanja sjajnih rezultata ne mogu da igraju u reprezengaciji 
(što je posebna čast i zadovoljstvo!) zbog vašeg neznanja i nestručnosti (ili 
je nepggo treće u piganju?) Da li planirate da uništite i ovo malo šahovskih 
dragulja što je ostalo?
P.S. Ne mogu,a da ne pomenem, Vuka Savanovića iz N. Sada (13 godina) trostrukog 
prvaka SCG(!) i Miloša Lapčevića iz Kruševca (16 godina), prošlogodišnjeg 
prvaka SCG, koji ne mogu da uđu na spisak jer nisu članovi ŠSBa (da li ste, 
možda, razmislili o njima da pokušate da nađete neki kompromis pa da i oni 
budu, makar na širem spisku (?!?), u ekipi?).