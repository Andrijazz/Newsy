> Izvor: matf
> Datum: 
> Rubrika: sport
> Naslov: OLIMPIJA - PARTIZAN MB - 92:76
> Članak:


DVORANA "Tivoli" u LJubljani. Gledlaca: 1.000. Sudije: Urukalo, Herceg i 
Anzulović (svi iz Hrvatske). 
OLIMPIJA: Mali, Baždarić 31, Bocevski 5, Boisa 19, Marolt 2, Meklinton 2, 
Rodrigez 12, Markoišvili, Mance 3, Pavič, Drobnjak 5, Ožbolt 13. 
PARTIZAN PIVARA MB: Tripković 12, Bogdanović 7, Božić 14, Borovnjak 4, 
Veličković, Paunić, Bakić 7, Marković 2, Samardžiski 9, Milojević 21, Erden. 
Sve loše što je radio i šta mu se dogodilo u ovoj sezoni, Partizan MB je sinoć 
smestio u 40 minuta utakmice sa Olimpijom u LJubljani. Domaćin je bez po muke 
savladao šampiona SCG sa 92:76 (19:16, 25:20, 26:18, 22:22). Loš početak 
,očajna sredina i još lošija završnica meča kumovali su pred kraj minusom od 
čak 23 poena (79:56), a samo tri šanse za priključak (19:16, 28:25, 49:45) 
crno-beli su prokockali kao od šale. Konačna statistika kaže da su gosti iz 
Beograda izgubili čak 15 lopti, dok je Olimpija imala odrešene ruke i na šutu 
za tri poena (25/13). I da ne bi baš sve proteklo bez dodatne muke pobrinuo se 
bek LJubljančana Aleks Rodrigez koji je u poslednjoj četvrtini povredio nos 
Borisu Bakiću. Lekciju iz predavanja: kako dotući rivala i pored ubedljivog 
vođstva, ekipa Duška Vujoševića videla je ko zna koji put ove sezone u 
Jadranskoj ligi. Uglavnom zahvaljujući prepolovljenom timu , ali i zbog labave 
sportske filosofije po kojoj se ruke u znak predaje dižu već kod deset poena 
razlike.