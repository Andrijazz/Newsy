> Izvor: ebart
> Datum: 
> Rubrika: sport
> Naslov: VESLAČI DANAS STARTUJU NA POSLEDNjIM KVALIFIKACIJAMA ZA OI
> Članak:

VESLAČI DANAS STARTUJU NA POSLEDNjIM KVALIFIKACIJAMA ZA OI

OD danas do srede sva pažnja ne samo naših ljubitelja veslanja biće usmerena ka 
Lucernu. Grad na Crvenom jezeru domaćin je poslednje kvalifikacione regate za 
OI u Atini, a među 121 posadom iz 41 zemlje snove u stvarnost pokušaće da 
pretoče i dve plave posade - laki četverac: Veljko Urošević, Nenad Babović, 
Goran Nedeljković, Miloš Tomić i Andrea Korom u skifu. "Čistilište" započinje 
današnjim kvalifikacionim trkama, sutra se voze repesaži, dok su utorak 
(četverac) i sreda (skif) rezervisani za finalne trke.
U borbu za dve jedine preostale grčke vize "lakići" će se upustiti u paklenoj 
konkurenciji još devet kvarteta iz Austrije, Kine, Čilea, Francuske, Japana, 
Indonezije, Poljske, Slovenije i Ukrajine.
- Momci su od Svetskog kupa u Poznanju vredno radili na podizanju forme, u 
poslednjih 15 dana ostvarivali odlične rezultate, što daje dovoljno razloga za 
optimizam, naglašava selektor Nebojša Ilić. Najboljoj plavoj dami na putu ka 
tri željena mesta stoji 13 konkurentkinja.
- Andrea je na studijama u SAD, pa nismo imali potpun uvid u njene rezultate 
ove sezone, istakao je selektor Ilić.