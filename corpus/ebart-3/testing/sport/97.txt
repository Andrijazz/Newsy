> Izvor: ebart
> Datum: 
> Rubrika: sport
> Naslov: OLIMPIJA DEKLASIRALA TIM IZ ŽELEZNIKA 81:57
> Članak:

OLIMPIJA DEKLASIRALA TIM IZ ŽELEZNIKA 81:57

Igrali smo tragično, nismo ličili na sebe - samokritičan je trener Vlade Đurović

DVORANA: "Tivoli". Gledalaca: 1.500. Sudije: Muhvić, Medan i Vovk (Hrvatska).
OLIMPIJA: Mali, Baždarić 17 Boisa 11 (5 sk), Štelmahers 6, Maravič 14 (7 sk), 
Rahimić 2, Zagorac, Petrov 15 (4 as), Anagonie 9 (12 sk), Pavič 5 (7 sk), 
Ožbolt 2, Taker. Trener: Sašo Filipovski.
REFLEKS: Aškrabić 10 (6 sk), Smit 2, Zoroski 17, Jorović 3, Krstović 2, Popović 
3, Majstorović 6 (7 sk), Ilić, Pantić, Plisnić 1, Kimani 16 (8 sk). Trener: 
Vlade Đurović.
MALO se tome ko nadao, tačnije - niko. Jeste Olimpija pre pet dana savladala 
Crvenu zvezdu u "Pioniru", ali slavio je i Refleks na vrelom parketu u Zadru. 
Upravo zato se i očekivala dobra, neizvesna utakmica u "Tivoliju", ali od toga 
nije bilo ništa. "Zmajčeki" su otupeli reflekse košarkašima Refleksa i slavili 
su više nego ubedljivo - 81:57 (16:17, 25:10, 24:18, 16:12).
Sve nada tima Vlade Đurovića, popularnih "pantera", koji su najavljivali još 
jednu dobru predstavu, pokopane su u drugoj četvrtini, kada su LJubljančani i 
napravili kapitalnu prednost. U trećem i četvrtom delu igre domaći su samo 
prednost uvećavali do konačnih 81:57, kao dokaz kolektivne igre, o čemu svedoči 
i ukupan indeks uspešnosti svih igrača - 83:42.
- Čestitam Olimpiji na više nego zasluženoj pobedi. Nemam primedbi ni na 
publiku, ni na suđenje. Igrali smo tragično, a samo prvih deset minuta smo 
ličili na tim. Posle se nismo videli - istakao je trener Đurović. - Sada se 
okrećemo sledećem rivalu, Pivovarni, ali i pripremama za ULEB kup.