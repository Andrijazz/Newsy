> Izvor: ebart
> Datum: 
> Rubrika: sport
> Naslov: USPEŠNA PROVERA KRSTA ZVICERA (16) U ITALIJI
> Članak:

USPEŠNA PROVERA KRSTA ZVICERA (16) U ITALIJI

NIKŠIĆ - Samo jedna kontrolna utakmica u dresu Lećea bila je dovoljna da Krsto 
Zvicer (16) prvotimac nikšićke Sutjeske privuče pažnju čelnika ovog kluba.
- Srećan sam što sam uspeo da zadovoljim slavnog Bruna Kontija, menadžera, koji 
mi je poručio da se ekipi priključim 7. aprila, jer ćemo učestvovati na 
omladinskom turniru u Švajcarskoj. Istina, na jedinoj utakmici sreća mi je bila 
okrenula leđa, jer sam dva puta pogodio okvir gola, ali i to je bilo dovoljno 
da zadovoljim čelnike kluba. Moram da priznam da sam na toj utakmici dobio više 
"batina" nego tokom celog našeg prvenstva. Omladinska škola Lećea u Italiji je 
bez premca i ovaj poziv za mene predstavlja ogroman uspeh - kaže Zvicer.
Talentovani fudbaler već se nametnuo Miodragu Bajoviću, šefu stručnog štaba 
Sutjeske, a ukoliko spakuje kofere priključiće se na Apeninskom poluostrvu 
nekadašnjim prvotimcima Sutjeske Vukašinu Poleksiću i Mirku Vučiniću. - Njih 
dvojica su mi mnogo pomogli i video sam da su u Lećeu veoma popularni - kaže 
Zvicer.