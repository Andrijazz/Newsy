> Izvor: ebart
> Datum: 
> Rubrika: sport
> Naslov: Vaterpolo
> Članak:

Vaterpolo

Vaterpolo reprezentacija SCG zabeležila je i sedmu pobedu u ovogodišnjoj 
Svetskoj ligi. Plavi su u noći između srede i četvrtka pobedili Australiju sa 
14:6  (3:3, 1:1, 5:2, 5:2) u 10. kolu Svetske lige u Njuport Biču. Naši su u 
prve dve četvrtine odigrali prilično izjednačen meč sa Australijancima, posle 
prve deonice bilo je 3:3, na kraju druge 4:4. Ipak, vaterpolisti SCG u 
preostala dva perioda postižu čak 10 golova (po pet u svakoj četvrtini). Plavi 
su se prvi put rezultatski odvojili početkom treće četvrtine kada su postigli 
tri gola (Vujasinović, Šapić, Nikić) i poveli sa 7:4. Najefikasniji igrač u 
našem timu bio je Aleksandar Šapić sa četiri gola.