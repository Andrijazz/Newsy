> Izvor: ebart
> Datum: 
> Rubrika: sport
> Naslov: INOSTRANA FUDBALSKA PRVENSTVA
> Članak:

INOSTRANA FUDBALSKA PRVENSTVA

Inter se do poslednjeg minuta igrao sa živcima navijača. - Debakl Parme

Iako su u 70. minutu imali prednost od 4:0, fudbaleri Intera su se do 
poslednjeg sudijskog zvižduka igrali sa živcima svojih navijača. Od 77. do 88. 
minuta Kjevo je postigao tri gola i bio je na pragu velikog preokreta. Treći 
gol za italijanskog šampiona postigao je kapiten Srbije Dejan Stanković. U 64. 
minutu on je šutirao sa 20 metara iskosa sa desne strane u gornji desni ugao 
gola gostiju, a golman Skuizi je bio nemoćan. Posle meča fudbaler Intera Fabio 
Groso je rekao:
- U jednom momentu smo stali i to se moralo dogoditi. Umalo da izgubimo 
utakmicu koju smo odlično odigrali, i koju smo trebali da pobedimo sa 4:0. 
Sramota je kako smo odigrali poslednjih deset minuta, kada smo rizikovali da 
upropastimo sve što smo do tada uradili. Ovo nam je lekcija da takve stvari 
više ne radimo u budućnosti.
Posle tri uzastopne pobede, Palermo je doživeo prvi poraz. Empoli je golovima 
Saudatija i Almirona pobedio vodeći tim u italijanskom prvenstvu. Najteži poraz 
doživela je Parma i to na svom terenu od Rome sa 4:0. Posle četiri kola Parma 
ima samo jedan bod i nalazi se na 17. mestu. 
Niz Milanovih pobeda prekinut je juče u Livornu gde su ekipe igrale bez golova. 
Milan je bolje igrao u prvom poluvremenu, ali su domaćini imali prvu priliku za 
gol i to u 61. minutu. David Baleri je prošao po desnoj strani i centrirao 
Bakajoku, ali je Nesta pravovremeno intervenisao. Lopta se odbila do Moronea 
koji je šutirao, ali je lopta pogodila prečku. Najbolju šansu za goste imao je 
Oliveira u poslednjem minutu, ali je odlično reagovao golman domaćih Marko 
Amelija.
ENGLESKA - Rezultati (šesto kolo): Riding - Mančester junajted 1:1 (1:0 Dojl iz 
penala u 48. minutu, 1:1 Ronaldo u 73), Njukasl - Everton 1:1 (1:0 Ameobi u 14, 
1:1 F. Nevil u 40). Danas: Portsmut - Bolton.
NEMAČKA - Rezultati (peto kolo): Bohum - Arminija 2:1 (0:1 Gabrijel u 11, 1:1 
Žunior u 58, 2:1 Iličević u 73), Kotbus - Nirnberg 1:1 (0:1 Minari u 10, 1:1 
Baumgart u 83).
ITALIJA - Rezultati (četvrto kolo): Livorno - Milan 0:0, Katanija - Mesina 2:2 
(0:1 Fločari u 32, 1:1 Maskara u 58, 2:1 Spinesi u 61, 2:2 Kordova u 64), 
Askoli - Sampdorija 1:1 (1:0 M. Delvekio u 16, 1:1 G. Delvekio u 66), Empoli - 
Palermo 2:0 (1:0 Saudati u 28, 2:0 Almiron u 56), Inter - Kjevo 4:3 (1:0 Krespo 
u 11, 2:0 Samjuel u 58, 3:0 Stanković u 64, 4:0 Krespo u 70, 4:1 Pelisijer iz 
penala u 77, 4:2 Triboki u 86, 4:3 Brigi u 88), Lacio - Atalanta 1:0 (1:0 
Sivilja u 69), Parma - Roma 0:4 (0:1 Montela u 5, 0:2 Perota u 45, 0:3 Rosi u 
54, 0:4 Akvilani u 90), Ređina - Torino 1:1 (1:0 Modesto u 56, 1:1 Komoto u 
65), Sijena - Kaljari 0:0, Udineze - Fiorentina sinoć.
FRANCUSKA -  Rezultati (sedmo kolo): Lion - Lil 4:1 (1:0 Maluda u 5, 1:1 Kejta 
u 23, 2:1 Žuninjo u 51, 3:1 Fred u 63, 4:1 Fred u 69), Okser - Sedan 2:2 (1:0 
Pedreti u 23, 1:1 Pujol u 43, 1:2 Marin u 50, 2:2 Peroni u 74), Bordo - Troa 
2:1 (0:1 Žiljoti u 9, 1:1 Vendel u 49, 2:1 Darševil u 49), Le Man - Sošo 2:2 
(0:1 Kersija u 1, 1:1 Samasa u 15, 2:1 Fankone u 67, 2:2 Sene u 70), Nica - 
Valensijen 2:0 (1:0 Varol u 84, 2:0 Belion u 90), Pari sen Žermen - Nansi 0:0, 
Ren - Sent Etjen 0:0, Tuluz - Lorijen 0:0, Lans - Monako, Nant - Marsej sinoć.