> Izvor: matf
> Datum: 
> Rubrika: sport
> Naslov: Revanš mečevi četvrtfinala Kupa UEFA
> Članak:


Moskovski CSKA, nakon demonstracije sile na domaćem terenu i pobede od 4:0, bez 
opterećenja putuje u Francusku na megdan Okseru, gde bi prema svim očekivanja, 
trebao da zabelezi još jedan pozitivan rezultat koji bi bio i konačna potvrda 
prolaska u polufinale. Treneri dva tima odmarali su neke od prvotimaca u 
utakmicama domaćih prvenstava, a Gi Ru, trofejni trener domaćih, veruje da su 
"čuda ipak moguća".
Holandaski AZ Alkmar, uspeo je da iznenadi sve, i trijumfuje kao gost, u prvom 
meču u Španiji. I pored velike prednosti Holanđana, u ovom susretu je i dalje 
sve otvoreno, jer je Viljareal poznat kao "nezgodan" gost, a pad u formi AZ-a 
je potvrđen nakon poraza u derbi-meču sa Ajaksom. 
Meč koji bi mogao biti definitivna potvrda bolje forme domaćih, ali i razrešiti 
sumnje u kvalitet gostiju igra se u Italiji, gde Parma dočekuje tim 
Austrije.Prvi meč završen je bez pobednika, a revanš u Parmi i jedni i drugi  
dočekuju u pozitivnoj atmosferi, nakon ubedljivih pobeda u domaćem prvenstvu. 
Revanš meč, okršaja koji je nakon žreba okarakterisan kao derbi susret, igra se 
u Lisabonu, gde nakon minusa od jednog gola u prvom meču, Sporting dočekuje 
Njukastl.