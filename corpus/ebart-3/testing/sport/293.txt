> Izvor: ebart
> Datum: 
> Rubrika: sport
> Naslov: Fudbaleri Budućnosti ispali su iz Intertoto kupa, iako su u Podgorici savladali 
> Članak:

Fudbaleri Budućnosti ispali su iz Intertoto kupa, iako su u Podgorici savladali 
španski Deportivo iz La Korunje 2:1 u revanš utakmici drugog kola takmičenja.
Deportivo je u prvom duelu u Španiji pobedio sa 3:0. Budućnost je u 65. minutu 
povela golom Radislava Sekulića. Prednost Podgoričana na 2:0 povisio je Nikola 
Vujović u 85. Jedini gol za gostujući tim postigao je Roberto Akunja iz penala 
u nadoknadnom vremenu. Utakmicu je pratilo 8.000 navijača a igrači Budućnosti 
ispraćeni su ovacijama i aplauzima.