> Izvor: ebart
> Datum: 
> Rubrika: sport
> Naslov: PAKO HENTO, ČOVEK KOJI JE OSVOJIO ŠEST EVROPSKIH TITULA SA REALOM
> Članak:

PAKO HENTO, ČOVEK KOJI JE OSVOJIO ŠEST EVROPSKIH TITULA SA REALOM

Dva puta sam igrao protiv Beograđana i uvek je bilo neizvesno

DVA puta, pre skoro četiri decenije, Partizan je bio umalo koban po Real 
Madrid. Jedan od onih koji su igrali u oba meča bio je i legendarni Pako Hento, 
čovek koji je osvojio šest evropskih titula sa "kraljevskim klubom".
- Prvi susret je bio za infarkt - seća se Hento. - Po visokom snegu Partizan 
nas je umalo zaustavio u ispisivanju istorije. Bio je to jedan od najtežih 
mečeva u mojoj karijeri. Bili su na korak da nas eliminišu. Nisu postojali 
uslovi za igru, ali je Santijago Bernabeu, posle pobede u Madridu (4:0), 
insistirao da se igra. I Partizan je pobedio sa 3:0, a dva puta su nam tresli 
stativu...
Drugi okršaj je bio u finalu KEŠ 1966. godine.
- Tada je Real igrao sa 11 domaćih igrača, Španaca - kaže Hento.            - 
Partizan je i tada imao sjajne igrače, poveli su, ali ja sam se kao deda, 
najstariji u ekipu, radovao svojoj šestoj tituli.