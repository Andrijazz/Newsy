> Izvor: matf
> Datum: 
> Rubrika: sport
> Naslov: Svetska liga za vaterpoliste
> Članak:


Evropski prvak i trećeplasirana ekipa sa Svetskog prvenstva u Barseloni, 
reprezentacija Srbije i Crne Gore, kreće večeras u poteru za premijom od 
100.000 dolara, koliko donosi prvo mesto na završnom turniru Svetske lige koji 
se održava u NJujorku. Pored naše reprezentacije, bazen na Long Ajlendu 
ugostiće još i selekcije Holandije, Mađarske, Italije, Grčke i domaćina SAD.
Nenad Manojlović je, na poslednje takmičenje ovog leta, poveo ekipu bez 
iskusnih igrača, poput kapitena Vujasinovića, Ikodinovića, Šefika, kažnjenih 
Savića i Šapića, kao i povređenog Petra Trbojevića.
- Iako podmlađen, tim sastavljen od igrača iz domaćeg prvenstva ima kvalitet za 
visok plasman - kaže selektor.
Prva prepreka je selekcija Holandije, sa kojom igramo večeras u 00.30 po našem 
vremenu. 
- U Kranju smo imali dosta problema sa "lalama", pa ćemo u ovaj meč ući veoma 
ozbiljno - rekao je Manojlović.