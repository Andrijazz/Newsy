> Izvor: ebart
> Datum: 
> Rubrika: info_politika
> Naslov: Parlament Srbije raspravljao je juče o kontragarancijama za više inostranih 
> Članak:

Parlament Srbije raspravljao je juče o kontragarancijama za više inostranih 
kredita, ali su se mnogi poslanici u okviru toga bavili i ,domaćim" temama. 
Tako je Momir Marković (SRS) obavestio kolege da je zakasnio zbog štrajka 
radnika "Aeroinženjeringa", koji su protestovali kod hotela , Jugoslavija" na 
Novom Beogradu pošto tri meseca nisu dobili platu. Ali, kako tvrdi Marković, 
nisu svi ostali bez plate, pa je preko "Astra eimita" generalni direktor te 
firme Milutin Mrkonjić dobio platu od 700.000 dinara, a njegov zamenik 
Branislav Ivković "sigurno nije dobio ispod 600.000" dinara.
- To je onaj isti Bane Ivković koji je vama iz SPS-a odvojio jedno krilo, vaš 
izdajnik. Da li vi vidite da iko od poslanika SRS-a komunicira i razgovara s 
ovim našim izdajnicima?  pita Marković.