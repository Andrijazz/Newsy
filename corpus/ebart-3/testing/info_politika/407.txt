> Izvor: ebart
> Datum: 
> Rubrika: info_politika
> Naslov: Predsednik Srbije Boris Tadić održao je juče prvu, konstitutivnu sednicu 
> Članak:

Predsednik Srbije Boris Tadić održao je juče prvu, konstitutivnu sednicu 
Pravnog saveta predsednika Republike, saopšteno je iz njegovog kabineta. 
Članovi Saveta preneli su Tadiću stav da Srbija, posle istupanja Crne Gore iz 
državne zajednice SCG, kao samostalna i suverena međunarodno priznata država, 
preuzima prava i obaveze SCG u međunarodnoj zajednici. Savet je predsednika 
Srbije upoznao s predlogom da zakoni SCG treba da se primenjuju kao zakoni 
Republike Srbije do donošenja novih i da postojeće institucije SCG treba da 
nastave s obavljanjem svojih poslova i zadataka za potrebe Srbije, dok ona ne 
obrazuje svoje. Članovi Pravnog saveta su profesori Vesna RakićVodinelić, Gašo 
Knežević, Dejan Popović, Zoran Tomić, Vojin Dimitrijević, Dobrosav Mitrović i 
Dragana Dulić.