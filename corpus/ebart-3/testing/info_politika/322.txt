> Izvor: matf
> Datum: 
> Rubrika: info_politika
> Naslov: Predsednik Srbije Boris Tadić rekao je juče u selu Rujišta kod Boljevca da je 
> Članak:

"veoma važno da u državi Srbiji napravimo plan harmonizovanijeg razvoja svih 
oblasti, regija i okruga".
Tadić je izjavio novinarima da se "u Srbiji suočavamo sa problemom pražnjenja 
čitavih teritorija stanovništvom, a taj   problem ostavlja decenijske 
poremećaje u samoj državi".
"Ljudi koji odlaze sa određenog prostora čine taj kraj osiromašenim", upozorio 
je predsednik Srbije.
On je rekao da u tom selu ima 50 mladih ljudi koji tu žele da ostanu, da deluje 
škola i da svi ti ljudi zaslužuju veliku podršku. Posetom   selu  Rujište gde 
deluje istureno odelenje Osnovne škole "Deveta srpska brigada" iz Boljevca, 
Tadić je označio početak akcije "Probudimo Srbiju".
Cilj akcije koju je Tadić inicirao je podrška stanovništvu nerazvijenih opština 
i sprečavanju odumiranja sela, kroz jačanje lokalne zajedice.
Tadić je rekao da je problem stalnog smanjivanja broja stanovnika sela problem 
o kojem će razgovari sa Vladom i svim ministarstvima.
On je u školskoj klupi prisaustvovao času matematike i razmenio prigodne 
poklone sa đacima.
Školu u Rujištu trenutno pohađa sedam đaka.