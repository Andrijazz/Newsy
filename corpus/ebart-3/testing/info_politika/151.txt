> Izvor: ebart
> Datum: 
> Rubrika: info_politika
> Naslov: FILIP CEPTER NEĆE UČESTVOVATI U PREDSTOJEĆOJ TRCI ZA PREDSEDNIKA SRBIJE
> Članak:

FILIP CEPTER NEĆE UČESTVOVATI U PREDSTOJEĆOJ TRCI ZA PREDSEDNIKA SRBIJE

Svoj glas daće onome koga primaju i cene u Vašingtonu, Briselu i Moskvi, ko 
misli svetski a govori srpski

Filip Cepter, predsednik kompanije "Cepter internacional" sa više od sto 
hiljada zaposlenih po svetu i brojnim srpskim menadžerima, neće učestvovati u 
trci za predsednika Srbije.
- Činjenica da znam kako da Srbiji bude bolje, pokrenula me je na razmišljanje 
o kandidaturi. Kada sam video koliko je i sama pomisao na kandidaturu uzburkala 
strasti, opet u interesu Srbije, odlučio sam da za sada ostanem kandidat samo u 
mislima - a iza oboje je stajala želja da pomognem Srbiji - rekao je Cepter.
Srbiji će, rekao je Cepter, u vremenu koje dolazi, biti potrebno sve ono što on 
može da ponudi: menadžerske i liderske sposobnosti, ugled i poverenje koje 
uživa u svetu biznisa i politike, njegova poznanstva i prijateljstva, njegov 
demokratski duh i orijentacija.
On je naznačio da je odluku o kandidovanju za predsednika Srbije "oročio na 
neodređeno vreme", a da će sada svoj glas dati kandidatu u čiju demokratsku 
orijentaciju ne sumnja, "koga cene i primaju u Vašingtonu, Briselu i Moskvi, 
koji misli svetski i govori srpski". Cepter nije hteo da kaže na koga misli čak 
i kada je bio direktno upitan - da li je to Boris Tadić.
Na direktno pitanje novinara, Cepter je rekao da se ne plaši revizije "Sablje" 
i da nije učestvovao u događajima ni pre ni posle 2000. godine.
Ja sam poznavao samo jednog čoveka iz Demokratske stranke - Zorana Đinđića. Iz 
njegove partije nikad nikog nisam upoznao, niti poznajem. Ni iz drugih partija 
nikog ne poznajem. Ne poznajem ni jednog političara. Možda sam nekom pružio 
ruku u prolazu, ali ja sam pružio hiljade puta ruku. Pitali su me da li 
poznajem Borisa Tadića. Dva puta sam ga sreo i razgovarali smo pet minuta.
l Da li ste upoznali i Zorana Janjuševića?
- Gospodin Janjušević mi se imputira. Upoznao sam ga na jednoj slavi istog dana 
kad i gospodin Đinđić.
l Objavljeni su tekstovi koji vaše ime dovode u vezu sa finansijskim 
transakcijama Zorana Janjuševića. Da li tu treba tražiti razloge za vaše 
odustajanje od kandidature za predsednika?
- Poznato je da se "Cepter" u Jugoslaviji i Srbiji bavio finansijskim servisom 
banaka. To je javni servis. Toliko što se tiče gospodina  Janjuševića.