> Izvor: ebart
> Datum: 
> Rubrika: info_politika
> Naslov: Ambasador Srbije i Crne Gore u Italiji Miodrag Lekić definitivno je odbio 
> Članak:

Ambasador Srbije i Crne Gore u Italiji Miodrag Lekić definitivno je odbio 
mogućnost da se kao kandidat četiri najveće opozicione stranke (SNP, NS, SNS i 
LS) pojavi u trci za predsednika Crne Gore. Iako se u potpunosti ne slaže sa 
svim političkim stavovima ovih stranaka kaže da ih smatra značajnim I, ono što 
je vrlo bitno, nekorumpiranim. Ipak, posle razgovora sa vođstvom ovih partija 
ambasador Lekić se ipak odlučio da ponudu odbije. O tome za NIN kaže:
- Kao Crnogorcu smatrao sam da mi je obaveza da najozbiljije razmotrim ovu 
ideju, što sam i učinio pogotovo jer je bila izrazito emancipovana za naš 
balkanski mentalitet, budući da je predviđala da jedna vanstranačka ličnost sa 
svojim programom dobije podršku nekoliko bitnih stranaka. Takođe smatram da bi 
podjela vlasti u Republici na relaciji vlada - predsjednik mogla da donese samo 
dobro Crnoj Gori jer bi je lišila iskušenja koja proističu iz posjedovanja 
apsolutne vlasti. Ipak, moje političke ambicije su znatno skromnije i to je 
svakako, uz odluku jednog dijela opozicije da, iz principijelnih razloga ne 
može da podrži vanstranačkog kandidata, koju poštujem, presudno uticalo da 
odlučim da ne učestvujem na predstojećim izborima.