> Izvor: ebart
> Datum: 
> Rubrika: info_politika
> Naslov: NOVI portparol DS uskoro će postati Jelena Marković, pomoćnik ministra za 
> Članak:

NOVI portparol DS uskoro će postati Jelena Marković, pomoćnik ministra za 
ljudska i manjinska prava SCG. Na ovo mesto nju će imenovati predsednik stranke 
Boris Tadić, a ovaj posao u jednom periodu zajednički će raditi uz sadašnjeg 
portparola Đorđa Todorovića. 
Prema rečima Markovićeve, ona za sada ostaje na funkciji pomoćnika ministra, 
ali nema želju da zadržava više političkih i javnih funkcija, pa će odluku o 
napuštanju mesta u ministarstvu doneti u dogovoru sa ministrom Rasimom Ljajićem.
Đorđe Todorović pojasnio je za "Novosti" da je "žensko pojačanje" deo reforme 
medijskog nastupa DS i u skladu sa principom DS da u političkom životu treba 
angažovati kvalitetne žene. Na pitanje da li jednoj stranci u Srbiji trebaju 
dva portparola, Todorović je odgovorio je DS velika stranka.