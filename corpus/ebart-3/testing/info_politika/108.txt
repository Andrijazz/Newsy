> Izvor: ebart
> Datum: 
> Rubrika: info_politika
> Naslov: Vesti
> Članak:

Vesti

BEOGRAD (Tanjug) - Bez želje da bilo koga apostrofira, Demokratska stranka 
Srbije (DSS) želi da skrene pažnju javnosti na nekorektno ponašanje pojedinih, 
naročito elektronskih medija, koji, kako se predizborna kampanja približava 
kraju, sve više ispoljavaju pristrasnost prema nekim strankama, dok druge 
marginalizuju, saopšteno je juče iz DSS.
Najdrastičniji primer ovakvog ponašanja bilo je pismo nosioca liste Demokratske 
stranke Borisa Tadića predsedniku DSS Vojislavu Koštunici. 
To pismo, inače puno neistina i podmetanja, dobilo je na svim elektronskim 
medijima veliki publicitet, dok iz odgovora DSS nije objavljeno maltene nijedno 
slovo, naglašava se u  saopštenju.