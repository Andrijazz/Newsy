> Izvor: matf
> Datum: 
> Rubrika: info_politika
> Naslov: LIDERI CRNOGORSKE OPOZICIJE POVODOM ĐUKANOVIĆEVE IZJAVE O "BRZOJ NEZAVISNOSTI"
> Članak:


PREDSEDNIK NARODNE STRANKE DRAGAN ŠOĆ

PODGORICA (Tanjug) - Predsednik opozicione Narodne stranke Dragan Šoć rekao je 
da nijednu izjavu Mila Đukanovića ne uzima za ozbiljno, pa ni onu preksinoćnu, 
da je "pitanje crnogorske državne nezavisnosti i samostalnosti rešeno, samo je 
pitanje dana kada će to biti međunarodno verifikovano".
"Radi se o bombastoj, besmislenoj i antievropskoj izjavi, kojom predsednik 
Vlade ponovo pokušava da blefira na priči o nezavisnosti Crne Gore", rekao je 
Šoć.
On je podsetio da se Đukanović, "potpisom na Beogradski sporazum, obavezao na 
moratorijum na referendum", a da je posle isteka tog roka, za tako nešto, prema 
Ustavu, obavezan referendum.
"Sve drugo je politikantsko ciljanje nasumice, ako premijer ne namerava da do 
nezavisnosti dođe nekakvim pučem" kazao je Šoć.