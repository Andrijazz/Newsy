> Izvor: ebart
> Datum: 
> Rubrika: info_politika
> Naslov: Podgorica, 12. marta (Tanjug)
> Članak:

Podgorica, 12. marta (Tanjug)
Čelnici koalicije "Zajedno za promene" i Liberalnog saveza nisu ni danas 
postigli saglasnost o zajedničkom kandidatu opozicije na predsedničkim izborima 
u Crnoj Gori, zakazanim za 11. maj, pa će razgovori biti nastavljeni narednih 
dana.
Nakon sastanka u sedištu Socijalističke narodne partije, potpredsednik Narodne 
stranke Predrag Popović izjavio je novinarima da je "ostvaren određeni 
napredak", uz ocenu da postoji razlog za optimizam da će opozicija postići 
saglasnost o zajedničkom nastupu na predsedničkim izborima.
"Opozicija pokazuje svoju punu zrelost i odgovornost da pokaže javnosti da je 
sposobna da razgovara i, u krajnjem, da se dogovori o onome što nam je 
zajednički interes, a to je rušenje režima Mila Đukanovića", kazao je Popović.