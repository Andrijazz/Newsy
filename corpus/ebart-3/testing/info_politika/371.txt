> Izvor: ebart
> Datum: 
> Rubrika: info_politika
> Naslov: MUFTIJA NEDžMEDIN SAĆIPI NAJAVIO:
> Članak:

MUFTIJA NEDžMEDIN SAĆIPI NAJAVIO:

BUJANOVAC (Beta) - Predsednik Islamske verske zajednice za Bujanovac, Preševo i 
Medveđu, muftija Nedžmedin Saćipi, najavio je da će u drugoj polovini ove 
godine u Bujanovcu početi izgradnja romske džamije. 
- Biće to, na zadovoljstvo 4.000 Roma koji žive u ovoj opštini, prva romska 
džamija na Balkanu - rekao je muftija Saćipi agenciji Beta. 
Projekt za džamiju se uveliko radi, a kako ističe Saćipi, za njenu izgradnju će 
Romi vernici, država, dobrotvori i razni donatori, obezbediti oko 500.000 evra. 
- Kompleks džamije će, pored prostora za versku službu, imati i niz drugih 
sadržaja, kao što su sportski tereni, biblioteka, prostori za obrazovanje i 
zabavu, kao i za razne oblike edukacije Roma - rekao je Saćipi. 
On je situaciju u kojoj žive Romi u Bujanovcu ocenio kao izuzetno tešku, 
dodavši da se "država i političke partije redovno sete Roma samo pred izbore, 
kada im oni služe kao glasačka mašina".