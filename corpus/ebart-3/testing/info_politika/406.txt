> Izvor: ebart
> Datum: 
> Rubrika: info_politika
> Naslov: U Kragujevcu se sprema odrŽavanje sednice Vlade Srbije
> Članak:

U Kragujevcu se sprema odrŽavanje sednice Vlade Srbije

KRAGUJEVAC - U protokolu Skupštine grada još nemaju jasnu odluku gde će biti 
održana sednica Vlade Srbije, zakazana za 21. jun u ovom gradu. Po svemu 
sudeći, izbor će pasti između zgrade Stare skupštine i Rektorata.
U Skupštini grada kažu da još ima vremena da se odredi mesto gde će zasedati 
Vlada Srbije, ne isključujući ni mogućnost da to bude u Upravnoj zgradi 
"Zastave".
Zamisao ovako organizovane sednice Kabineta potekao je, inače, od Gradskog 
sindikata metalaca. Oni su zahtevali da se, još krajem maja, razgovara o 
budućnosti kragujevačke industrije. Jugoslav Ristić, jedan od čelnika pomenutog 
sindikata, kaže:
- Svejedno nam je gde će Vlada zasedati. Insistiramo jedino na konkretnim 
rešenjima.
Metalci su tražili i da ministri, posle sednice, obiđu pogone tri najveće 
kragujevačke fabrike.