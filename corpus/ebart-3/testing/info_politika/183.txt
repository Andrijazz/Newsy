> Izvor: ebart
> Datum: 
> Rubrika: info_politika
> Naslov: SEDNICA SAVETA ZA SARADNjU SA HAGOM NEĆE BITI U ČETVRTAK
> Članak:

SEDNICA SAVETA ZA SARADNjU SA HAGOM NEĆE BITI U ČETVRTAK

BEOGRAD - Sednica Nacionalnog saveta za saradnju sa Hagom, koja je trebalo da 
bude održana u četvrtak, odložena je za narednu sedmicu, izjavio je danas Beti 
predsednik saveta Rasim Ljajić.
Na sednici 2. septembra crnogorski predstavnici u Savetu najavili su da će 
preispitati dalji rad u tom telu ako do 16. septembra, kada je trebalo da bude 
održana nova sednica, ne bude pomaka u vezi sa izručenjem optuženih.
Ljajić je Beti rekao da bi predsednik SCG Svetozar Marović narednih dana 
trebalo da zakaže sastanak najviših zvaničnika Srbije, Crne Gore i državne 
zajednice, na kojem bi jedna od tema bila saradnja sa Hagom.
Zamenik ministra inostranih poslova državne zajednice i predstavnik Crne Gore u 
Savetu Predrag Bošković rekao je da očekuje da će sednica tog saveta biti 
održanado kraja septembra.
Bošković je za agenciju Beta kazao da članovi Saveta ovih dana imaju dosta 
obaveza i da možda i ne bi bilo kvoruma kad bi sednica bila uskoro zakazana.