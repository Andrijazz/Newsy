> Izvor: ebart
> Datum: 
> Rubrika: info_politika
> Naslov: INTERVJU
> Članak:

INTERVJU

POSLANIK G17 PLUS SOVRANIJE ČONjAGIĆ

- Priče da napuštam G17 plus su obične neistine. Ni sa kim ne pregovaram, pa ni 
sa Demokratskom strankom, posebno ne tajno. Veliki problem je što se u Srbiji 
sme i poželjno je pričati sa ljudima iz bivšeg režima, pa je bolje razgovarati 
sa Ivicom Dačićem i Miloradom Vučelićem, nego sa Dušanom Petrovićem, ili sa 
Vukom Draškovićem - kaže za "Dnevnik" noslanik G 17 plus Sovranije Čonjagić, za 
koga se spekulisalo u javnosti na napušta redove vladajuće koalicije i 
priključuje se DS-u.
- Imam malo drugačije stavove i principe, posebno kada su u pitanju neki lični 
kontakti sa ljudima, kakvih takođe ima u politici. Na njima insistiram i mislim 
da su personalne veze kvalitet za politiku, a ne smetnja. Smatram da je u ovom 
trenutku loše destabilizovati bilo koju stranku iz reformskog demokratskog 
bloka, jer to doprinosi jačanju nekih nedemokratskih elemenata u društvu, koji 
iz dana u dan imaju sve veću težinu u biračkom telu.
- Koji su to vaši prijatelji iz drugih stranaka?
- Privatno sam dobar sa mnogim članovima SPO, iz DS naročito sa Dušanom 
Petrovićem. Nije nikakva tajna da u Šapcu radimo na zajedničkim projektima i 
mislim da smo u tome jako uspešni.
- Imate li informaciju odakle je potekla priča o vama i zašto su uprli prst baš 
u vas?
- Možda upravo zbog toga što imam dosta prijatelja i u Demokratskoj stranci i 
Srpskom pokretu obnove i uvek ću ih imati. To je jedan od razloga, a drugi je 
taj što sam dao ostavku na članstvo u Izvršnom odboru G17 plus. Ali, to je 
takođe neki moj odnos prema dešavanjima unutar stranke i razlikama koje imam, u 
nekim slučajevima, u odnosu na zvaničan stav G17 plus. No, to ćemo rešavati 
unutar stranačkih organa i nastaviću da se borim u stranačkim okvirima za svoje 
ideje i viđenje rešavanja nekih važnih problema. Istovremeno ću u parlametnu 
Srbije i dalje glasati u skladu sa odlukama organa G17 plus.
- Koje su to razlike koje su vas navele na ostavku u IO?
- Mislim da je još uvek rano da se o tome priča, s obzirom da ti problemi koji 
su se javili i dalje postoje. U zavisnosti od toga kako oni budu rešavani, 
istupaću u javnosti o tome. Ne bih želeo da nekim preuranjenim izjavama remetim 
taj normalan tok stvari.
- Da li u stranci ima još ljudi koji misle kao i vi?
- Ne znam za druge, ali sasvim je normalno da razlike postoje, jer je G17 
liberalna i demokratska stranka. Ovo sada je neki moj put da rešavam probleme i 
nije ništa organizovano.
- Plašite li se marginalizacije u stranci?
- Ne, posebno zbog toga što se moji stavovi u potpunosti poklapaju s izvornim 
stranačkim principima. Nemoguće je marginalizovati ljude koji govore, nastupaju 
i deluju u skladu sa izvornim principa ne samo stranke, već i svake demokratske 
opcije u Srbiji.