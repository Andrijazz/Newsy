> Izvor: ebart
> Datum: 
> Rubrika: info_politika
> Naslov: GENERAL U PENZIJI NINOSLAV KRSTIĆ GOSTOVAO U SVRLjIGU
> Članak:

GENERAL U PENZIJI NINOSLAV KRSTIĆ GOSTOVAO U SVRLjIGU

SVRLjIG (Tanjug) - Realno je da vojnici iz jednog okruga vojsku služe u svom 
okrugu, gde se postižu bolji uslovi obuke i višestruke uštede, izjavio je danas 
u Svrljigu general u penziji i poslanički kandidat Demokratske alternative (DA) 
Ninoslav Krstić.
"Vojska se mora profesionalizovati i tu profesionalizaciju treba da počnemo na 
jugu Srbije", naglasio je general Krstić, odgovarajući na pitanje slušalaca 
Radija "Bubamara".
"Generali Vladimir Lazarević i Sreten Lukić su časni i pošteni generali. Oni su 
izvršavali svoj zadatak. Obaveza prema Haškom tribunalu ostaje kao obaveza 
države i DA smatra da ona ne sme da budu jednosmerna", rekao je Krstić.
Prema njegovim rečima, ako je neko odgovoran za nešto što se dogodilo ovde, 
ovde treba i da odgovara, a Lazarević i Lukić su tražili da, ako su krivi, 
odgovaraju pred svojom državom.