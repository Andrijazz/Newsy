> Izvor: ebart
> Datum: 
> Rubrika: info_politika
> Naslov: POČELA REFERENDUMSKA KAMPANjA MEĐU CRNOGORSKIM ISELjENICIMA 
> Članak:

POČELA REFERENDUMSKA KAMPANjA MEĐU CRNOGORSKIM ISELjENICIMA 

PODGORICA - Odlazak crnogorske delegacije,  sa Draganom Kujovićem, 
potpredsednikom Skupštine i funkcionerom Pokreta za nezavisnost, na čelu, u 
posetu crnogorskoj dijaspori u Hrvatskoj, početak je planiranog obilaska 
iseljenika iz Crne Gore u celom svetu, i prikupljanja donatorskih priloga u 
borbi za nezavisnost. 
Delegacija u kojoj su, pored Kujovića, i Branko Banjević i Marko Špadijer, 
predsednik i generalni sekretar Matice crnogorske, juče je boravila u Splitu 
gde su organizovani susreti sa tamošnjim Crnogorcima.
Iz Pokreta za nezavisnost ranije su saopštili da će u sklopu referendumske 
kampanje, njegovi predstavnici posetiti crnogorske iseljeničke organizacije u 
celom svetu, počev od Australije, sa ciljem da se vidi kakav doprinos oni mogu 
pružiti obnovi državnosti. Prema navodima iz Pokreta, svi oni žele da 
organizuju donatorske večeri.