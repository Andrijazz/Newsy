> Izvor: matf
> Datum: 
> Rubrika: info_politika
> Naslov: Goran Svilanović najavio za sednicu DOS-a
> Članak:


KRAGUJEVAC (Beta) - Predsednik Građanskog saveza Srbije Goran Svilanović 
izjavio je da će ta stranka zatražiti od vladajuće koalicije da do kraja godine 
donese odluku o parlamentarnim izborima u Srbiji.
"Predložićemo sledeće nedelje, na sednici Predsedništva DOS-a, donošenje odluke 
o izborima u Srbiji do kraja godine", rekao je Svilanović gostujući na lokalnoj 
televiziji u Kragujevcu. Predsednik Demokratske alternative Nebojša Čović, 
najavio je da će po povratku premijera Živkovića iz Kine rukovodstvo DOS-a 
razgovarati o mogućnosti raspisivanja parlamentarnih izbora.