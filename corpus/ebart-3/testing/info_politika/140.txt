> Izvor: ebart
> Datum: 
> Rubrika: info_politika
> Naslov: Ešdaunov zahtev patrijarhu Pavlu
> Članak:

Ešdaunov zahtev patrijarhu Pavlu

SARAJEVO  Visoki predstavnik međunarodne zajednice u BiH Pedi Ešdaun pozvao je 
u sredu patrijarha srpskog gospodina Pavia da iskoristi svoj, i uticaj Srpske 
pravoslavne crkve, kako bi se Radovan Karadžić i ostali Srbi optuženi za ratne 
zločine koji su još na slobodi, priveli pravdi.
"Ugled srpskog naroda nepravedno je narušen zločinima počinjenim u njihovo ime 
u BiH. Što pre ovi počinioci budu suočeni s ličnom odgovornošću za zločine za 
koje se terete, pre će biti skinuta etiketa s imena srpskog naroda", navodi 
Bšdaun u otvorenom pismu patrijarhu Pavlu.
Ešdaun je izrazio svoje najdublje saosećanje zbog incidenta do kojeg je došlo 
l. aprila, kad su ranjeni sveštenik Jeremija Starovlah i njegov sin Aleksandar 
u akciji Sfora na Palama.
"Znam da shvatate da je mandat i pravna obaveza međunarodne zajednice, naročito 
zbog izostanka aktivnijih mera nekih domaćih organa vlasti, da i dalje 
preduzima mere protiv lica koja je Haški tribunal optužio za ratne zločine a 
koja se još uvek slobodno kreću na teritoriji BiH, kao i protiv mreže koja im 
pruža pomoć", naveo je Ešdaun.
On je ukazao da je žalosno što organi vlasti BiH, naročito u RS, do sada nisu 
poštovali međunarodno pravo u tom pogledu.
Visoki predstavnik je izrazio uverenje da ne bi došlo do ranjavanja sveštenika 
i njegovog sina, daje BiH ispunila svoju obavezu prema UN.
 SPC bi poslala izuzetno jaku poruku i izrazila podršku međunarodnom pravu i 
interesima srpskog naroda ako bi pozvala Karadžića da se preda navodi Ešdaun.
Patrijarh Pavle je juče, u otvorenom pismu komandantu Sfora generalmajoru 
Virdžilu Paketu, naveo da Srpska crkva ne krije nijednog haškog optuženika, i 
protestovao zbog uznemiravanja sveštenstva i stanovništva 
Pala.                                         Beta