> Izvor: matf
> Datum: 
> Rubrika: info_politika
> Naslov: ZAHTEV glavnog haškog tužioca Karle del Ponte da je Savet bezbednosti UN 
> Članak:

ovlasti da hapsi preostale begunce, "ma gde se oni skrivali", kako je nedavno 
zatražila od ove organizacije u Americi, neće joj biti odobren, saznaju 
"Novosti".
Prema rečima našeg izvora iz UN, tome će se prva usprotiviti Rusija, čiji je 
predstavnik veoma negativno i čak podsmešljivo ocenio njen plan, kada ga je 
predstavila prošle nedelje u svom redovnom šestomesečnom izveštaju Savetu 
bezbednosti.
- Teško je zamisliti da će neka nezavisna država da dozvoli nečijim 
službenicima da putuju po njenoj teritoriji i traže optuženike - tvrdi izvor 
"Novosti". - To se ne dovodi u pitanje. Rusija je stalni član Saveta 
bezbednosti i nema šanse da dozvoli tako nešto. 
Karla del Ponte je u izveštaju navela da je "nezamislivo da Tribunal zatvori 
vrata dok su Karadžić i Mladić na slobodi", ali je dodala i da niko nema 
političku volju da ih locira i uhapsi. Zato je zatražila da joj se odobre veća 
ovlašćenja kao i sredstva koja su za njih potrebna.