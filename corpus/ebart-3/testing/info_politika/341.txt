> Izvor: matf
> Datum: 
> Rubrika: info_politika
> Naslov: VOJISLAV STANIMIROVIĆ, PREDSEDNIK SDSS U HRVATSKOJ
> Članak:


Glavni odbor Samostalne demokratske srpske stranke (SDSS) prekjuče je u 
Vukovaru odlučio da ne raskine Sporazum koje su srpski zastupnici u Saboru 
Hrvatske pre dve godine potpisali s predsednikom Vlade Hrvatske Ivom Sanaderom. 
Stav je Glavnog odbora SDSS-a da se saradnja nastavi i kroz razgovore i dodatne 
pritiske pokuša uticati na hrvatsku Vladu da se neke tačke iz Sporazuma, 
vitalne za dalji život i opstanak Srba u Hrvatskoj, doslednije i 
principijelnije rešavaju i sprovode  izjavio je juče u intervjuu za "Dnevnik" 
predsednik Samostalne demokratske srpske stranke u Hrvatskoj dr Vojislav 
Stanimirović.
Stav je Glavnog odbora da se ne raskida Sporazum s Vladom Ive Sanadera, već da 
se nastavi saradnja, uz mogućnost da se na Vladu izvrši pritisak da se neke 
tačke sporazuma moraju doslednije i principijelnije sprovoditi. Posebno je 
ukazano da u našim razgovorima s predstavnicima Vlade potenciramo pitanje 
zaostalih penzija koje Republika Hrvatska duguje građanima srpske 
nacionalnosti. Prema našoj proceni, u Hrvatskoj je danas 47.000 penzionera 
srpske nacionalnosti koji od 1991. do 1997. nisu primali svoje penzije iz 
penzijskog fonda Hrvatske. U ratno vreme nije ni bilo mogućnosti da im se one 
isplaćuju, jer nije bilo ni platnog prometa između bivše Krajine i hrvatske 
države. Ali, rat je već odavno prošao, a hrvatska vlast se, jednostavno, i 
dalje oglušuje o taj dug i zato ćemo to pitanje vrlo brzo ponovo pokrenuti.
- Kojv sujoš konkrvtnv stvari pokrenute na Glavnom odboru?
 Jedno od njih je da mi zastupnici Srba u hrvatskom Saboru i dalje insistirano 
na rešavanju stanarskih prava, što je i u duhu Sarajevske deklaracije između 
tri države: Srbije i Crne Gore, Hrvatske i Bosne i Hercegovine o rešavanju tog 
problema. Bosna i Hercegovina je tu svoju obavezu završila sa 97 procenata, a 
Hrvatska je, praktično, nije ni započela.
Treća stvar koja je takođe vrlo aktuelna, a koju smatramo da zna
čajno sprečava povratak onih Srba koji se žele vratiti u Hrvatsku, to je i 
dalje revizija liste za ratne zločine koja je i dalje velika. Prema našoj 
proceni, s tim se isuviše preteralo, jer veliki broj onih koji se nalaze na toj 
listi, neopravdano su tu, jer zločine nisu ni počinili. Reč je o Interpolovoj 
listi koju je Hrvatska dostavila Srbiji i Crnoj Gori na kojoj je više od 960 
ljudi. Ali, to i nije konačan spisak, jer u Hrvatskoj, u lokalnim policijskim 
upravama ima još ljudi koji su u ranim fazama policijske istrage. I dok se ta 
lista ne bude zaključila, mi jednostavno smatramo da je to jedan od bitnih 
razloga što deo ljudi koji se želi vratiti, odustaje od povratka.
- Šta je s imovinom Srba u Hrvatskoj?
 Kada je reč o imovini, ne možemo biti nezadovoljni time kako je do sada rešeno 
to pitanje. Kada smo pre dve godine potpisivali Sporazum, tada je bilo 3.800 
kuća nevraćenih. U međuvremeno, problem je rešavan i preostalo je još 57 kuća 
da se vrati njihovim starim vlasnicima i one su u raznim fazama sudskih 
procesa. Najveći problem je u tome što ljudi koji su te kuće dobili na 
privremeno korišćenje su ulagali u njihovu obnovu i sada jednostavno bez 
sudskog rešenja i obeštećenja ne žele da ih napuste i predaju starim 
vlasnicima. Nadam se da će ovaj problem ipak uskoro biti rešen. 