> Izvor: ebart
> Datum: 
> Rubrika: info_politika
> Naslov: ŠEf UNMIKA SA PREDSEDNICIMA ŠEST OPŠTINA MITROVIČKOG REGIONA
> Članak:

ŠEf UNMIKA SA PREDSEDNICIMA ŠEST OPŠTINA MITROVIČKOG REGIONA

Ovo je prvi sastanak na kojem su za jednim stolom bili vodeći ljudi albanske i 
srpske zajednice

Specijalni predstavnik generalnog sekretara UN za Kosovo i Metohiju Soren 
Jesen-Petersen susreo se juče u zgradi Unmika u južnom delu Kosovske Mitrovice 
sa predsednicima šest opština mitrovičkog regiona. Ovo je prvi sastanak šefa 
civilne misije na kojem su za jednim stolom bili vodeći ljudi albanske i srpske 
zajednice, a razgovor se bazirao na pitanjima povratka raseljenih, slobode 
kretanja, bezbednosti i ekonomskog razvoja.
Po završetku dvočasovnog razgovora, koji se odvijao iza zatvorenih vrata, 
novinarima se obratao Petersen uz ocenu da je "stekao utisak da sada postoje 
mogućnosti da rešimo pitanja koja su u interesu manjina".
 Ispunjenje standarda je prioritet i nakon toga možemo da idemo napred ka 
konačnim razgovori ma  rekao šef Unmika, ne precizirajući da li se "razgovori" 
odnose na konačni status pokrajine.
Naglasio je da su prioriteti standarda povratak, decentralizacija i vladavina 
zakona i "ako u tim oblastima budemo ostvarili progres, Kosovo će biti uspešno".
Novinarima su se obratili i predsednici tri srpske opštine (Zvečan, Leposavić i 
Zubin Potok) izrazivši nezadovoljstvo jučerašnjim razgovorom, uz komentar da 
nisu "optimisti".
Predsednik SO Zvečan Dragiša Milović smatra da ako međunarodna zajednica nije 
uspela da za šest meseci vrati Srbe proterane u martovskim događanjima, 
"sigurno neće moći da vrati više od 200.000 Srba proteranih pre pet godina".
 Insistirali smo da se Plan Vlade Srbije uzme u razmatranje i da zvanični 
Beograd bude aktivni učesnik u razgovorima o pitanju decentralizacije. Tražili 
smo i da u nekom od sledećih susreta razgovaramo o osnovnim životnim pitanjima, 
a tiču se problema električne energije, vodosnabdevanja i nezaposlenosti, rekao 
je Milović uz napomenu da su srpski predsednici jednoglasno zatražili da u 
narednom susretu "predsednik savetodavnog tela severne Mitrovice bude aktivni 
učesnik razgovora, a ne samo posmatrač", kao što se na jučerašnjem sastanku 
dogodilo.