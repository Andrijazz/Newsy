> Izvor: ebart
> Datum: 
> Rubrika: info_politika
> Naslov: BEOGRAD - Tehnički deo posla u pregovorima sa Evropskom Unijom  radimo jako 
> Članak:

BEOGRAD - Tehnički deo posla u pregovorima sa Evropskom Unijom  radimo jako 
dobro, za šta sa svih strana dobijamo pohvale, i u tom delu sporazum o 
stabilizaciji i pridruživanju možemo potpisati i pre jeseni, za kada je i 
najavljen. Ukoliko ubrzo ostvarimo punu saradnju sa međunarodnim sudom pravde u 
Hagu i referendum prođe bez problema, i Srbija i Crna Gora dobiće sporazum i 
pre nego što su se nadale - kaže za Glas Tanja Miščević, direktor Kancelarije 
Vlade Srbije za pridruživanje EU.
Ona naglašava da će tokom sutrašnje runde pregovora sa predstavnicima Evropske 
komisije biti otvorena i nova poglavlja sporazuma.
- Ni tokom ove runde pregovora neće biti reči o institucijama države. 
Pregovaraćemo o slobodi kretanja radne snage, o opštim i završnim odredbama, 
odnosno o tome kako će stupiti na snagu, koje su su obaveze ugovornih snaga, a 
pretrešćemo i sve do sada obrađene teme da bismo videli koje konačno možemo da 
zatvorimo - naglašava Miščevićeva i dodaje da će najveći uspeh ove runde biti 
što je uopšte ima.