> Izvor: ebart
> Datum: 
> Rubrika: info_politika
> Naslov: PROSLAVA SUVERENISTA NA CETINjU
> Članak:

PROSLAVA SUVERENISTA NA CETINjU

CETINjE - Lider Bloka za nezavisnost i crnogorski premijer Milo Đukanović 
pozvao je sinoć čelnike Bloka za zajedničku državu da prihvate odluku građana 
na referendumu o državnom statusu Crne Gore. "Pozivam ih da neutemeljenim 
izjavama ne oporavaju ono što se ne da osporavati i da ne ostavljaju sjenku na 
demokratski i evropski obraz Crne Gore", kazao je Đukanović na skupu na 
Cetinju. Đukanović je kazao da su sve međunarodne organizacije odale priznanje 
Crnoj Gori na demokratskom karakteru referendumskog procesa.
Skup na Cetinju, na koji su došle kolone vozila iz raznih krajeva Crne Gore i 
na kome su se, pored mnoštva crnogorskih, vijorilo i nekoliko hrvatskih 
zastava, okončan je velikim vatrometom i muzičkom zabavom. Za učesnike skupa 
pripremljen je vo na ražnju, a besplatno je točeno i pivo.
(Tanjug)