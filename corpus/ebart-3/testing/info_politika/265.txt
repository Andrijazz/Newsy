> Izvor: ebart
> Datum: 
> Rubrika: info_politika
> Naslov: BEOGRAD - Nacrt nacionalne strategije Srbije za pristupanje državne zajednice 
> Članak:

BEOGRAD - Nacrt nacionalne strategije Srbije za pristupanje državne zajednice 
Evropskoj uniji, koji obuhvata period do 2012. godine, trebalo bi da bude 
razmotren za dve nedelje na Savetu za evropske integracije, a potom upućen 
Skupštini Srbije, najavljeno je juče na završnoj javnoj raspravi o tom 
dokumentu, prenosi Beta. Potpredsednik Vlade Srbije Miroljub Labus rekao je da 
Nacrt strategije ne nudi ništa novo, ali da predstavlja novinu kao zaokružena 
celina svega što je potrebno uraditi u procesu pridruživanja EU, a podrazumeva 
viziju, preuzete političke obaveze Vlade i konsenzus.
Labus je naglasio da priključenje EU "nije samo posao Vlade, već celog 
društva", dodajući da Vlada zato i želi da uspostavi suštinski konsenzus, koji 
"neće biti samo na papiru, već će se ogledati i u svakodnevnom ponašanju".