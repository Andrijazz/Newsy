> Izvor: ebart
> Datum: 
> Rubrika: info_politika
> Naslov: SAOPŠTENjE UNS-a
> Članak:

SAOPŠTENjE UNS-a
Udruženje novinara Srbije je protestovalo juče zbog odbijanja Kompanije "Duvan" 
da distribuira izdanje dnevnika "Balkan" i podsetilo da Zakon o javnom 
informisanju nalaže da prodavci štampe ne smeju da odbiju distribuciju javnog 
glasila bez opravdanog komercijalnog razloga.
UNS je ocenio u saopštenju da činjenica da je "Balkan" u broju od 4. septembra 
objavio tekst u kojem se jedan od vlasnika "Duvana" Stanko Subotić dovodi u 
vezu sa švercom cigareta, "ne daje ni njemu ni njegovoj kompaniji pravo da 
samovoljno odlučuju hoće li ili ne prodavati neke dnevne novine".
"Postupak 'Duvana' je kršenje slobode štampe i presedan koji ne bi smeo da 
ostane nesankcionisan", smatra UNS.

(Beta)