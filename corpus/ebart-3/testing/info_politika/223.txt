> Izvor: ebart
> Datum: 
> Rubrika: info_politika
> Naslov: MINISTAR ODBRANE SCG O SARADNjI SA HAGOM
> Članak:

MINISTAR ODBRANE SCG O SARADNjI SA HAGOM

Vezivati saradnju sa hapšenjem Mladića je frustrirajuće, kaže Davinić

Ministar odbrane Srbije i Crne Gore Prvoslav Davinić izrazio je juče žaljenje 
zbog toga što međunarodna zajednica uslovljava saradnju sa Srbijom hapšenjem 
bivšeg komandanta vojske bosanskih Srba Ratka Mladića, koga je Haški tribunal 
optužio za ratne zločine i genocid.
"To je vrlo frustrirajuće. Mielim da je to loš pristup", izjavio je ministar 
Davinić u intervjuu francuskoj agenciji AFP.
On je kategorički odbacio tvrdnje da Vojska SCG štiti Mladića, za koga glavni 
tužilac Haškog tribunala Karla del Ponte tvrdi da se
skriva u Srbiji. "Proverili smo sve vojne objekte i vojno osoblje da bismo 
ustanovili da li se beguncima pruža kakva pomoć. Nijedan aktivni oficir ne 
pruža nikakvu pomoć optuženima za ratne zločine, bilo da je to Mladić, Karadžić 
ili neko drugi", naglasio je Davinić.
Ministar odbrane posebno žali zbog toga što se zbog uslovljavanja međunarodne 
zajednice kasni sa ulaskom SCG u program NATO-a "Partnerstvo za mir". "Smatram 
da mi treba da postanemo član ,Partnerstva' zbog toga što je to važno za 
međunarodnu zajednicu", ocenioje Davinić        (Tanjug)