> Izvor: matf
> Datum: 
> Rubrika: info_politika
> Naslov: HAG - Haški tribunal izreći će 31. januara presudu penzionisanom generalu JNA 
> Članak:

Pavlu Strugaru, optuženom za granatiranje Dubrovnika 1991. godine, javlja Beta. 
U šest tačaka, optužnica generala Strugara tereti za artiljerijski napad na 
zaštićeno istorijsko jezgro Dubrovnika, 6. decembra 1991. godine, sa položaja 
Druge operativne grupe JNA, čiji je on bio zapovednik.
Tokom napada, dve osobe su poginule, a mnogi zaštićeni kulturni objekti u 
dubrovačkom Starom gradu oštećeni su ili uništeni, navodi se u optužnici. Suđ
enje generalu Strugaru počelo je 16. decembra 2003, a završne reči odbrane i 
optužbe održane su 8. i 9. septembra prošle godine. Tužioci su na kraju procesa 
zatražili da general Strugar bude osuđen na zatvorsku kaznu između 13 i 15 
godina. Generalovi branioci Goran Rodić i Vladimir Petrović predložili su 
sudijama da Strugara oslobode krivice, tvrdeći da nijedan navod optužnice nije 
dokazan.
Generalu Strugaru suđeno je po optužnici za kršenje zakona i običaja ratovanja 
- ubistva, okrutno postupanje, napade na civile, pustošenje neopravdano vojnom 
nuždom, protivpravne napade na civilne objekte i uništavanje ili namerno 
nanošenje štete istorijskim, kulturnim i verskim spomenicima. Zajedno sa 
generalom Strugarom, za granatiranje dubrovačkog Starog grada bio je optužen i 
njegov potčinjeni, komandant Vojnopomorskog sektora Boka, admiral Miodrag Jokić
. Jokić je pred Haškim tribunalom priznao krivicu za napad i osuđen je na sedam 
godina zatvora, a zatim je svedočio protiv generala Strugara. Trećeoptuženi u 
ovom postupku bio je kapetan Vladimir Kovačević, zvani Rambo, ali je on prošle 
godine privremeno oslobođen iz pritvora i upućen na lečenje pošto je utvrđeno 
da je mentalno oboleo.