> Izvor: matf
> Datum: 
> Rubrika: info_politika
> Naslov: GRAČANICA - Vladika Raško-prizrenski Artemije posetio je juče srpska 
> Članak:

povratnička sela Vidanje, Biču i Gradac, kod Kline, i ohrabrio povratnike da 
istraju.
Meštani su obavestili vladiku Artemija da se trenutno u ova sela, kao i u 
Klinu, vratilo stotinak porodica.
"Problemi na koje su se meštani požalili bili su isti u svim selima. Prvi i 
osnovni je nepostojanje slobode kretanja, zatim teškoće u ostvarivanju 
imovinskih prava (povratak kuća i imanja), opšte siromaštvo i drugi problemi" - 
saopšteno je iz Pres odeljenja eparhije Raško-prizrenske. Meštani su preneli 
episkopu Artemiju da očekuju veću pomoć od države Srbije i zamolili ga da 
interveniše kod državnih organa radi rešavanja gorućih problema. Vladika 
Artemije je sa pažnjom saslušao probleme Srba povratnika i ohrabrio ih da 
istraju. "Kao i uvek do sada, Crkva će se naći uz svoj narod" - poručio je 
vladika Artemije.