> Izvor: ebart
> Datum: 
> Rubrika: info_politika
> Naslov: SKUPŠTINSKI ODBOR ZA FINANSIJE 
> Članak:

SKUPŠTINSKI ODBOR ZA FINANSIJE 

BEOGRAD - Odbor za finansije pri Skupštini Srbije predložio je, na jučerašnjoj 
sednici, radnu grupu od osam članova koja treba da proveri finansijske 
izveštaje političkih stranaka za prošlu godinu. Provera bi trebalo da se završi 
za 45 dana, umesto za 60, koliko je prvobitno planirano, a rad počinje od 
konstitutivne sednice. U Odbor je dosad pristiglo oko 250 izveštaja, a prema 
Zakonu o finansiranju političkih stranaka, ovu obavezu trebalo je da ispuni 308 
registrovanih partija.  
Kad radna grupa završi posao, protiv svih koji su se oglušili o odredbe zakona, 
biće podnete prekršajne prijave.