> Izvor: ebart
> Datum: 
> Rubrika: info_politika
> Naslov: Danica Drašković za "Blic"
> Članak:

Danica Drašković za "Blic"

Nisam odustala od mesta direktora Instituta za bezbednost i za to mesto boriću 
se preko stranačkih organa. Ako mi to ne uspe u ovoj, uspeće u sledećoj vladi 
Srbije - izjavila je za "Blic" Danica Drašković.

Komentarišući informaciju da je odustala od funkcije u 
Bezbednosno-informativnoj agenciji kako bi zauzvrat dobila rukovodeće mesto u 
kompaniji "Geneks", Draškovićeva je rekla za naš list da ta priča nije tačna.
- To nije istina. Ne zanimaju me ni finansije ni trgovina, jedino me interesuje 
policija. Stranka me je podržala i od mesta u BIA ne odustajem - kategorična je 
ona.
Draškovićeva je najavila da će se na narednoj sednici Glavnog odbora SPO 
raspravljati o tome zašto poslanici ove stranke nisu ispoštovali stranački 
dogovor. Poslanici SPO su se, kako tvrdi, pismeno obavezali da neće podržati 
budžet ukoliko Koštunica ne ispoštuje koalicioni dogovor koji se odnosi na 
kadrovska rešenja u BIA, upravnim odborima i lokalnoj samoupravi. Ipak, kako 
saznajemo u SPO, poslanici su podržali Vladu Srbije jer se koalicioni dogovor o 
kadrovskim rešenjima ispunjava ali, kako kažu, veoma sporo. Naš sagovornik iz 
vrha ove stranke tvrdi da SPO još uvek čeka na rukovodeća mesta u "Geneksu" i 
oko 25 mesta u upravnim odborima javnih preduzeća.