> Izvor: ebart
> Datum: 
> Rubrika: info_politika
> Naslov: komentari
> Članak:

komentari

Nenad Čaluković novinar

Uključim televizor. Slobodan Milošević, Mirjana Marković i Marko Milošević 
udarna vest u svim medijima.
Radikali ponovo pogrdnim imenima nazivaju svoje političke protivnike. Ovaj put 
džukelama i miševima.
Socijalisti dele lekcije o demokratiji. Vučelić najglasniji.
Milovan Bojić obilazi bolnice. Taj kadar prati priču o pokušaju tužilaštva da 
utvrdi navodne zloupotrebe bivšeg ministra zdravlja.
Zorica Brunclik promoviše svoj album na "Pinku".
Dosta. Bacam daljinski. Tražim šerpe. Pištaljku. Krećem na Trg. 
Gledam u kalendar - februar 2005. Kome da verujem? Medijima, kalendaru ili 
sebi? Zbunjen sam. Strepim samo da Koštunica ne režira nastavak nekada 
popularnog serijala "Povratak otpisanih".
Tihi je ponovo među nama.