> Izvor: ebart
> Datum: 
> Rubrika: info_politika
> Naslov: Visoki funkcioner vladajuće Demokratske partije socijalista Miodrag Vuković 
> Članak:

Visoki funkcioner vladajuće Demokratske partije socijalista Miodrag Vuković 
odbacio je juče optužbe srpskog ministra finansija Mlađana Dinkića da su 
predstavnici Crne Gore odgovorni za haos u finasiranju Vojske Srbije i Crne 
Gore. On je kazao da Dinkić, optužujući Crnu Goru da stoji iza problema u 
finansiranju Vojske, želi da skrene pažnu sa spora Srbije i Međunarodnog 
monetarnog fonda. "Srbiji preti opasnost da, zbog svađe između Dinkića i MMF-a, 
ostane na repu događaja. I kako onda izaći iz toga i kako sa sebe skinuti pažnu 
javnosti. Izmisliti novi problem, ili za stvarni problem optužiti drugoga", 
naveo je Vuković.