> Izvor: ebart
> Datum: 
> Rubrika: info_politika
> Naslov: SLOBODAN GAVRILOVIĆ, POTPREDSEDNIK DS
> Članak:

SLOBODAN GAVRILOVIĆ, POTPREDSEDNIK DS

BEOGRAD - Vanredni izbori za Skupštinu Srbije trebalo bi da se održe odmah. Pre 
zvaničnog početka pregovora o konačnom statusu Kosova i Metohije - rekao je 
juče za "Novosti" Slobodan Gavrilović, potpredsednik Demokratske stranke.
 Pregovori su na neki način već počeli. Zar ne mislite da bi izbori narušili 
pregovaračku poziciju Srbije?
- Nipošto. Učvrstili bi je. Nova Vlada bi imala veći legitimitet, a time i 
pregovarački potencijal. Vlada Vojislava Koštunice to više nema. Oni više nisu 
sposobni da se uhvate u koštac sa svim socijalno ekonomskim i državnim 
problemima.
 Zar vam se ne čini da zahtevom za novim izborima, potkopavate i pregovarački 
tim za Kosmet, u kojem se nalaze i predstavnici DS, pa i predsednik Srbije 
Boris Tadić?
- O tome neka sude drugi. Lično mislim da ne potkopavamo ništa. U interesu 
Srbije je da nova demokratska vlada vodi pregovore.
 U Srbiji se izborni proces često oduži i na nekoliko meseci. Zar verujete da 
imamo toliko vremena?
- Da vas podsetim da je 17 stranaka DOS, formiralo Vladu za 17 dana. Imamo i 
kontraprimer: sadašnje tri vladajuće stranke, sastavljale su ovu Vladu tri 
meseca. Ipak, odgovorni političari bi u ovom trenutku, veoma brzo našli 
zajednički jezik i formirali novu demokratsku Vladu.