> Izvor: ebart
> Datum: 
> Rubrika: info_politika
> Naslov: BEOGRAD - Svečana sednica Vlade Srbije, povodom dva veka od osnivanja 
> Članak:

BEOGRAD - Svečana sednica Vlade Srbije, povodom dva veka od osnivanja 
Praviteljstvujušćeg Sovjeta Srpskog, koji se smatra prvom vladom Srbije, biće 
održana u nedelju, 28. avgusta, u manastiru Voljvača kod Kragujevca. Povodom 
tog jubileja u subotu će, kako je saopštila Vlada Srbije, u Velikom Borku kod 
Barajeva biti održan skup pod nazivom "Osnivanje Sovjeta 1805. godine", na kom 
će govoriti predsednik Skupštine Srbije Predrag Marković. Iste večeri, u 
Narodnom muzeju u Beogradu biće promovisana knjiga "Vlada Srbije 1805-2005", a 
prisutnima će se obratiti i premijer Srbije Vojislav Koštunica. U nedelju u 
manastiru Voljavča kod Kragujevca planiran je, pored svečane sednice vlade, i 
pomen Karađorđevim junacima, a iste večeri u Beogradu u Narodnom pozorištu 
zakazana je manifestacija "Dva veka srpskih vlada".