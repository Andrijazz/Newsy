> Izvor: matf
> Datum: 
> Rubrika: info_politika
> Naslov: VLADA O DRŽAVNOJ ZASTAVI SRBIJE
> Članak:


BEOGRAD (Beta) - Vlada Srbije izdala je preporuku prema kojoj zastava Srbije 
"mora biti istaknuta svakodnevno, a noću na odgovarajući način i osvetljena".
- Prema preporuci o upotrebi zastave Srbije neophodno je da organi Srbije, 
teritorijalne autonomije i lokalne samouprave istaknu zastavu u skladu sa ovom 
preporukom - navodi se u saopštenju Vlade Srbije.
Dodaje se da i javna preduzeća, ustanove i pravna lica čiji je osnivač 
republika, teritorijalna autonomija i lokalna samouprava, takođe, imaju obavezu 
da istaknu zastavu.
- Ukoliko se zastava Srbije nalazi pored neke druge, ona mora biti istaknuta na 
počasnom mestu, s leve strane gledano spreda - navodi se u saopštenju.