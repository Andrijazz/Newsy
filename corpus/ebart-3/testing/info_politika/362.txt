> Izvor: ebart
> Datum: 
> Rubrika: info_politika
> Naslov: DEKLARACIJA SPS-a O JUGU SRBIJE
> Članak:

DEKLARACIJA SPS-a O JUGU SRBIJE

Socijalistička partija Srbije trebalo bi danas da predstavi svoju "Deklaraciju 
o zaštiti ustavnog poretka i suvereniteta Republike Srbije u opštinama Preševo, 
Bujanovac i Medveđa". Dokument će, kako saznajemo, biti svojevrstan odgovor na 
nedavno usvojenu platformu Albanaca sa juga centralne Srbije koji traže 
autonomiju i povlačenje srpskih bezbednosnih snaga i biće upućen vladi, 
Narodnoj skupštini i Koordinacionom telu za jug Srbije.
U deklaraciji SPS-a, čije delove objavljujemo, navodi se da su ove tri opštine 
od izuzetnog geopolitičkog, vojnog i strateškog značaja za Srbiju i da je 
zahtev za potpuno i momentalno povlačenje Vojske SCG i policije "potpuno 
neprihvatljiv", jer vojska i policija moraju vršiti ingerencije državne vlasti 
na svakom njenom delu, bez ikakvih izuzetaka.
Socijalisti ocenjuju kao "politički i pravni nonsens" zahtev Albanaca da dobiju 
recšročna prava kao i Srbi na Kosmetu, jer su njima ta prava garantovana samo 
na papiru. "Ovakvom 'političkom platformom' Albanci žele da radikalizuju i 
iskomplikuju političku situaciju na jutu Srbije, što svakako nije u interesu 
bilo koje nacionalnosti koja živi na tom prostoru, i takvim svojim delovanjem 
prete da izazovu nemire, uspore društveni i privredni napredak juga Srbije i 
opština u kojima žive, zbog čega će snositi svu političku i svaku drugu 
odgovornost", navodi se u deklaraciji SPS-a.
Albanci su uključeni u društveni i politički život, u skupštinama opština 
Preševo i Bujanovac imaju odborničku većinu, predsednike opština i skupština 
opština, rade u državnim i organima uprave, upravnim odborima javnih preduzeća 
i ustanova, a formiran je i mešoviti policijski sastav, tvrde socijalisti.
Opštine Preševo, Bujanovac i Medveđa dobile su oko pet milijardi dinara u 
poslednje tri godine, od čega je vlada izdvojila 3,435 milijardi, a za ovu 
godinu iz budžeta je predviđeno 713 miliona dinara, stoji u deklaraciji.