> Izvor: ebart
> Datum: 
> Rubrika: info_politika
> Naslov: BEOGRAD - Portparol Demokratske stranke Aleksandar Radosavljević izjavio je da 
> Članak:

BEOGRAD - Portparol Demokratske stranke Aleksandar Radosavljević izjavio je da 
građani treba da znaju koji poslanici parlamenta državne zajednice nisu došli 
na sednicu Skupštine, zbog čega nije bilo kvoruma za izglasavanje dnevnog reda. 
Radosavljević je izjavio da građani treba da znaju i koje stranke nisu glasale 
za dnevni red. Navodeći da su protiv dnevnog reda glasale Demokratska stranka 
Srbije i Socijalistička partija Srbije, Radosavljević je ocenio da su time 
glasale i protiv integracije SCG u Evropsku uniju. "DS uverava građane da će 
zajedno sa svojim koalicionim partnerima ipak uspeti da izglasa Akcioni plan i 
da će sprovesti proces priključenja naše zemlje EU", rekao je Radosavljević.