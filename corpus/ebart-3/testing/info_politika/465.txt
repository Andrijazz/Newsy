> Izvor: matf
> Datum: 
> Rubrika: info_politika
> Naslov: MLAĐAN DINKIĆ NAJAVIO BORBU PROTIV NEZAPOSLENOSTI
> Članak:


KRALjEVO - Želimo da pokažemo da kao stranka imamo znanja, stručnosti i 
energije da brzo ojačamo srpsku ekonomiju, jer neke stvari koje smo uradili 
niko ne može da ospori. Imamo jak dinar, dobar bankarski sistem, uveli smo red 
u poreski sistem, a sada želimo da rešavamo problem nezaposlenosti, jer svi 
drugi problemi, iako nisu za potcenjivanje, nisu ni tako veliki. A, ukoliko kao 
ozbiljni i stručni ljudi 21. januara dođemo na vlast u Srbiji, moći ćemo da, uz 
podršku građana, prepolovimo stopu nezaposlenosti u narednih pet godina.
To je juče u Kraljevu, u okviru predizborne kampanje G 17 plus, rekao Mlađan 
Dinkić, lider ove stranke i eksministar srpskih finansija. Dinkić je izjavio i 
da očekuje da će G 17 plus napraviti bolji rezultat nego na prethodnim 
parlamentarnim izborima.