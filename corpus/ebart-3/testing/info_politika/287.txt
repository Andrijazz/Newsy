> Izvor: matf
> Datum: 
> Rubrika: info_politika
> Naslov: BEOGRAD - Član Svetskog parlamenta Roma, zadužen za pitanja Roma sa Kosova i 
> Članak:

Metohije u egzodusu, Bajram Haliti izjavio je juče da je sve veći broj zemalja 
prinuđen da potpiše ugovore sa EU o readmisiji. Haliti je podsetio da je SCG 
takav ugovor potpisala nedavno. Tim povodom, nekoliko desetina hiljada Roma 
uglavnom iz Srbije i Crne Gore, najverovatnije usled negativnog ishoda bitke 
koju vodi za dozvolu boravka u zapadnim zemljama, prema nekim informacijama, 
treba za nekoliko nedelja da bude vraćeno kući. Procena SE iz 2003. je da će 
50.000 do 100.000 Roma naših državljana biti vraćeno u SCG, a pretpostavlja se 
da je taj broj i veći. Haliti je u pisanoj izjavi Tanjugu naveo da u uslovima 
mnogih zapadnih država stoji da "politički progonjene osobe uživaju azil dok 
traje upravni, a zatim, po pravilu, sudski postupak".