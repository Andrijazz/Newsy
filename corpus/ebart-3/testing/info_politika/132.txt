> Izvor: ebart
> Datum: 
> Rubrika: info_politika
> Naslov: Čitaoci ukratko
> Članak:

Čitaoci ukratko

Bazar Beogradskog sajma radi svakog dana od 10 do 20 časova. Veliki broj 
radnika provodi tu svaki dan, da ne pominjem broj onih koji tu prođu kao 
posetioci. Mlađi i stariji, mala deca, ekskurzije iz drugih gradova - svi oni 
obilaze ogromne hale, pazare, sednu u neki od kafića... Na prvi pogled, sve je 
u redu! Ali, ako posmatrate malo duže, videćete da svi zaposleni do toaleta 
nose kutijice sa sapunom i ostale potrepštine. I kad bi mogli nekako poneti i 
toplu vodu, aparat za sušenje ruku i sve što treba da stoji u jednom toaletu, 
problema ne bi bilo! Koji je razlog za tako nešto? Ako se redovno plaća 
zakupnina, struja, čak i obuka iz protivpožarne zaštite, zašto se ne bi mogla 
iznaći i sredstva za nekoliko bojlera, aparata za sušenje ruku i toalet-papir. 
Nažalost, izgleda da se na ovakve stvari gleda kao na sitnice i to one 
zanemarljive, a žalosno je u 21. veku biti prisiljen na jedno ovakvo pismo. 
Vedrana Dokić, Zemun