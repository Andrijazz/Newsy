> Izvor: ebart
> Datum: 
> Rubrika: info_politika
> Naslov: HAG - Predstavnica za štampu glavnog tužioca Haškog tribunala Florans Artman 
> Članak:

HAG - Predstavnica za štampu glavnog tužioca Haškog tribunala Florans Artman 
demantovala je u izjavi Tanjugu da je Karla del Ponte juče trebalo da podnese 
izveštaj Evropskoj komisiji o saradnji SCG sa Tribunalom i naglasila da je ona 
uvek spremna da to učini. Informacije o tome da je Del Ponteova juče trebalo da 
izvesti Evropsku komisiju da li SCG u dovoljnoj meri sarađuje s Hagom pojedini 
mediji dovodili su u vezu sa izjašnjavanjem Evropske komisije o Studiji 
izvodljivosti za SCG, predviđenim za 12. april. Ni u Evropskoj komisiji niko 
nije jasno rekao da je uslov za pozitivnu ocenu Studije o izvodljivosti 
izveštaj Del Ponteove.