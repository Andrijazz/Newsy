> Izvor: matf
> Datum: 
> Rubrika: info_politika
> Naslov: Srebrenički masakr je bio samo propagandna zavera u ratu koji su sad i nato 
> Članak:

vodili protiv prethodne jugoslavije, navodi se u analizi kanadskog Centra za 
istraživanje GLOBALIZACIJE, KOJI PRI TOM NE OSPORAVA DA SE u Srebrenici  
dogodio ZLOČIN NAD MUSLIMANIMA.

Kako piše "Glas Srpske", u toj analizi se ukazuje i na činjenicu da su mnogi 
muslimani poginuli u borbi, da se broj žrtava preuveličava i da međunarodna 
zajednica nesrećne događaje u Srebrenici koristi u propagandne svrhe.
O ratnim dešavanjima u Srebrenici 1995. godine, navodi   se u analizi kanadskog 
Centra, "procurili" su čvrsti dokazi iz američkih i zapadnih izvora koji 
ukazuju da je broj od "najmanje 8.000 muslimana, koje su ubile srpske snage, 
preuveličan kako bi se stvorio "humanitarni" povod za demonizaciju Srba i 
pridobila javnost za vojnu intervenciju u regionu.
Uz to, Gali Hasan, autor teksta, objavljenog na Internet   sajtu Centra, 
profesor na Univerzitetu u australijskom gradu Pertu, ukazuje na izostanak bilo 
kakve reakcije međunarodne zajednice na "mnogo veći i suroviji masakr" počinjen 
u iračkom gradu Faludži.
On se pita zato da li će zapadne vođe, koji su se prisetile        srebreničkog 
"masakra, najvećeg posle Drugog svetskog rata" i obećale da će njegove 
inicijatore privesti pravdi, primeniti iste standarde za one koji su izvršili 
masakr u Faludži.
Hasan navodi da su Amerikanci i njihov NATO savez iskoristili masakr u 
Srebrenici kako bi intervenisali u ime vodstva bosanskih muslimana protiv 
srpskih snaga i na taj način ispunili svoj imperijalistički zadatak.
Prema njegovim tvrdnjama, cilj tih akcija bio je poraziti Jugoslaviju i 
kolonizirati Bosnu i Hercegovinu i Kosovo.
Profesor Univerziteta u Pertu ističe kao važnu činjenicu da su Amerikanci u 
nekoliko izveštaja, na primer američkog Senata i Centra za strane vojne 
studije, optužili bošnjačke snage da su namerno ubijale sopstvene civile.
Hasan, tome u prilog, navodi masakre nad civilima u Sarajevu u redu za hleb i 
na Markalama 1992. godine, kao akcije kojima je bošnjačko vodstvo nastojalo da 
pridobije SAD i NATO na svoju stranu u ratu protiv Srba.