> Izvor: ebart
> Datum: 
> Rubrika: info_politika
> Naslov: KOSOVSKA MITROVICA (FoNet) - Predstavnici više srpskih političkih organizacija 
> Članak:

KOSOVSKA MITROVICA (FoNet) - Predstavnici više srpskih političkih organizacija 
na Kosovu i Metohiji odbacile su tekst smernica za rešavanje kosovskog pitanja, 
koji je predstavio šef Koordinacionog centra Nebojša Čović, uz tvrdnje da je 
reč o "plagijatu", i zatražile da se hitno o tome otvori rasprava u najvišim 
političkim i državnim organima u Srbiji.
U zajedničkom saopštenju posle sastanka predstavnika oba Srpska nacionalna veća 
za Kosovo, Zajednice srpskih opština i Srpskog pokreta otpora u Zubinom Potoku 
kod Mitrovice tvrdi se da je "90 odsto teksta u Čovićevom dokumentu prepisano 
iz ranijeg dokumenta bivšeg ministra inostranih poslova u Miloševićevoj vladi, 
Vladislava Jovanovića".
Predstavnici Srba sa Kosmeta ova smatraju da "Čović takvim neozbiljnim odnosom 
prema Kosovu ugrožava dalje procese u pokrajini" i da je vreme "da se povuče sa 
te funkcije".