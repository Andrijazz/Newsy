> Izvor: matf
> Datum: 
> Rubrika: info_politika
> Naslov: komentari
> Članak:


Suzana Grubješić poslanik G17 plus 

Vremenska prognoza jednog sindikalnog vođe glasi: Srbiju čeka vruća jesen! To 
slušamo već peto leto zaredom, ali se ne sećam da smo pre 2000. godine imali 
sličnih najava. 
Srbija bi sigurno bila bolje mesto za život 
kada bi svaki radnik bio zadovoljan poslom, uslovima rada, platom i sindikatom 
koji zaista štiti njegova prava pred poslodavcima. Ali, poslodavci se menjaju - 
umesto države dolaze privatni vlasnici čiji je primarni cilj da ostvare profit. 
Da, to su kapitalisti. Ta "ružna" reč kojom sindikalne vođe plaše radnike znači 
da je socijalističko samoupravljanje imalo svoj rok trajanja i da mu je mesto u 
udžbenicima istorije. 
Krajnje je vreme da se "nacrta" famozni trougao: sindikati - poslodavci - 
vlada, sa jasnim pravilima i podelama odgovornosti. Onda bi pretnje o izlasku 
na ulice stotine hiljada radnika postale besmislene.