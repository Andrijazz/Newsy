> Izvor: ebart
> Datum: 
> Rubrika: info_politika
> Naslov: Udruženje Srba proteranih iz Hrvatske ''Krajina'' pozvalo je predsednike SCG 
> Članak:

Udruženje Srba proteranih iz Hrvatske ''Krajina'' pozvalo je predsednike SCG 
Svetozara Marovića i Crne Gore Filipa Vujanovića da odustanu od isplate 
materijalne štete Hrvatskoj, nastale tokom rata na farmi stoke kod Dubrovnika.
- Želimo vas upoznati da je 600.000 proteranih Srba iz Hrvatske ostalo ne samo 
bez kuća i stanova već i bez svih materijalnih dobara i stoke. Zar je moguće da 
nakon deset godina potpunog proterivanja Srba iz Hrvatske, vi brinete o stoci 
koja je ostala bez krova, a ne o narodu kome ste se obavezali da ćete ga 
zastupati. Još jednom vas molimo da taj novac upotrebite za održiv povratak 
Srba u Hrvatsku ili za saniranje ratne štete Srbima proteranih iz Hrvatske, kao 
i vašim ratnim invalidima, a ne za stoku koja je ostala bez staja u građanskom 
ratu - navodi se između ostalog u pismu Udruženja ''Krajina''.