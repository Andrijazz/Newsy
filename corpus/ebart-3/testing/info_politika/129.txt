> Izvor: matf
> Datum: 
> Rubrika: info_politika
> Naslov: Šta će se dogoditi posle formiranja nove vlade Srbije
> Članak:

 
BEOGRAD - Posle formiranja nove vlade Srbije izvesno je da će uslediti i 
promene u Skupštini Srbije i Crne Gore, odnosno Savetu ministara državne 
zajednice. 
Promenom poslaničkog sastava u Skupštini Srbije, u Skupštini SCG (126 
poslanika) najviše mesta zauzeće predstavnici SRS - 30. Slede DSS i DS sa po 
20, odnosno 13 poslanika, G17 plus, sa 12, dok će  koalicija SPO - NS i SPS 
imati po osam poslanika. 
Ako vlada Srbije sutra bude izabrana, petog marta na zasedanju saveznog 
parlamenta najverovatnije će biti pokrenuta inicijativa za promenu sastava 
Saveta ministara.  Moguće je da na insistiranje Crne Gore Srbiji pripadnu samo 
dva dosadašnja resora, ali bi u tom slučaju predsednik Saveta ministara trebao 
da bude iz Srbije. 
Zamenik predsednika SRS Tomislav Nikolić najavio je da će nova srpska 
delegacija usloviti izmene i na mestu ministra odbrane, inostranih poslova i 
ostalih ministarstava u Savetu ministara ali i razgovore o budućem predsedniku 
Srbije i Crne Gore.  