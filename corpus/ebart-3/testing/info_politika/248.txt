> Izvor: matf
> Datum: 
> Rubrika: info_politika
> Naslov: BEOGRAD - Saradnja s Haškim tribunalom neće se završiti dok svi optuženi, 
> Članak:

uključujući i Radovana Karadžića i Ratka Mladića, ne budu u Hagu, rekao je juče 
visoki predstavnik međunarodne zajednice u BiH Pedi Ešdaun, posle susreta s 
ministrom spoljnih poslova SCG Vukom Draškovićem.
Ešdaun je istakao da je saradnja dve države na prebacivanju optuženika u Hag 
otvorila novi put za obe zemlje koje će, kako je uveren, uskoro ići paralelnim 
stazama ka evroatlantskim integracijama.
Drašković je ocenio je da je SCG načinila značajan korak u saradnji sa 
Tribunalom i pokazala rešenost da ukloni i tu poslednju prepreku na putu ka 
Evropi.
- Rokovi za ulazak u EU biće mnogo kraći nego što i najveći optimisti veruju - 
rekao je Drašković.
Ešdaun se juče sastao i sa srpskim predsednikom Borisom Tadićem, koji mu je 
rekao da će Srbija učiniti sve da doprinese trajnoj stabilnosti u regionu, 
saopšteno je iz kabineta predsednika. Srpski premijer Vojislav Koštunica rekao 
je u razgovoru sa Ešdaunom da je saradnja Srbije sa RS oko Haga dobra i da je 
model dobrovoljne predaje dao konkretne rezultate, navodi se u saopštenju 
vladine kancelarije za saradnju s medijima. Ešdaun je naglasio da nijedna od 
predstojećih reformi u BiH nije usmerena na ugrožavanje statusa RS definisanog 
Dejtonskim sporazumom.