> Izvor: ebart
> Datum: 
> Rubrika: info_politika
> Naslov: Stručnjak Instituta za političke studije Miodrag Radojević ocenio je juče da je 
> Članak:

Stručnjak Instituta za političke studije Miodrag Radojević ocenio je juče da je 
gotovo jednodušna odluka Srba sa Kosova i Metohije da bojkotuju parlamentarne 
izbore u pokrajini posledica njihove izolacije, neinformisanosti i 
tradicionalne naklonjenosti političkoj desnici.
Radojević je, učestvujući u Pres klubu beogradskog Medija centra o političkoj 
situaciji u Srbiji, istakao da su Srbi sa Kosmeta bili izmanipulisani i 
iskorišćeni kao poluga u rušenju predsednika Srbije Borisa Tadića.
Kako je ocenio, predsednika Tadića i premijera Vojislava Koštunicu, iako 
zastupaju suprotna stanovišta o mnogim pitanjima, pa i u pitanju strategije 
rešavanja položaja Srba na Kosovu i Metohiji, "neki politički rezon i dalje 
nagoni na saradnju". "Čini mi se, šak, da sve više preteže stav u Demokratskoj 
stranci da je potrebno znatno radikalizovati odnos prema Vladi Srbije", rekao 
je Radojević.
Snežana Đorđević, sa Fakulteta političkih nauka, navela je da je poziv 
predsednika Tadića Srbima sa Kosmeta da izađu na izbore bio pokušaj 
evropeizacije kosmetskog pitanja, odnosno poziv evropskim institucijama da se 
na efikasniji način uključe u rešavanje problema u 
pokrajini.                                   
(Beta)