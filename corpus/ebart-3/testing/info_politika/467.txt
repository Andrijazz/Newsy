> Izvor: matf
> Datum: 
> Rubrika: info_politika
> Naslov: - Politička organizacija Demokratska Vojvodina učestvuje na prestojećim 
> Članak:

republičkim izborima, preko svojih kandidata za poslanike mr Jelice Rajačić-
Čapaković, mr Đerđa Ozera i Đure Siča, na listi Koalicije "LDP-GSS-SDU-LSV - 
Čedomir Jovanović". Aktivno ćemo učestvovati u izbornoj kampanji, posebno u 
Vojvodini, i želimo da nastavimo saradnju s našim koalicionim partnerom Ligom 
socijaldemokrata Vojvodine u pripremi za lokalne i pokrajinske izbore, koji će 
se održati u narednoj godini  rekla je, između ostalog, predsednica Demokratske 
Vojvodine mr Jelica Rajačić-Čapaković na konferenciji za novinare u Irigu. Ona 
je dodala da je DV s ovim strankama učestvovala i u antireferendumskoj 
kampanji, u kojoj je bojkotovala Ustav. Izrazila je nadu da će nakon izbora 
moći da sarađuje na izradi nacrta statuta Vojvodine, donošenju važnih zakona 
koji se tiču autonomije Vojvodine, i da će se poštovati ustavna odredba po 
kojoj se stečena prava ne mogu smanjivati (prava stečena omnibus zakonom, 
manjinska prava stečena pravnim aktima SCG...).