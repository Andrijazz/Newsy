> Izvor: ebart
> Datum: 
> Rubrika: info_politika
> Naslov: komentari
> Članak:

komentari

Nenad Jaćimović zamenik urednika hronike

U ovom trenutku nešto više od 30 sudija sedi u sudovima i prima platu, ali po 
zakonu ne mogu da sude, jer su ispunili uslov za penziju. Na ovu apsurdnu 
činjenicu ukazala je juče predsednica Vrhovnog suda Srbije Vida Petrović-Škero. 
Krivac što sudije ne mogu da uživaju u zasluženom odmoru jeste skupštinski 
Odbor za pravosuđe, bez čijeg predloga oni ne mogu da budu razrešeni. Odbor ne 
može da uputi predlog jer već duže vremena ne može da obezbedi kvorum. 
Trideset novih sudija bilo bi osveženje za naše pravosuđe, ali oni ne mogu da 
dođu jer stari ne mogu da odu. A one koji su plaćeni da to omoguće - nije 
briga. Kada znamo da suđenja u Srbiji traju godinama jer su sudovi prenatrpani 
predmetima kojima su rešavaju sudbine građana ove države, onda se takvo 
ponašanje članova Odbora može posmatrati samo kao bahatost.
U tom skupštinskom telu sedi 17 ljudi, koji mesečno prime platu u ukupnom 
iznosu od oko 1.700.000 dinara. Draga gospodo, s obzirom na to da ne radite, 
vaše plate ne treba ni da primate. Tim novcem namirite penzije za ovih 30 
sudija. Biće to vaš doprinos reformi pravosuđa, u ime građana koji su vas 
izabrali da se izborite za njihova prava.