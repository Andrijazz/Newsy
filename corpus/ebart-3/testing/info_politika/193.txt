> Izvor: matf
> Datum: 
> Rubrika: info_politika
> Naslov: ANTIIZBORNI MITING U LEPOSAVIĆU
> Članak:


LEPOSAVIĆ - Uz poziv da 23. oktobra umesto na birališta Srbi sa Kosova i 
Metohije prisustvuju liturgijama koje će se služiti u pravoslavnim hramovima u 
pokrajini govornici na antiizbornom mitingu u Leposaviću podsetili su građane 
da "izlaskom na izbore Srbi će legalizovati Skupštinu i Vladu Kosova, 
institucije koje otvoreno rade na biološkom uništavanju Srba i stvaranju 
nezavisnog Kosova".
- Ovo nije utakmica već borba za goli život jednog naroda - rekao je 
potpredsednik SO Leposavić Nebojša Radulović i pozvao "visoko koopretivne Tač
ijeve Srbe da održe izborni skup i narodu objasne zašto treba da glasaju za 
njih".
- Moramo se držati plana Vlade Republike Srbije i tražiti od međunarodne 
zajednice da hitno počne sa procesom povratka raseljenih i decentralizacijom na 
Kosovu i Metohiji. Ovaj bojkot izbora nije usmeren na prekid saradnje sa međ
unarodnim zajednicom, rekao je Radulović.
- Izbori će ugroziti naš opstanak a Srbi koji uću u parlament neće biti pravi 
predstavnici naroda - rekao je dr Marko Jakšić.