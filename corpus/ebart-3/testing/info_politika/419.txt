> Izvor: ebart
> Datum: 
> Rubrika: info_politika
> Naslov: Grupa za promjene prerastla je juče u političku partiju na sednici na Cetinju, 
> Članak:

Grupa za promjene prerastla je juče u političku partiju na sednici na Cetinju, 
gde je izabran i Glavni odbor nove stranke.
Predsednik Organizacinog odbora Nebojša Medojević izjavio je da je zadovoljan 
interesovanjem građana koji su, kako je rekao, prepoznali Pokret za promjene 
kao političku strukturu koja će ponuditi rešenja za nagomilane socijalne i 
ekonomske probleme u Crnoj Gori
Opoziciona crnogorska Narodna stranka prihvatila je juče predlog da sa 
Socijalističkom narodnom partijom i Demokratskom srpskom strankom nastupi u 
koaliciji na predstojećim  parlamentarnim izborima.
Lider NS Predrag Popović najavio je ranije da će ta stranka, zajedno sa 
Socijalističkom narodnom partijom i Demokratskom srpskom strankom, 
najverovatnije formirati koaliciju za predstojeće izbore, napominjući da su u 
toku intenzivni razgovori o zajedničkom nastupu. DSS bi konačnu odluku trebalo 
da donese danas na sednici Glavnog odbora. 
Inače, SNP je ranije predložila Narodnoj stranci i DSS formiranje koalicije na 
republičkom nivou za septembarske parlamentarne izbore u Crnoj Gori.
Glavni odbor predložio je tim partijama formiranje izborne liste koja će, kako 
se navodi u saopštenju, biti odraz postojećih snaga u parlamentu.
U saopštenju se još navodi da ne postoje uslovi za prerastanje Bloka za 
zajedničku državu u predizbornu koaliciju.  (FoNet)