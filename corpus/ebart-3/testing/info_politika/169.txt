> Izvor: ebart
> Datum: 
> Rubrika: info_politika
> Naslov: komentari
> Članak:

komentari

Branka Bošnjak funkcioner G17 plus

Srbija je jedna od poslednjih zemalja u Evropi koja u 21. veku rešava problem 
masovne nelegalne gradnje. Kao i u većini sistemskih nesolidnosti, građani su 
najmanje krivi. Društvo koje stanogradnju ne rešava celovito i kome se desi da 
usvoji GUP prestonice bez zona nove individualne gradnje prepušta građanima 
inicijativu da grade bez planske dokumentacije.
Nijedno kršenje zakona, pa ni bespravna gradnja, ne sme se opravdavati i 
stimulisati. Zato država kroz pojednostavljivanje procedure dobijanja 
građevinskih dozvola podstiče građane da samostalno reše stambeno pitanje.
Sada je trenutak da jednom za svagda, pravedno i efikasno okončamo proces 
legalizacije i počnemo dosledno sankcionisanje bespravne gradnje. Aktuelna 
legalizacija mora jasno da izdiferencira građane koji su gradnjom rešavali 
svoje stambeno pitanje, od onih koji bespravno gradili za tržište, zaradivši 
milione.
U protivnom, ponoviće se istorijska nepravda - nagrada urbanističkoj mafiji, a 
kazna građanima od kojih se očekuje da budu solidniji od države.