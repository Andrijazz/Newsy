> Izvor: ebart
> Datum: 
> Rubrika: info_politika
> Naslov: Predsednik Skupštine Srbije Predrag Marković odbacio je juče kao neprihvatljiv 
> Članak:

Predsednik Skupštine Srbije Predrag Marković odbacio je juče kao neprihvatljiv 
predlog Podgorice o transformaciji državne zajednice u savez nezavisnih država 
Crne Gore i Srbije i založio se za hitno organizovanje referenduma o državnom 
statusu Crne Gore, javili su podgorički elektronski mediji. "Prema zakonu koji 
su usvojile skupštine država članica,niko nije ovlašćen da pre referenduma 
građana Crne Gore ozbiljno razgovara o promeni odnosa Srbije i Crne Gore izvan 
modela državne zajednice", kazao je Marković. On je rekao da će ishod 
referenduma jasno opredeliti odnos Beogradu i Podgorici, a istovremeno neće 
uzrokovati negativne posledice u vezi bržih integracija Srbije. "Ishod 
referenduma neće ostaviti loše posledice po proces ubrzanog približavanja 
Srbije evropskim integracijama što je od presudne važnosti za njene građane" 
naveo je Marković.