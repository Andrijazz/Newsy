> Izvor: matf
> Datum: 
> Rubrika: info_politika
> Naslov: PODGORICA - Novi predsednik Crne Gore je Filip Vujanović, kandidat DPS i SDP na 
> Članak:

izborima koji su završeni sinoć u 21 čas. Nezvanični ali pouzdani podaci 
nevladinih organizacija koje su pratile izbore govore da je glasalo nešto više 
od 47,5% građana upisanih u biračke spiskove. Na Vujanovićev konto na kraju je 
upisano oko 63,5% tih glasova, ili nešto više od 140.000. Miodrag Živković, 
kandidat LSCG dobio je oko 66.000 glasova (30,8%) dok je nezavisni kandidat dr 
Dragan Hajduković osvojio nešto više od 10.000 glasova (oko 4%).
Broj birača koji su juče izašli na birališta je identičan onome iz februara ove 
godine kada predsednički izbori nisu uspeli zbog tadašnje kvote predviđene 
zakonom. Poređenje, takođe, pokazuje da je Filip Vujanović juče dobio 34.000 
glasova manje nego na prethodnim neuspelim izborima.
- Ovi izbori nisu bili zanimljivi od momenta kada se saznalo da Koalicija za 
promjene neće na njima učestvovati - kazao je sinoć analitičar dr Srđan 
Darmanović posle objavljivanja nezvaničnih rezultata.
Svi posmatrači jučerašnjih izbora slažu se u jednom - da je sve bilo regularno 
i da nije bilo težih prekršaja izbornih procesa.
Kasno sinoć u zgradi Vlade CG rukovodstva DPS i SDP proslavila su sa 
simpatizerima pobedu Filipa Vujanovića. Istovremeno, u štabu Liberalnog saveza 
nisu bili nezadovoljni jer je ocenjeno da je rezultat Miodraga Živkovića sasvim 
dobar, s obzirom na sve okolnosti koje su pratile ove izbore.
- Počelo je - kažu liberali najavljujući ujedinjenje opozicije za neke naredne 
izbore.