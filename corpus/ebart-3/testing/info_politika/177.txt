> Izvor: ebart
> Datum: 
> Rubrika: info_politika
> Naslov: BUJAR BUKOŠI OPTUŽUJE HARADINAJA I TAČIJA
> Članak:

BUJAR BUKOŠI OPTUŽUJE HARADINAJA I TAČIJA

BEČ - Budućnost građana Kosova zavisi od odlaska sa vlasti političkih 
naslednika rasformirane Oslobodilačke vojske Kosova, izjavio je bivši premijer 
kosovske vlade u egzilu Bujar Bukoši.
U intervjuu austrijskoj novinskoj agenciji APA, on je istakao da su vladajuće 
stranke na Kosovu "čir zemlje", jer se oslanjaju na "de fakto mafijaške 
strukture".
"Glasači moraju te neodgovorne političare poslati kući, ne sa kalašnjikovima, 
već svojim glasom", poručio je Bukoši, predsednik Nove partije Kosova, osnovane 
u  aprilu 2002, koja se kandidovala na predstojećim oktobarskim izborima.
On je optužio lidere Alijanse za budućnost Kosova Ramuša Haradinaja i 
Demokratske partije Kosova Hašima Tačija za nepotizam, rekavši da su pod 
njihovim rukovodstvom ministarstva postala "ministarstva za zapošljavanje 
njihove rodbine".
Plan Vlade Srbije o decentralizaciji Kosova, Bukoši je okarakterisao kao 
"eufemizam za podelu Kosova".