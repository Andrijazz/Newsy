> Izvor: ebart
> Datum: 
> Rubrika: info_politika
> Naslov: ČAČAK - Predsednik Srbije Boris Tadić boravio je juče u Čačku i sa opštinskim 
> Članak:

ČAČAK - Predsednik Srbije Boris Tadić boravio je juče u Čačku i sa opštinskim 
predstavnicima razgovarao dvadesetak minuta, iza zatvorenih vrata. Novinari 
lokalnih medija mogli su samo da zaključe da je reč o blic poseti predsednika - 
na proputovanju za Guču.
- Predsednik je bio prijatno iznenađen onim što je u Čačku urađeno. Bio je 
zainteresovan za stanje čačanske privrede u društvenom i privatnom sektoru, a 
mene je prijatno iznenadila činjenica da je gospodin Tadić dosta dobro upoznat 
sa funkcionisanjem privrednih subjekata u Čačku - izjavio je predsednik SO 
Čačak Velimir Stanojević, nakon razgovora sa Tadićem.
Inače, Tadić je u čačanskom kraju obišao i domaćinstvo Tomislava Prelića, u 
selu Paluga.