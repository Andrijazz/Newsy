> Izvor: matf
> Datum: 
> Rubrika: info_politika
> Naslov: BEOGRAD - Ministarstvo za saobraćaj i telekomunikacije Srbije najavilo je da će 
> Članak:

posle usvajanja Ustavne povelje buduće državne zajednice preuzeti poslove 
Saveznog ministarstva saobraćaja i telekomunikacija i izrazilo uverenje da će 
to omogućiti njegov efikasniji rad.
Rekonstruisanje javne uprave na nivou savezne države rezultiraće bržim, 
efikasnijim i efektivnijim radom srpskog ministarstva saobraćaja i 
telekomunikacija, jer je do sada zbog preklapanja nadležnosti dva ministarstva 
dolazilo do neefikasnosti u radu, rečeno je agenciji Beta u kabinetu ministarke 
Marije Rašete-Vukosavljević.
Na nivou savezne države ostaće samo mali tim od tri do četiri čoveka u svakoj 
od desetak oblasti, koji će zastupati stavove srpskog ministarstva saobraćaja 
pred međunarodnim institucijama. Ti ljudi će najtešnje sarađivati sa saveznim 
ministarstvom za ekonomske veze sa inostranstvom.