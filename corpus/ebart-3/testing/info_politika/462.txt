> Izvor: ebart
> Datum: 
> Rubrika: info_politika
> Naslov: PREDSEDNIK SRBIJE BORIS TADIĆ OCENIO JE DA JE KOSOVO I METOHIJA U OVOM TRENUTKU 
> Članak:

PREDSEDNIK SRBIJE BORIS TADIĆ OCENIO JE DA JE KOSOVO I METOHIJA U OVOM TRENUTKU 
"BLIŽE NEZAVISNOSTI NEGO SUŠTINSKOJ AUTONOMIJI".
"U tu poziciju Kosovo je došlo posle poznatih događaja krajem devedesetih 
godina i Vojno-tehničkim sporazumom iz Kumanova. Mi Kosovo danas praktično 
izvlačimo iz nezavisnosti u koju ga je gurnula Miloševićevsko radikalska 
vlast", rekao je Tadić u intervjuu nedeljniku NIN. Prema rečima predsednika 
Tadića, na početku pregovora o Kosovu sve članice Kontakt grupe osim Rusije 
bile su naklonjene uslovnoj nezavisnosti kao rešenju, dok danas i neke članice 
EU izražavaju ozbiljne rezerve prema nezavisnosti Kosova i nametanju rešenja.
Ukoliko Kosovo, međutim, ipak postane nezavisno, Srbija će, kako je istakao 
Tadić, nastaviti da brani svoje interese diplomatskim i pravnim sredstvima, ali 
neće voditi rat. "Mi naravno treba da se pozivamo na međunarodno pravo kada je 
Kosovo u pitanju, ali i da grdimo kapacitete za odbranu svojih interesa na 
potpuno nov način", rekao je predsednik Tadić i dodao da bi Srbija, da je u 
ovom trenutku partner velikim ekonomskim silama, mnogo lakše branila interese 
na Kosovu.