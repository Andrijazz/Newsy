> Izvor: ebart
> Datum: 
> Rubrika: ekonomija
> Naslov: NIŠ - Niš je izgubio skoro tri miliona evra od novca dobijenog od 
> Članak:

NIŠ - Niš je izgubio skoro tri miliona evra od novca dobijenog od 
privatizacije, ali za sada niko za to nije odgovarao. Niš je svoju šansu za 
razvoj, dobijenu privatizacijom Duvanske industrije, gotovo prokockao. Za taj 
gubitak odgovorni su Ministarstvo finansija, bivša gradska vlast i aktuelni 
gradonačelnik Smiljko Kostić, zaključila je gradska Anketna komisija za 
ispitivanje tokova novca od privatizacije, prenose mediji.
Za tri miliona evra mogu se asfaltirati mnoge ulice, na šta aktuelna vlast u 
Nišu želi da utroši novac od privatizacije. Za tri miliona evra mogla su se 
otvoriti i mnoga preduzeća, kako je planirala bivša gradska vlast. Ali, taj 
novac je nepovratno izgubljen, delom zbog toga što je Ministarstvo finansija 
kasnilo sa uplatom novca, koji se inače isplaćuje u dinarima. Niš trenutno ima 
na računu 10.800.000 evra od privatizacije. Svakog meseca na ime kamate se gubi 
oko 120.000 evra. Konkretnih ideja ni projekata u koje bi se uložio taj novac i 
dalje nema.