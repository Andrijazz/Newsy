> Izvor: matf
> Datum: 
> Rubrika: ekonomija
> Naslov: Beograd - Kompanija Milšped, u saradnji sa Odsekom za logistiku Saobraćajnog 
> Članak:

fakulteta juče je, u hotelu Hajat, organizovala dvodnevni simpozijum pod 
nazivom "Logistika - faktor uspeha". Učesnicima simpozijuma predstavljen je i 
idejni projekat prvog modernog logističkog centra čija će gradnja početi 1. 
marta, dok je otvaranje najavljeno za decembar ove godine.
- Želimo da razvijemo regionalnu distribuciju robe i objekat koji gradimo 
namenjen je velikim svetskim uvozno- izvoznim firmama koje će skladištenje, 
carinske procedure, manipulaciju, transport i distribuciju robe u okolne zemlje 
moći da obavljaju iz našeg logističkog centra - kaže za Danas Dušan Radović, 
zamenik generalnog direktora Milšpeda. Logistički centar od oko 20 hiljada 
kvadratnih metara biće izgrađen u industrijskoj zoni Stare Pazove, u 
neposrednoj blizini autoputa, na šest hektara površine. Vrednost investicije je 
deset miliona evra.