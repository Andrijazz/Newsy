> Izvor: ebart
> Datum: 
> Rubrika: ekonomija
> Naslov: Vojvođanska banka saopštila je juče da je, u konkurenciji svih banaka učesnica 
> Članak:

Vojvođanska banka saopštila je juče da je, u konkurenciji svih banaka učesnica 
u trgovanju na Beogradskoj berzi, bila prva po učešću u ukupnom prometu i broju 
transakcija u 2005. godini.
Kako je agenciji Beta kazao izvršni direktor za investicije u bankarstvu 
Vojvođanske banke Milorad Rodić, ukupan promet te banke na Beogradskoj berzi 
prošle godine bio je 2,1 milijarde dinara, a obavljen je kroz 13.608 
transakcija. U odnosu na svih 72 učesnika na Beogradskoj berzi, 
brokersko-dilerskih društava i banaka, Vojvođanska banka je zauzela šesto mesto 
prema učešću u ukupnom broju ostvarenih transakcija, rekao je Rodić. On je 
kazao da u ovoj godini u Vojvođanskoj banci očekuju da se poprave u trgovini 
akcijama na berzi, ali i da se na tržištu pojave novi instrumenti kao što su 
korporativne obveznice koje bi trebalo da izdaje više uspešnih preduzeća nego 
što je to sada slučaj.