> Izvor: matf
> Datum: 
> Rubrika: ekonomija
> Naslov: Pirot - U pirotskom "Prvom maju" 930 radnika od 3.450 zaposlenih, proglašeno je 
> Članak:

tehnološkim viškom, koji su potpisali ugovore i dobiće otpremnine. Prema rečima 
v.d. direktora "Prvi maj" Miroslava Golubovića, prva rata radnicima ove 
industrije odeće koji su napustili fabriku, biće isplaćena do 15. avgusta. 
Posle ove faze restruktuiranja očekuje se da Vlada objavi tender ili aukcijsku 
prodaju preduzeća. Golubović kaže da 21. avgusta sledi razgovor sa strateškim 
partnerom, holandskom firmom "UFM" o kupovini fabrike Konfekcije. Ovim 
razgovorima će prisustvovati i predstavnici trikotaže "Mura" iz Murske Sobote u 
Sloveniji, koja je takođe zainteresovana za kupovinu.
U "Prvom maju" počela je proizvodnja 4.400 odevnih predmeta za Holandiju, 5.000 
konfekcijskih artikala za Grčku i 4.000 komada za češkog partnera. U pogonu 
Trikotaže počela je proizvodnja 15.000 džempera za partnera iz Italije.