> Izvor: ebart
> Datum: 
> Rubrika: ekonomija
> Naslov: Dejan Miljković, profesor na Ekonomskom fakultetu u Beogradu, kaže za Danas da 
> Članak:

Dejan Miljković, profesor na Ekonomskom fakultetu u Beogradu, kaže za Danas da 
je država i ranije mogla da odluči da ne "povuče" kredit od Međunarodnog 
monetarnog fonda, imajući u vidu nivo deviznih rezervi kojima raspolaže Narodna 
banka Srbije.
- Zbog čega bi država plaćala kamatu na kredit MMF ako joj on realno nije 
potreban. To je ekonomski opravdan i racionalan predlog guvernera NBS Radovana 
Jelašića, jer je nivo deviznih rezervi optimalan i u slučaju poteškoća dovoljan 
da servisira naš uvoz tri do četiri meseca - smatra Miljković.
On ističe da je u razgovorima predstavnika Vlade i MMF zaključeno da, kada je 
reč o kretanju kursa dinara, treba voditi izbalansiranu politiku. To znači da 
treba sprečiti ozbiljnije slabljenje domaće valute, a s druge strane kretanje 
kursa dinara treba uskladiti sa stopom inflacije da bi se sprečio pritisak na 
cene.