> Izvor: matf
> Datum: 
> Rubrika: ekonomija
> Naslov: BOR - Prema najnovijim informacijama, čak 21 svetska firma otkupila je 
> Članak:

tendersku dokumentacija za kupovinu Rudarsko topioničarskog basena Bor. 
Tendersku dokumentaciju do sada je otkupilo 13 zainteresovanih firmi. Iako u 
poslovodstvu borskog kombinata bakra ne saopštavaju imena firmi 
zainteresovanih, poznato je da će se glavna bitka voditi između ruskog 'Baznog 
elementa, domaćeg Ist pointa, poljskog KGHM, kanadskog 'Dandija, rumunskog 
'Kuproma, austrijske 'Vest Alpine, švajcarskog 'Ekstrata i australijskog 
'Vju Majninga. Direktor SMR-a, ogranka Baznog elementa, Džefri Kauli istakao 
je da je njegova kompanija spremna da uloži više od navedenih u tenderu 80 
miliona dolara u povećanje proizvodnje bakra, plemenitih i retkih metala i da 
će im se taj novac vratiti za četiri do pet godina. U Boru su i predstavnici 
italijanskih kompanija, a do 31. oktobra, kada se zaključuje javni oglas, 
dolazak je najavilo nekoliko kompanija koje hoće na licu mesta da se uvere u 
potencijale RTB-a jer se procenjuje da u Boru i okolini leži 7,8 miliona tona 
bakra. To je dvostruko veća količina od dobijene u protekle 103 godine 
rudarenja na ovim prostorima.