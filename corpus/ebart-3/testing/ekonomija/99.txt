> Izvor: matf
> Datum: 
> Rubrika: ekonomija
> Naslov: u dve reči
> Članak:


Beograd - Fabrika vagona iz Kraljeva pobedila je na međunarodnom tenderu za 
proizvodnju 120 vagona za potrebe državne kompanije Konga Onatra. Taj posao je 
vredan 9,5 miliona dolara, a vagoni, namenjeni uskim kolosecima, Onatri će biti 
isporučeni u roku od deset meseci, potvrđeno je Beti u kraljevačkoj fabrici. U 
Kraljevu je ranije proizvedeno 2.000 vagona tog tipa koji su rađeni za 
kompanije iz Burme, a poslednje isporuke u tu zemlju bile su pre šest godina. 
Povodom buduće saradnje Fabrike vagona iz Kraljeva sa Onatrom ministar privrede 
Srbije Predrag Bubalo razgovarao je danas sa ministrom za transport Konga Heva 
Muakasom, koji je član delegacije Konga koja je u poseti Srbiji. Delegacija 
Konga će posetiti nekoliko velikih fabrika i naučnih instituta u Srbiji, kako 
bi se upoznala sa proizvodnim kapacitetima i mogućnostima dalje uspešne 
privredne saradnje Konga i Srbije. Beta