> Izvor: ebart
> Datum: 
> Rubrika: ekonomija
> Naslov: BEOGRAD - Konkurs za privatizacionog savetnika za Naftnu industriju Srbije 
> Članak:

BEOGRAD - Konkurs za privatizacionog savetnika za Naftnu industriju Srbije 
danas će se pojaviti u Fajnenšel tajmsu, najavio je potpredsednik Vlade Srbije 
Miroljub Labus. "Mi kasnimo nedelju dana sa raspisivanjem tog konkursa, što 
nije neko veliko zakašnjenje", rekao je, prenosi Beta. On je rekao da do kraja 
godine mora da se završi ceo postupak oko izbora privatizacionog savetnika za 
NIS. "Očekujem da će to biti jedna od vodećih svetskih kuća koja se razume u 
energetiku", rekao je Labus. On je naveo da su za učešće na tenderu 
zainteresovane "velike svetske kuće", ali nije želeo da kaže ime neke od njih. 
Prema odluci Vlade Srbije privatizacioni savetnik će imati rok od četiri meseca 
da predloži model privatizacije NIS-a.