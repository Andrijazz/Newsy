> Izvor: ebart
> Datum: 
> Rubrika: ekonomija
> Naslov: Beograd - Vršilac dužnosti ministra energetike Slobodan Ružić podneo je 
> Članak:

Beograd - Vršilac dužnosti ministra energetike Slobodan Ružić podneo je 
neopozivu ostavku na tu dužnost, pošto Vlada Srbije nije uvažila njegov zahtev 
za smenu generalnog direktora "Elektroprivrede Srbije" Ljubomira Gerića. 
Mesto ministra energetike upražnjeno je već dva meseca, od odlaska Kori 
Udovički na čelo Narodne banke Srbije. 
Premijer Srbije Zoran Živković izjavio je u četvrtak da u Ministarstvu 
energetike nema krize nakon ostavke zamenika ministra Slobodana Ružića. 
- Poštujem ono što je Ružić do sada uradio, jer je doprineo reformama u oblasti 
energetike, ali je očigledno da između onoga što je do sada radio i mesta 
ministra koje ga je čekalo postoje razlike. Prihvatam njegovu ostavku - rekao 
je Živković novinarima juče prilikom posete Gornjem Milanovcu. B92/FoNet