> Izvor: ebart
> Datum: 
> Rubrika: ekonomija
> Naslov: POREZNICI NA LETO KREĆU U UNAKRSNU PROCENU IMOVINE
> Članak:

POREZNICI NA LETO KREĆU U UNAKRSNU PROCENU IMOVINE

"Sirota mala bogatašica" naziv je u svetu odomaćen za bogate naslednice koje su 
u životu imale sve sem sreće. Kako kod nas stoje stvari? E, to ćemo moći da 
saznamo sredinom godine. Direktor Poreske uprave Srbije Vladimir Ilić je ovih 
dana najavio da će oni već od juna početi da primenjuju metod unakrsne procene 
imovine, te da će to omogućiti da i neprijavljeni prihodi građana uđu u poresku 
osnovicu.
Od poreza na dohodak država je lane inkasirala svega 870 miliona dinara. 
Poreznicima to govori da su uspeli da naplate samo legalne prihode, dok je sve 
što se valja u sivoj zoni i dalje ostalo izvan njihovog domašaja.Od juna će se 
ono štoje zarađeno i prijavljeno upoređivati sa onim što se poseduje. Drugim 
rečima, poreznici će pratiti imovinu, pa ukoliko se pokaže da je ona porasla za
milion evra a obveznik ]e priJavio deset puta manji prihod sledi dodatno 
oporezivanje. Nova poreska osnovica biće razlika između vrednosti imovine i 
prijavljenog prihoda, a biće oporezovana po stopi od 20 odsto.
Izvesno da je jedan od prvih koji može da računa na unakrsno oporezivanje 
Bogoljub Karić. To i nije iznenađenje posle svega što se poslednjih meseci 
događalo na relaciji država - srpska porodica
koja se najviše diči svojim bogatstvom. I bez unakrsnog ispitivanja Poreska 
policija je podnela krivičnu prijavu protiv sva četiri brata zbog sumnje da su 
od 1999. do 2001. godine utajili porez od 3,85 miliona evra. To ih ne amnestira 
od plaćanja poreza, a imaju i odakle, jer su vlasnici 13 vila i 33 stana samo u 
Beogradu.
Mnogi koji jedva sastavaljaju kraj s krajem pozdraviće ove namere poreznika. 
Jer, do sada su kod nas najčešće gubili od bogataša. Dovoljno je setiti se 
debakla zvanog"ekstra profit". Ali, kako se kod nas bogatstvo meri?
Prijave za poreskih prihod lane su morali da popune svi sa zaradom od bar 
986.640 dinara u prethodnoj godini. Za 2005. ova suma je 1.224.672 dinara. 
Obveznici ovog poreza su i stranci koji rade kod nas, a za njih je granica 
zarade viša  3.061680 dinara, da bi platili
ovaj namet po stopi od 10 odsto. Sem plate i honorara u ovu osnovicu ulaze i 
drugi prihodi, kao što su nadoknade za rad u upravnim odborima ili rente. 
Građani mogu računati na umanjenje osnovice ako imaju članove domaćinstva koje 
izdržavaju. Lane se prijavilo i porez platilo oko 8.000 obveznika. A godinu pre 
toga 6.200. Da li se i ove godine broj bogataša povećao znaćemo posle 15. 
marta. Taj datum je krajnji rok za prijave, kao i da li je bogatašima 2005. 
bila berićetnija od prethodne. A najbogatiji je lane prijavio 16 miliona 
dinara. Pitanje ko je to ostalo je tada bez odgovora, kao što će i ove. Jer 
član sedam Zakona o poreskom postupku zabranjuje da se navede ime. Tako znamo 
da je Bil Gejts najbogatiji u svetu, a ko je u Srbiji ostaće nam tajna.
U ovoj obalsti sledi nam harmonizacija sa Evropskom unijom. O tome kako će to 
izgledati za bogate stručnjak za ovu oblast Božidar Đelić kaže:
 U globalnom svetu postoji poreska konkurencija, a ona ne dolazi samo iz of šor 
zona i sa državaostrva poreskih rajeva. Zemlje u razvoju trude se da niskim 
stopama privuku bogate ulagače. Čak i organizovane poreske administracije, 
poput italijanske i nemačke, počele su da opraštaju svojim bogatašima po 
principu "vrati pareplati porez", kako bi ih odvratili od selidbe u krajeve
gde ]e klima topla, a stope niske. Trenutno u Evropi ne jure bogate, već se 
trude da nauštrb pravičnosti sačuvaju radna mesta i investicije.U zemljama u 
tranziciji Slovačkoj i Rusiji uvedene su jedinstvene poreske stope, pa bogati 
plaćaju više, ali samo proporcionalno svojim primanjima. U Srbiji se poreski 
sistem u potpu
nosti oslanja na oporezivanje potrošnje, te i siromašni i bogati plaćaju isti 
PDV i akcize, a veoma malo je prisutno oporezivanje prihoda i imovine. Zatim, 
veliki broj naših građana, kao i stranaca koji su naši poreski obveznici, 
zaboravljaju da prijave prihode koji su im plaćeni van naše zemlje. Zato bi 
Poreska uprava trebalo više da se osloni na kontrolu na terenu i saradnju sa 
kolegama iz inostranstva. Bogatima treba dati pametno i umereno da bi se 
podstakli da otvaraju radna mesta i ulažu - kaže Đelić.