> Izvor: ebart
> Datum: 
> Rubrika: ekonomija
> Naslov: Beograd - Viner štediše osiguranje a.d. Beograd je u četvrtak u Novom Sadu 
> Članak:

Beograd - Viner štediše osiguranje a.d. Beograd je u četvrtak u Novom Sadu 
otvorilo novu filijalu, čime je nastavljeno širenje lokalne mreže, kao 
preduslov da se klijentima ponudi brza i jednostavna usluga, što je jedan od 
ciljeva kompanije. Prošle godine otvoreno je devet filijala u Srbiji, a u planu 
je otvoranje još pet filijala u republici. Strateški cilj kompanije je da do 
2005. godine bude među prvih pet osiguravajućih kompanija u SCG. 
Viner štediše osiguranje a.d. Beograd klijentima nudi životna osiguranja, 
osiguranje od nezgoda, motornih vozila, osiguranje kuća i stanova, stvari 
domaćinstva, malih i srednjih preduzeća, kao i osiguranje industrije. 
Ova vodeća austrijska osiguravajuća kompanija, sa tradicijom dugom 180 godina, 
zauzima drugo mesto na tržištu centralne i istočne Evrope. Ovo je najveće 
međunarodno osiguravajuće društvo u Srbiji, na čijem tržištu uspešno posluje 
godinu dana.