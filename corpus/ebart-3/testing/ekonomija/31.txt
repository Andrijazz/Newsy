> Izvor: ebart
> Datum: 
> Rubrika: ekonomija
> Naslov: BEOGRAD (Beta) - Naftna industrija Srbije najavila je da će u ovoj godini u 
> Članak:

BEOGRAD (Beta) - Naftna industrija Srbije najavila je da će u ovoj godini u 
obnovu postojećih i izgradnju novih benzinskih stanica uložiti između 40 i 50 
miliona dolara. Time se prometni delovi kompanije - "Jugopetrol" i "Naftagas" 
ozbiljno pripremaju za liberalizaciju tržišta, izjavio je vršilac dužnosti 
generalnog direktora NIS-a Pavle Vučković za "Politiku". Prema njegovim rečima, 
NIS namerava da u ovoj godini u rafinerijama u Novom Sadu i Pančevu preradi oko 
4,1 milion tona sirove nafte, što je tri do pet odsto više nego prošle godine. 
Vučković je, takođe, izrazio očekivanje da će ugovor sa kineskom kompanijom 
"Sinohem" o poravnanju duga biti potpisan do sredine januara. "Problem će biti 
rešen na obostrano zadovoljstvo i dug će biti izmiren. Čekaju se samo garancije 
međunarodnih banaka, koje su voljne da pomognu NIS-u da vrati taj dug", istakao 
je on.