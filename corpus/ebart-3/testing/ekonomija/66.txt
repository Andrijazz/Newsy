> Izvor: matf
> Datum: 
> Rubrika: ekonomija
> Naslov: BEOGRAD - Država je odlučila da svoj paket akcija u "Knjazu Milošu" ponudi 
> Članak:

"Apronu", zajedničkoj kompaniji "Danon" i Vlade Divca. To je juče saopštio 
Miodrag Đorđević, direktor Agencije za privatizaciju.
Na pitanje zašto su dva dana čekali da bi obavestili o ovoj odluci, Đorđević je 
rekao da im je bilo potrebno vreme da detaljno analiziraju ponude "Apurne", 
"Laškoga" i "Balkana". On je ovo obrazložio činjenicom da "Danon" ima 
dugogodišnje iskustvo u proizvodnji mineralne vode, što je garancija da će 
aranđelovačka fabrika moći da se regionalno širi. Rok do kojeg akcionari 
deponuju svoje akcije kod jednog od tri kupca je 22. novembar. Država ima 41,28 
odsto akcija u ovom preduzeću pa da bi "Apurna" uspela da kupi minimum 50,01 
odsto akcija "Knjaza", potrebno je da akcionari državi pridruže paket od još 
nepunih devet odsto deonica.
Ako "Balkan" prikupi 25 odsto akcija, ponuda državnih akcija "Danonu" i Divcu 
propada.