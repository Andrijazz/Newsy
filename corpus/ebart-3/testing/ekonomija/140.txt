> Izvor: ebart
> Datum: 
> Rubrika: ekonomija
> Naslov: IZVRŠNO VEĆE VOJVODINE
> Članak:

IZVRŠNO VEĆE VOJVODINE

Izvršno veće Vojvodine usvojilo je juče "Izveštaj o realizaciji integrativnog 
plana socioekonomskog razvoja Banata", kao i operativni program tog plana do 
2007. godine. Taj plan, kako se navodi u saopštenju pokrajinske vlade, 
finansirala je Evropska unija, a sprovodi ga Evropska agencija za 
rekonstrukciju (EAR), u saradnji sa regionalnim i lokalnim zajednicama. EAR je 
u realizaciju tog plana uložila 1,14 miliona evra, za osam prihvaćenih 
projekata, u okviru kojih je obučeno ukupno 539 korisnika.U saopštenju se 
navodi da je glavni cilj programa povećavanje konkurentnosti i sposobnosti za 
integraciju regiona u međunarodnu ekonomiju, kroz poboljšavanje infrastrukture, 
dostupnost prirodnih i društvenih resursa... Za sprovođenje programa zadužena 
je regionalna Razvojna agencija, koja bi u saradnji sa 19 banatskih opština, 
trebalo do kraja 2007. godine uz učešće budžeta lokalnih samouprava, da 
obezbedi realizaciju projekata vrednih više od 10 miliona evra, dodaje se u 
saopštenju.