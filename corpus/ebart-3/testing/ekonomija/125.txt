> Izvor: ebart
> Datum: 
> Rubrika: ekonomija
> Naslov: Više stotina radnika "Ju es stil"a obustavilo je rad i u organizovanoj 
> Članak:

Više stotina radnika "Ju es stil"a obustavilo je rad i u organizovanoj 
protestnoj šetnji zahtevajući nastavak pregovora

U Kompaniji "Ju es stil Srbija" juče je od 11 do 12 časova održan jednočasovni 
štrajk upozorenja, u organizaciji Samostalnog sindikata.
Više stotina radnika prve smene obustavilo je rad i u organizovanoj protestnoj 
šetnji u koloni, noseći transparente.
Na njima je pisalo "Da li smo zaslužili samo 9,5 odsto iznad minimalne zarade", 
"Da li je bolji život u Srbiji 68 centi po času", "Dolazi dan rada za komad 
hleba", "Platite nam zarađeno", "Stop nezakonju, šikaniranju i zastrašivanju", 
"Izdali su zaposlene"...
Uz pištaljke i megafon kolona je došla do kapije 2, gde ih je sačekala grupa 
radnika druge smene dajući im podršku.
Samostalni sindikat zahteva da se nastave pregovori o ceni rada, satnici za 
2006. godinu, koji sa poslodavcem vođeni više od tri meseca i prekinuti 9 
februara.
Ponudu poslodavca od 74 dinara bruto po satu Sindikat "Nezavisnost" i ASNS su 
prihvatili i o tome potpisali 10. februara aneks pojedinačnog kolektivnog 
ugovora.
Posle  toga Samostalni sindikat je doneo odluku o štrajku.
Predsednik Samostalnog sindikata Siniša Prelić predvodeći kolonu radnika u 
štrajku najavio da je to prvi u nizu štrajkova upozorenja povodom nelegalnog i 
neetičkog prekida pregovora.
Sa štrajkačima dajući im podršku bili su i predsednik Sindikata metalaca Srbije 
Radoje Chirić, dok im je poruku podrške uputio predsednik Saveza samostalnog 
sindikata Srbije Milenko Smiljanić, uz poruku da istraju u zahtevima. Podršku 
su uputili i metalci RTB Bora.