> Izvor: matf
> Datum: 
> Rubrika: ekonomija
> Naslov: Niš -  Republička Agencija za privatizaciju zakazala je aukciju za prodaju 
> Članak:

niškog dnevnika Narodne novine za 6. oktobar u Beogradu. Ukupna procenjena 
vrednost kapitala jedinog dnevnog lista južno od Beograda koji će biti 
privatizovan iznosi 69,2 miliona dinara (817.998 evra), što je 70 odsto ukupnog 
kapitala Narodnih novina. Aukcijska prodaja startovaće sa početnom cenom od 
16,6 miliona, a minimalna investicija je 1,5 miliona dinara. Prema aukcijskoj 
dokumentaciji, Narodne novine raspolažu zgradom u centru Niša površine 1.440 
kvadratnih metara, lokalom od 14 kvadrata u Tržnom centru Gorča i garažom od 72 
kvadratna metra. U novinama je uposleno 112 ljudi, od kojih je 45 sa visokom 
školskom spremom. Glavni i odgovorni urednik Narodnih Olivera Panajotović 
izjavila je juče da je želja zaposlenih da novi vlasnik održi delatnost novina. 
"Mislimo da je važno da se sačuva tradicija novina, čiji je prvi broj izašao 
1944. godine", rekla je ona.