> Izvor: ebart
> Datum: 
> Rubrika: ekonomija
> Naslov: Trgovinski sud u Valjevu odbio je juče predlog Poreske uprave Srbije da se u 
> Članak:

Trgovinski sud u Valjevu odbio je juče predlog Poreske uprave Srbije da se u 
fabriku za preradu voća i povrća "Srbijanka" uvede stečaj, zbog neplaćenog 
poreza u iznosu od oko 20 miliona dinara. Predsednica Stečajnog veća Rada 
Vuletić rekla je agenciji Beta da je pri donošenju odluke uzeto u obzir da je 
to preduzeće u procesu restrukturiranja i da će detaljni razlozi biti izneti u 
rešenju Suda, koje će sutra biti poslato strankama. Prema njenim rečima, ni 
beogradska Agrobanka, koja je najveći poverilac, nije zainteresovana za stečaj 
u Srbijanki, kako bi lakše naplatila svoja potraživanja iz 1983. godine, od oko 
3,5 miliona dolara, na osnovu kredita Međunarodne banke za obnovu i razvoj. 
Poslovodstvo "Srbijanke" je na pripremnom ročištu prošlog četvrtka tražilo da 
se predlog o uvođenju fabrike u stečaj odbije, tvrdeći da je proces 
restrukturiranja, koji je započet 2001. godine, pri kraju i da će preduzeće 
uskoro biti spremno za aukcijsku prodaju.