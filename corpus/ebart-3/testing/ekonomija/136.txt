> Izvor: ebart
> Datum: 
> Rubrika: ekonomija
> Naslov: NOVO U PONUDI NBL KONTINENTAL BANKE
> Članak:

NOVO U PONUDI NBL KONTINENTAL BANKE

NBL kontinental banka nastavlja da proširuje paletu Viza kartica koje nudi 
svojim klijentima. Pored već dobro poznatih Viza Klasik, Viza Elektron, Viza 
Elektron Start kartice - namenjene isključivo mladima između 15 i 26 godine 
strosti  i Viza Kredo kartice, Banka od nedavno izdaje i Viza Elektron kreditnu 
karticu. Viza Elektron kreditna kartica je namenjena onim klijentima koji su do 
nedavno svojim kućnim budžetom upravljali tako što su za svakodnevne potrebe 
najčešće koristili čekove na odloženo plaćanje. Karakteristike ove kartice su 
najsličnije tom, za srpske uslove tako uobičajenom načinu plaćanja. To 
praktično znači da se znos računa koji se plaća viza Elektron kreditnom 
karticom NBL Kontinental banke deli na jednake mesečne rate i da se otplaćuje u 
roku do 12 meseci. Važno je napomenuti da prva rata dospeva na naplatu 30 dana 
nakon obavljene kupovine.
Način izdavanja ove kartice je veoma jednostavan. Iznos kredita koji se 
odobrava klijentu zavisi od prosečnih mesečnih primanja. U svakoj ekspozituri 
NBL Kontinental banke može se dobiti jednostavan obrazac koji treba popuniti i 
nakon toga sledi izdavanje kartice.
Viza Elektron kreditna kartica se može koristiti za plaćanje roba i usluga na 
svim prodajnim mestima u zemlji koja su označena Viza Elektron znakom. Ovakav 
način plaćanja je još jednostavniji nego što je to bio slučaj sa čekovima na 
odloženo, jer se plaćanje obavlja bez zamornog i dugotrajnog popunjavanja 
čekova. Zanimljivo je da je za izgled kartice iskorišćena fotografija biljke 
koja je na našim prostorima poznata kao Čuvarkuća i zakoju se veruje da čuva 
kuću. U Banci smatraju da je to bio logičan izbor s obzirom na to da je osnovna 
namena ove kartice da na najpribližniji način zameni čekove na odloženo 
plaćanje i da klijentima koji su ih godinama koristili pomogne da i nadalje 
mogu da upravljaju kućnim budžetom onako kako su navikli.