> Izvor: matf
> Datum: 
> Rubrika: ekonomija
> Naslov: RADNICI MITROVAČKOG MIV-a DOŠLI PO PRAVDU PRED OPŠTINU
> Članak:


Deo radnika Mitrovačke industrije ventila okupio se juče ispred zgrade 
Skupštine opštine Sremska Mitrovica, jer je Poreska uprava počela da pleni 
mašine ovog preduzeća, koje se nekada smatralo "dobrom udavačom". Kao veliki 
izvoznik, svrstano je u grupu od 16 najboljih preduzeća u Srbiji, po 
kriterijumima Svetske banke, predviđenih za ubrzanu privatizaciju. Vlasnička 
transformacija je usledila, međutim, očekivanja da će se na taj način 
obezbediti budućnost MIVa ubrzo su izneverena.
U aprilu 2003. godine vlasnik fabrike postalo je preduzeće UTJS1T AD iz 
Beograda. Ponavlja se dobro poznata priča. Proizvodnja se smanjivala, dok 
mašine, konačno, nisu potpuno stale, a radnici su poslati kućama.
 U MIV-u sada radi samo 12 zaposlenih čuvara, a nas radnike su 11. marta 
poslali na plaćeno odsustvo od 45 dana. Jednom su nas pozvali da radimo, ali 
bez para. Poslednja isplata je bila za decembar 2004. godine  kaže predsednik 
Sindikata ovog preduzeća Slavoljub Ivanković.
Zbog nepoštovanja odredbi ugovora o privatizaciji, Trgovinski sud u Beogradu je 
9. novembra doneo rešenje o njegovom raskidanju. Predstavnici YUCIT-a su 
iskoristili svoje zakonsko pravo i podneli žalbu Višem trgovinskom sudu.
 Ne znamo zašto su se oni žalili, kada su 4. aprila poslali zahtev Agenciji za 
privatizaciju i Trgovinskom sudu za mirni raskid ugovora  kaže Ivanković.
Kako su zaposleni načuli, Viši trgovinski sud je zatrpan sa 9.000 predmeta, što 
ne uliva nadu da će uskoro doći do raspleta priče o MIVu. Zahtevi radnika koji 
su se juče okupili ispred zgrade Skupštine opštine se mogu svesti na reči koje 
im je uputio predsednik Opštinskog veća Saveza samostalnih sindikata Stevan 
Romakov: "Mi moramo oterati YUCIT, uz pomoć lokalne vlasti".
Predstavnike radnika primio je predsednik mitrovačke Opštine Zoran Miščević. Do 
zaključenja ovog teksta razgovor je još bio u toku.