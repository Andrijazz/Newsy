> Izvor: matf
> Datum: 
> Rubrika: ekonomija
> Naslov: Kompanija "Žitko" iz Bačke Topole, početkom novembra uspešno je primenila 
> Članak:

međunarodno sertifikovani sistem HACCP za kvalitet proizvoda. HACCP metoda 
odobrena je za "Fine testenine", kukuruzni griz, kukuruzno brašno i pivarsku 
krupicu. Ispitivanje za primenu najpouzdanijeg sistema kontrole kvaliteta 
sprovela je austrijska sertifikaciona kuća OQS iz Bača. Do septembra ove godine 
samo je osam preduzeća iz prehrambene industrije i tri za preradu vode iz naše 
zemlje dobilo ovaj sertifikat. "Žitkova" fabrika testenina je prva u našoj 
zemlji u kojoj je uspešno primenjena i odobrena savremena HACCP metoda.
"Uspešnoj primeni HACCP sistema u pogone testenina i mlina za preradu kukuruza, 
prethodile su godine intenzivnog rada na razvijanju proizvoda koji, danas mogu 
da stanu uz najbolje u Evropi", istakao je Jovan Vukotić, direktor kompanije 
"Žitko".