> Izvor: ebart
> Datum: 
> Rubrika: ekonomija
> Naslov: U javnom pozivu za privatizaciju Beopetrola a.d. Beograd navodi se da osnovni 
> Članak:

U javnom pozivu za privatizaciju Beopetrola a.d. Beograd navodi se da osnovni 
kapital preduzeća čini društveni kapital preduzeća (130.539.263 dinara), 
kapital u vlasništvu Akcijskog fonda Srbije (74.716.000 dinara) te privatni 
kapital u vlasništvu zaposlenih (3.548.000 dinara). Na prodaju se nudi 70 odsto 
društvenog kapitala te ukupan kapital Akcijskog fonda.
Ogorčeni smo ovakvom odlukom Agencije za privatizaciju Republike Srbije tim 
više što su proteklih godina stizali ohrabrujući signali da će se to pitanje 
rešiti baziranjem na pravnim činjenicama, kaže se u saopštenju INA.
Uz konstataciju da INA nema faktičku vlast nad svojom imovinom u Srbiji od 7. 
decembra 1990. godine, kada je nezakonito osnovano "Društveno preduzeće za 
promet naftnih derivata INA Beograd" (DP INA BEOGRAD sa p.o. Beograd) u 
saopštenju se podseća da je 1991. tom preduzeću d.o.o. i BEONA d.o.o.
- Odlukom Radničkog saveta od 10. aprila 1992. DP INA BEOGRAD promenila je 
naziv i sedište, tako da od tada imovina INA našla se u vlasništvu Društvenog 
preduzeća za promet naftnih derivata Beopetrola sa p.o. Godine 1997. nakon 
Odluke Skupštine DP Beopetrola o transformaciji društvenog preduzeća u 
akcionarsko društvo i donošenja novog Statuta, ovo preduzeće posluje kao 
deoničko drušvo, sada pod novim nazivom, Preduzeće za promet naftnih derivata 
Beopetrol a.d. Beograd. Očigledno je, dakle, da je imovina INA, nezakonito 
oduzeta 1990, bila podložna promenama naziva preduzeća ali uvek se radilo o 
istoj pravnoj osobi. Mi smo se pravovremeno žalili protiv rešenja od 7. 
decembra 1990. pobijajući organiziranje novog preduzeća na anšem vlasništvu, 
ali je Viši privredni sud žalbu odbio, a o sudbini našeg zahteva za zaštitu 
zakonitosti, upućenom tadašnjem javnom tužiocu Republike Srbije, ikada nismo 
dobili povratnu informaciju, ističe se u saopštenju.
- Ostajemo pri stavovima da polažemo pravo na svoju imovinu, što znači da ćemo 
i dalje preduzimati sva zakonska i pravna sredstva za povratak naše imovine kod 
nadležnih organa u Republici Srbiji, te kod svih međunarodnih ustanova, kojima 
je povereno pravo zaštite, imovine i materijalnih prava pojedinaca i pravnih 
osoba, naglašava se u saopštenju INA.