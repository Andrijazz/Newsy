> Izvor: matf
> Datum: 
> Rubrika: ekonomija
> Naslov: UDRUŽENjE MANjINSKIH AKCIONARA TRAŽI REVIZIJU PRODAJE "SOJAPROTEINA"
> Članak:


Udruženje manjinskih akcionara (UMA) traži reviziju privatizacije jedne od 
najznačajnijih vojvođanskih fabrika, bečejskog "Sojaproteina". Na jučerašnjoj 
konferenciji za novinare u Novom Sadu, predstavnici malih akcionara 
"Sojaproteina" ukazali su na, kako oni kažu, "brojne pravne i proceduralne 
propuste koji su dovoljni za poništenje prodaje ove firme".
Predsednik Upravnog odbora UMA Dušan Vračarić tvrdi da je sama prodaja paketa 
akcija, koji je država imala u "Sojaproteinu", obavijena velom tajne. Na javnom 
nadmetanju, koje je održano 2. septembra 2002. godine, 39,64 odsto akcija 
bečejske firme kupio je četvoročlani konzorcijum "Viktorija" (Stanko Popović, 
Milija Babović, Dragoljub Lekić i Zoran Mitrović) za 22 miliona evra. Po 
mišljenju Vračarića nameće se nekoliko pitanja. Zašto je Komercijalna banka 
odobrila "Viktoriji" privatizacioni kredit od 23 miliona evra, ako je 
konzorcijum na računu imao pokriće od svega 5.000 dolara? Kako se kao kupac 
mogao pojaviti Stanko Popović, ako je njegovo preduzeće "Narcis-Popovići", u 
trenutku prodaje, dugovalo "Sojaproteinu" 58,6 miliona dinara? Da li je država, 
kao prodavac, uopšte namirena, jer Udruženje ni od jedne instance nije dobilo 
potvrdu da je to učinjeno? Ako su pare i stigle do budžeta, da li podatak da se 
"Sojanrotein" godinu dana kasnije, zalaganjem svoje imovine, zadužila kod Hipo 
Alpe Adria banke za novih 25 miliona evra, potvrđuje tezu da je fabrika sama 
platila svoju kupovinu? Zašto bi se, inače, uz ostvarenu čistu dobit od 253 
miliona dinara u 2003. ulazilo u nepotrebne kredite?
Ekonomski savstnik UMA Branko Dragaš smatra da najveća krivica u ovom 
zamešateljstvu nada na državu. Dozvolila je da cena na pomenutoj licitaciji 
eskalira sa početnih 2.800 na 10.070 dinara, mada je berzansko pravilo da se, 
posle skoka od 20 odsto, trgovanje zatvara da bi se tržište smirilo. Zatim je 
donustila da se novi vlasnik poigrava sa uplašenim i neobaveštenim akcionarima, 
što je dovelo do toga da njihove akcije, u jednom trenutku, padnu na svega 900 
dinara. Na kraju, odobrila je dokapitalizaciju kojom je "Viktorija", oslonjena 
na kapital "Sojaproteina", stigla do većinskog vlasništva, plativši za akcije 
nominalnu cenu od 1.500 dinara. Udeo malih akcionara u ukupnom kapitalu je 
srezan i oni su, smatra Dragaš, doslovno "ošišani".
Mada nisu naišli na puno razumevanje države i mada za svoje stavove češće imaju 
pretpostavke, predstavnici manjinskih akcionara "Sojaproteina" ističu da će 
iskoristiti sve pravne mogućnosti u svojoj borbi, te da im, na kraju, na 
raspolaganju ostaje i Evropski sud u Strazburu.