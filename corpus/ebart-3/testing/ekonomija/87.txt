> Izvor: matf
> Datum: 
> Rubrika: ekonomija
> Naslov: Beograd - Ministar za međunarodne ekonomske odnose Srbije i Crne Gore Predrag 
> Članak:

Ivanović i ambasador Japana u SCG Rjuići Tanabe potpisali su juče Sporazum o 
restrukturiranju duga državne zajednice SCG prema Japanu u skladu sa uslovima 
dogovorenim sa Pariskim klubom poverilaca
- Uveren sam da će ove mere rasterećenja, u formi otpisa i reprogramiranja 
duga, značajno umanjiti teret duga Srbije i Crne Gore prema  Vladi Japana i 
omogućiti im da iskoriste svoj prihod za ekonomske reforme i razvoj. Od 1998. 
godine, Vlada Japana pružila je SCG ekonomsku pomoć u vrednosti od oko 82 
miliona dolara u cilju podrške procesu demokratizacije i ekonomskim reformama. 
Ukupan iznos duga SCG iznosi oko 19,7 milijardi jena ili oko 185 miliona 
dolara. Ukupan iznos otpisanog duga je oko 11 milijardi jena ili 104 miliona 
dolara - istakao je ambasador Tanabe i dodao da će se reprogramirani ostatak 
duga otplaćivati po nižoj kamatnoj stopi i produženom periodu otplate.
U saopštenju Direkcije za informisanje Saveta ministara SCG navodi se da je 
usaglašavanje podataka o dugu SCG prema Japanu realizovala Narodna banka Srbije 
u saradnji sa Japanskom bankom za međunarodnu saradnju i tamošnjim 
Ministarstvom za ekonomiju, trgovinu i industriju. Prema tim podacima, 
konsolidovani dug, sa kamatama, na dan 22. marta 2002. godine, iznosi oko 256 
miliona dolara i biće umanjen za 51 odsto.