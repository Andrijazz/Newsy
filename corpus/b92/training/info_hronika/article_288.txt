> Izvor: B92
> Datum: sreda 29.01.2014  
> Rubrika: info_hronika
> Naslov: Zbog prevrtanja barže nema vode
> Članak:

Beograd -- Barža sa 845 tona pirita prevrnula se jutros na sidrištu Luke "Beograd". Još se ne zna koliki je rizik po reku Dunav. Zaustavljena proizvodnja vode u "Vinči".
Zbog prevrtanja barže, JKP "Beogradski vodovod i kanalizacija" je danas u 10 sati preventivno zaustavilo proizvodnju vode na pogonu za proizvodnju "Vinča", zbog čega će bez vode biti potrošači koji se snabdevaju vodom sa ovog proizvodnog pogona, odnosno naselja Vinča i Leštane.
U saopštenju se takođe kaže da će proizvodnja ponovo biti pokrenuta po dobijanju odobrenja od nadležnih gradskih institucija, kao i da će "Beogradski vodovod" za prioritetne potrošače obezbediti auto-cisterne s pitkom vodom. Tehnički direktor javnog vodoprivrednog preduzeća "Beogradvode" Vladimir Batalović je rekao agenciji Beta da se sutra očekuju rezultati analize vode, a da su uzorci vode uzeti i uzvodno i nizvodno.
Sutra rezultati Republička direkcija za vode saopštila je da sutra očekuje rezultat analize kvaliteta vode reke Dunav u koju je jutros u Beogradu potonula barža sa 850 tona pirita.
Sutra rezultati
Republička direkcija za vode saopštila je da sutra očekuje rezultat analize kvaliteta vode reke Dunav u koju je jutros u Beogradu potonula barža sa 850 tona pirita.
On je rekao da je ta barža jedna od četiri pod zastavom Hrvatske. Barža se prevrnula jutros oko 7.00 sati na međunarodnom sidrištu, preko puta Luke "Beograd". Načelnik Uprave za vanredne situacije u Beogradu Rade Milošević kaže da nema informacija da je prilikom prevrtanja neko povređen. On je je rekao i da je dužina barže oko 50 metara. Oglasila se i kompanija Luka "Beograd", koja je saopštila da se incident dogodio u 07.20 sati, a da se na sidrištu Luke "Beograd" prevrnula barža brodarstva "Dunavski Lojd" Sisak" sa 845 tona pirita namenjenog izvozu. Barža je bila u tranzitu i nalazila se na lučkom sidrištu sinoć od 20 sati, kada je potiskivač "Sloga" formirao kompoziciju od četiri barže, navedeno je u saopštenju. U saopštenju se ističe da "nema odgovornosti Luke 'Beograd', jer je barža bila u tranzitu i pod nadzorom broda "Dunavski Lojd", koji se u trenutku prevrtanja nalazio na graničnom prelazu u Luci 'Beograd'". "Mišljenje lučkog kapetana je da se barža prevrnula zbog prodora vode u teretni prostor kroz rupu na samoj barži. Luka 'Beograd' je odmah reagovala i obavestila sve nadležne organe: rečnu policiju i Lučku kapetaniju, koji trenutno vrše uviđaj", navedeno je u saopštenju kompanije Luka "Beograd".
