> Izvor: B92
> Datum: subota 8.02.2014  
> Rubrika: info_hronika
> Naslov: Nađeno telo muškarca u Drini
> Članak:

Bajina Bašta -- U Drini pronađeno telo Nenada Gavrilovića (22) iz Cerja kod Bajine Bašte koji je 29. januara sa prijateljem Slavoljubom Tejićem (34) automobilom sleteo u reku.
Gavrilovićevo telo je ronilački tim Žandarmerije našao jutros u 10.25 u jednom od virova Drine, sedam kilometara nizvodno od Krivog vira u Crvici, gde se nesreća dogodila.
Za telom Slavoljuba Tejiića još uvek se traga, a roniocima pomažu bajinobaštanski vatrogasci i prijatelji i familija nesrećnog mladića koji je iza sebe ostavio suprugu i dvoje male dece.
