> Izvor: B92
> Datum: Hronika		| četvrtak 13.02.2014  |  19:23
> Rubrika: info_hronika
> Naslov: Oštetila RFZO za tri miliona dinara
> Članak:

Zaječar -- Policija u Zaječaru uhapsila je službenicu Republičkog fonda za zdravstveno osiguranje Ž.B. (49), zbog sumnje da je od Fonda prisvojila oko tri miliona dinara.
Kako je saopštila policija, Ž.B. je, kao službenica Filijale za zaječarski okrug, oštetila tu ustanovu prilikom isplata putnih troškova i bolovanja osiguranicima Filijale.
Pod sumnjom da je izvršila krivično delo zloupotreba službenog položaja, njoj je po nalogu Višeg javnog tužilaštva u Zaječaru određeno zadržavanje do 48 sati.
