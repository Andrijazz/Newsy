> Izvor: B92
> Datum: nedelja 19.01.2014  
> Rubrika: info_hronika
> Naslov: Valjevo:Ukrali kola pa se prevrnuli
> Članak:

Valjevo -- U Osečini dvojica maloletnika su ukrala automobil, a potom su se na putu ka Valjevu prevrnuli na krov, potvrđeno je večeras u policiji.
Pripadnici vatrogasno-spasilačke jedinice su ih izvadili iz automobila, rečeno je agenciji Beta u policiji.
Pomoć im je ukazana u Urgentnom centru valjevske bolnice. Jedan mladić je zbog teških telesnih povreda zadržan na lečenju, dok je drugi pušten na kućnu negu. Istraga je u toku.
