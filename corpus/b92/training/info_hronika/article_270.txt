> Izvor: B92
> Datum: ponedeljak 27.01.2014  
> Rubrika: info_hronika
> Naslov: Uhapšen referent u Prekršajnom sudu
> Članak:

Beograd -- U Prekršajnom sudu u Beogradu policija je tokom dana uhapsila sudskog referenta Z.L. zbog sumnje da je počinio teško krivično delo i ubio svoju majku.
Predsednik suda Milan Marinković je za B92 rekao da su pripadnici MUP-a, odeljenja za krvne delikte u toku radnog vremena uhapsili pomenutog sudskog referenta i odveli ga u stanicu. Sudija Marinković, koji u tom trenutku nije bio u zgradi suda, nije želeo da komentariše ovaj događaj dodajući da čeka rezultate istrage.
Kako saznajemo, uhapšeni je nameštenik u Prekršajnom sudu u kojem je radio godinama.
