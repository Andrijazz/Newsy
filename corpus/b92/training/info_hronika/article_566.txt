> Izvor: B92
> Datum: utorak 25.02.2014  
> Rubrika: info_hronika
> Naslov: Jagodina: Pokosio decu na trotoaru
> Članak:

Jagodina -- Dvoje dece povređeno je u saobraćajnoj nesreći večeras na mostu u Bagrdanskoj ulici u Jagodini, kada je na njih naleteo automobil, potvrđeno Beti u policiji.
Deca su prevezena u jagodinsku bolnicu i nisu životno ugrožena, saznala je agencija Beta.
Jedno dete ima prelom potkolenice, dok je drugo ugruvano.
Vozač putničkog automobila jagodinskih registarskih tablica se kretao iz pravca grada prema selu Voljavče kada je na mostu preko Belice oborio dvoje dece koja su se kretala trotoarom. Uviđaj je u toku.
