> Izvor: B92
> Datum: subota 25.01.2014  
> Rubrika: info_hronika
> Naslov: NS: Hapšenje zbog ubistva
> Članak:

Novi Sad -- Dvojica muškaraca iz okoline Novog Sada uhapšeni su zbog sumnje da su na smrt pretukli jednog čoveka u mestu Rakovac, u opštini Beočin.
Uhapšeni su V. R. (27) i N. Z. (25), obojica iz okoline Novog Sada, osumnjičeni da su 23. januara u Rakovcu, nakon svađe, pretukli S. J. (38), takođe iz okoline Novog Sada, koji je podlegao povredama.
Policija je saopštila i da traga za nepoznatom osobom, koja je sinoć nožem u grudi teško ranila jednog maloletnika, u blizini studentskih domova, u naselju Liman. Policija je saopštila i da je u Bečeju uhapsila S.M. (32), neposredno nakon što je, uz pretnju pištoljem, opljačkao jednu menjačnicu u tom gradu.
