> Izvor: B92
> Datum: sreda 12.03.2014  
> Rubrika: info_hronika
> Naslov: Uhapšeni zbog 10 kg marihuane
> Članak:

Prokuplje -- Policija je uhapsila S.I. (1976) iz Beograda i M.P (1978) iz Kosova Polja, osumnjičenih za krivično delo neovlašćena proizvodnje droge i stavljanja u promet.
Policijska uprava iz Prokuplja je danas saospstila da je policija juče na administrativnom prelazu Merdare, u autobusu firme "Fjola", našla putnu torbu sa 10,5 kilograma "biljne materije za koju se pretpostavlja da je opojna droga marihuana".
Policija sumnja da je torba bila u vlasništvu danas uhapšenih S.I. i M.P. Oni su, uz krivičnu prijavu, sprovedeni tužiocu u Prokuplju.
