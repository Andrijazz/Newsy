> Izvor: B92
> Datum: subota 11.01.2014  
> Rubrika: info_hronika
> Naslov: Čačak: Veliki odron na putu
> Članak:

Čačak -- Javno preduzeće "Putevi Srbije" saopštilo je da se na putu u mestu Međuvršje, na deonici Ovčar banja - Čačak - Preljina, dogodio veliki odron.
Odron je uslovio da se na tom delu puta saobraćaj obavlja naizmeničnim propuštanjem vozila.
Zbog moguće pojave novog odrona, postavljena je privremena saobraćajna signalizacija, neophodni saobraćajni znaci i vertikalne barijere i semafori, kao i barijere "nju džersi" koje bi, kao fizička prepreka u slučaju novog odrona, sprečile eventualni prekid saobraćaja. JP "Putevi Srbije" apeluje na sve učesnike u saobraćaju da na ovoj deonici posebno povedu računa o uslovima na putu, smanje brzinu kretanja i poštuju postavljenu saobraćajnu signalizaciju.
