> Izvor: B92
> Datum: ponedeljak 10.02.2014  
> Rubrika: info_hronika
> Naslov: Teška saobraćajka na autoputu
> Članak:

Jagodina -- Dve osobe poginule su u saobraćajnoj nesreći koja se dogodila juče na auto-putu kod Jagodine, saopštila je danas jagodinska policija.
Kako se navodi u saopštenju, nesreća se dogodila kada je automobil marke "audi", kojim je upravljao M.B. (29) iz Beograda, sustiglo teretno vozilo, udarilo u njega i podvuklo se ispod priključnog vozila.
Vozač putničkog automobila M.B. (29) iz Beograda i suvozač I.R.(36) iz Niša, nastradali su na mestu događaja. Nesreća se dogodila juče oko 20 časova u traci prema Nišu, kod Jagodine. Na teritoriji Policijske uprave u Jagodini, u toku prethodnog vikenda, zabeleženo je sedam saobraćajnih nezgoda.

U saobraćajnoj nezgodi u mestu Trnava kod Čačka jedno lice je sinoć izgubilo život, saopšteno je iz Policijske uprave u tom gradu. Do nezgode je došlo u 18,10 časova kada je putnički voz koji je saobraćao na relaciji Čačak-Kraljevo, udario u putničko motorno volilo kojim je upravljao N.I. (30) iz Trnavske Baluge. Od zadobijenih povreda N.I. je podlegao povredama na licu mesta. Uvidaj je obavila zamenik Osnovnog javnog tužioca u Čačku u prisustvu policijskih službenika PU.
