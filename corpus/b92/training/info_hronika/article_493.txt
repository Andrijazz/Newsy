> Izvor: B92
> Datum: ponedeljak 17.02.2014  
> Rubrika: info_hronika
> Naslov: Noć u BG: 2 udesa, 120 intervencija
> Članak:

Beograd -- Dve osobe su povređene tokom noći u udesima u Beogradu, a Hitna pomoć je intervenisala 120 puta, od čega 16 na javnom mestu, rekla je portparol Nada Macura.
Prema njenim rečima, sinoć u 23.25 sati teže je povredjen motociklista, star 43 godine i zbog preloma lobanje prebačen je u Urgentntni centar.
U ulici Majora Zorana Radosavljevića u ranim jutarnjim satima, oko 04.30 sati, u saobraćajnom udesu u Batajnici, povredjena je 50-ogodišnja žena, vozač, koja je takodje prebačena u Urgentni centar.
Macura je navela da se tokom jučerašnjeg dana desilo pet saobraćajnih nesreća i da je Hitna pomoć intervenisala kod tri teške traume. Hitna pomoć najviše je ukazivala pomoć srčanim bolesnicima, asmatičarima i pacijencima sa hipertenzijom, rekla je Macurai dodala da nije zabeležen veći broj intervencija zbog naglog povećanja spoljnih temperatura.
