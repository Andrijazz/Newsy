> Izvor: B92
> Datum: ponedeljak 24.02.2014  
> Rubrika: info_hronika
> Naslov: Zaplenjeno 2,5 kg heroina
> Članak:

Beograd -- Policija je na graničnom prelazu Gradina, prema Bugarskoj, zaplenila 2,5 kilograma heroina i uhapsila dvojicu osumnjičeni za preprodaju droge, saopštilo je MUP.
Kako se navodi, M. M. (45) i E. A. (39), obojica iz Novog Pazara, uhapšeni su prilikom ulaska u Srbiju, kada je kod njih nađen heroin spakovan u pet paketa.
Sumnja se da su oni od 18. i 19. februara 2014. godine boravili u Turskoj, gde su radi dalje prodaje kupili 2,5 kilograma heroina, koji su preko Bugarske pokušali da prokrijumčare u Srbiju. Oni su uhapšeni u zajedničkoj akciji presecanja krijumčarenja droge koju su izvelu pripadnici Uprave kriminalističke policije i Uprave granične policije.
