> Izvor: B92
> Datum: nedelja 16.03.2014  
> Rubrika: info_hronika
> Naslov: ČA: U požaru teško povređen starac
> Članak:

Čačak -- U požaru koji se dogodio u čačanskom selu Prijevor danas oko 12.45 sati, stariji muškarc zadobio je teške telesne povrede.
Načelnik Odeljenja za vanredne situacije Moravičkog okruga Dragiša Broćić je rekao da su šest vatrogasaca sa tri vozila gasili su požar do 16 časova.
"Vatra je zahvatila pomoćni poljoprivredni objekat, površine oko 50 metara kvadratnih, u kojem je bilo uskladišteno seno. Tom prilikom muškarca B.M. (81) je zahvatila vatra, dok je pokušavao da ugasi požar", naveo je Broćić i dodao da je odmah po dolasku ekipe pozvana hitna pomoć, koja je povređenog prevezla u čačansku bolnicu. Portparol ove zdravstvene ustanove, dr Miroslav Sretenović, kaže da je B.M. zadobio teške telesne povrede, nalazi se na odeljenju intenzivne nege i životno je ugrožen.
