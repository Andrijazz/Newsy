> Izvor: B92
> Datum: Hronika		| četvrtak 13.02.2014  |  23:58
> Rubrika: info_hronika
> Naslov: KG: Zaplenjeno 15 kg marihuane
> Članak:

Kragujevac -- Kragujevačka kriminalistička policija zaplenila je 15 kilograma marihuane na području opstine Batočine i uhapsila dva lica zbog sumnje da su drogu prodavala.
Načelnik kriminalističke policije Zoran Stanišić rekao je da će uhapšeni uz krivičnu prijavu biti sprovedeni nadležnom tužilaštvu.
Stanišić je u izjavi Tanjugu naveo i da je kriminalistička policija večeras, na teritoriji Kragujevca, zaplenila 12 bombi i oko 600 komada municije. Detalje ove dve odvojene akcije policija će saopštiti sutra.
