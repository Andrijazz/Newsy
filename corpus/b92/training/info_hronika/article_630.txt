> Izvor: B92
> Datum: nedelja 2.03.2014  
> Rubrika: info_hronika
> Naslov: "Glas za SNS - glas za reforme"
> Članak:

Čačak -- Predstavnici koalicije okupljene oko SNS u Čačku pozvali građane da na izborima podrže ovu listu, jer, kako kažu, time će glasati za reforme koje su neophodne.
Predsednik Izbornog štaba Povereništva GrO SNS, Milijan Minić je istakao da kampanja za izbore nikada nije bila kraća, a izborni rezultata važniji.
"Glas za našu koaliciju je glas za bolju budućnost, nova radna mesta i reforme koje su neophodne našoj zemlji", poručio je on. Prema rečima predsednika Izbornog štaba GrO NS, Milana Draškića ruka je pružena SNS jer je, kako navodi, NS prepoznala iskrene namere ove partije da se Srbija menja na bolje. "SNS smo stavili na raspolaganje sve naše resurse i nadamo se pobedi. Srbija je zahvaljući Vladi u kojoj smo zajedno učestvovali na pragu EU, vodi se dijalog sa Prištinom, a borba protiv kriminala i korupcije je bespoštedna", ocenio je on. Predstavnik i direktor Pokrera socijalista, Bratislav Jugović je naglasio da Srbija neće biti slobodna dok su na slobodi oni koji su je opljačkali. "I ubuduće će tu borbu predvoditi Aleksandar Vučić jer tako gde nema mesta korupciji ima investicijama koje su nam neophodne", poručio je on dodajući da su budućnost, radna mesta i zdrava ekonomija reči koje opisuju ovu koaliciju. Predsednik GrO SPO u Čačku, Milan Maksimović smatra da su se stvorili uslovi za prosperitet i bolju budućnost Srbije i kako ističe SNS je garant uvođenja Srbije u EU, što je bio jedan od glavnih ciljeva SPO. Predstavnik SDP Predrag Živković je ocenio da ova partija stalno raste i naglašava da je SNS prihvatila njene ciljeve, a to je pre svega socijalna pravda. "Penzionerima treba obezbediti dostojanstven život, radnicima da žive od svoje plate i uprkos problemima sa kojima smo sučeni uveren sam da ćemo zajedničkim naporima to postići", rekao je on. Na pitanje novinara da li će biti sankcionisani pripadnici SNS koji su na nedozvoljenim mestima lepili plakate u Čačku, Milijan Minić SNS je još jednom uputio izvinjenje građanima rekavši da su konsekvence neizbežne. Predstavnici koalicije okupljene oko SNS pozvali su birače da dođu na predizborni miting koji će se održatu u sportskoj hali "Borac" u Čačku utorak 4. marta u 17 časova. Oni su najavili da će na tom skupu će govoriti lider SNS Aleksandar Vučić, predsednik NS Velimir Ilić i predsednik IO SNS Radomir Nikolić. Konferenciji je danas prisustvovao i član IO SNS Bojan Ilić.
