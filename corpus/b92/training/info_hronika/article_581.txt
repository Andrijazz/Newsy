> Izvor: B92
> Datum: utorak 25.02.2014  
> Rubrika: info_hronika
> Naslov: Policija traga ko je ranio mladića
> Članak:

Niš -- Niška policija intenzivno radi na identifikaciji osobe koja je sinoć iz vatrenog oružja ranila u nogu V.T.(26) iz Niša u blizini Starog groblja.
Pucnjava se dogodila sinoć u 22.25 časova na uglu ulica Rudničke i Gavrila Principa u trenutku kada je V.T. ušao u putničko vozilo marke "BMW", navode u niškoj policiji.
Nepoznati počinilac počeo je da puca na vozilo iz vatrenog oružja kalibra 7,65 milimetara i V.T. je zadobio prostrelnu ranu u predelu leve natkolenice, dodaju iz policije. Napoznati počinilac sumnjiči se za ubistvo u pokušaju, napominju iz policije.
