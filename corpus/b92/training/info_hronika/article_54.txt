> Izvor: B92
> Datum: Hronika		| četvrtak 9.01.2014  |  14:37 -> 21:45
> Rubrika: info_hronika
> Naslov: BG: Drama u autobusu na liniji 56
> Članak:

Beograd -- Putnik koji je ušao u gradski autobus na liniji 56 u Žarkovu oko 12.50 najpre pretio da će razneti vozilo bombom, a potom je izvadio sekiru i pretio vozaču.
U dispečerskom centru GSP-a kažu da je putnik oteo autobus uz pretnju sekirom i bombom i primorao vozača da ga vozi na Banovo brdo umesto na Zeleni venac. Kada je autobus stigao na Banovo brdo, razjareni otmičar nije dopustio da putnici odmah izađu, već je sekirom razbio šoferšajbnu, piše Blic.
Na stanici je putnike zadržao par minuta a zatim je drama okončana. Na okretnici "Banovo brdo" napadača je privela policija. Tanjugu je u Ministarstvu unutrašnjih poslova rečeno da napadač kod sebe nije imao bombu a stolarskim keserom kojim je takođe pretio vozaču, oštetio je šoferšabjnu vozila. Incident je počeo na autobuskom stajalištu u Trgovačkoj ulici. Kako kažu u dispečarskom centru GSP-a, reč je o privatnom autobusu, a u incidentu srećom nije bilo povređenih zahvaljujući pribranosti i putnika i vozača autobusa. Inače, upravo na Zelenom vencu jutros je održan protestni skup vozača i kontrolora GSP-a zbog čestih napada na vozače.

Privremeni organ grada Beograda najoštrije je osudio incidente u kojima su danas napadnuti vozači Gradskog saobraćajnog preduzeća i zatražio od nadležnih organa da pronađu i kazne počinioce. "Očekujemo da policija pronađe nasilnike koji su danas prouzrokovali incidente, da budu i privedeni pravdi i kažnjeni prema zakonu", navodi se u saopštenju. Privremeni organ će, dodaje se u saopštenju, sprovesti najavljene mere u cilju zaštite vozača GSP od nasilnika u saradnji sa policijom i pravosudnim organima. U narednom periodu sva vozila GSP dobiće kamere, a na najvažnijim linijama dezuraće policajci u civilu. "Koordinisaće se aktivnosti sa policijom i pravosudnim organima kako bi nasilnici bili privedeni pravdi", saopštio je Privremeni organ. Muškarac je danas, u autobusu na liniji 56 u beogradskom naselju Žarkovo, pretio vozaču i putnicima da će ih razneti bombom, a u incidentu, koji
