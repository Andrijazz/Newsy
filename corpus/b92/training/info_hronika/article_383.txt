> Izvor: B92
> Datum: Hronika		| četvrtak 6.02.2014  |  16:28
> Rubrika: info_hronika
> Naslov: Saslušan Suvajdžić o Ćuruviji
> Članak:

Beograd -- Miladin Suvajdžić, bivši svedok saradnik u predmetu za ubistvo premijera Zorana Đinđića, saslušan je u istrazi ubistva Slavka Ćuruvije, saznaje Tanjug.
Saslušanje Suvajdžića, zvanog Đura Mutavi, trajalo je oko dva sata, naveo je Tanjugov izvor.
Đura Mutavi je bio jedan od glavnih svedoka saradnika na suđenju pripadnicima Zemunskog kriminalnog klana, pošto je u grupi bio zadužen za pronalaženje stanova za skrivanje i automobila koji su korišćeni u ubistvima. U istrazi za ubistvo Ćuruvije, do sada je saslušan i Dejan Milenković Bagzi, takođe svedok saradnik u predmetu Đinđić. Za ubistvo Ćuruvije osumnjičeni su nekadašnji pripadnici Državne bezbednosti Ratko Romić i Miroslav Kurak, kao i rukovodioci DB Radomir Marković i Milan Radonjić. Ćuruvija je ubijen 11. aprila 1999. godine tokom NATO bombardovanja SR Jugoslavije.
