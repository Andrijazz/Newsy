> Izvor: B92
> Datum: ponedeljak 3.03.2014  
> Rubrika: info_hronika
> Naslov: Dvoje poginulo u sudaru na Zvezdari
> Članak:

Beograd -- Dve osobe su večeras poginule, a jedna povređena u sudaru dva putnička automobila na uglu ulica Đurićeve i Dimitrija Tucovića u Beogradu, javio je RTS.
Kako se navodi, jedna osoba je teško povređena i zbrinuta u Urgentnom centru.
Blic piše da su u sudaru poginula dva muškarca, dok je ženska osoba povređena. Sudar se dogodio kada je "pežo" koji se kretao iz pravca Gradske bolnice udario u banderu, a zatim i u drugi auto, pretpostavlja se zbog neprimerene brzine.
