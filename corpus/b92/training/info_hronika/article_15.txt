> Izvor: B92
> Datum: Hronika		| četvrtak 2.01.2014  |  10:13
> Rubrika: info_hronika
> Naslov: U 2013. zaplenjeno 3.3 tone droge
> Članak:

Beograd -- Policija Srbije zaplenila je više od 3.300 kilograma droge u 2013. godini.
Zbog držanja, proizvodnje i stavljanja u promet opijata podnete su krivične prijave protiv skoro 5.000 osoba.
Među zaplenjenim narkoticima najviše je marihuane, preko 2.910 kilograma, zatim slede kokain (71), heroin (49), amfetamini i ekstazi (po 20 kilograma), rečeno je agenciji Beta u Ministarstvu unutrašnjih poslova. Zaplenjeno je i oko 183 kilograma ostalih droga, kao i 48 kilograma različitih narkotika u akciji "Grom 1", koja je sprovedena poslednjeg vikenda u decembru. U 2013. policija je oduzela tonu droge više nego u 2012. godini, ali je broj krivičnih prijava i osoba koje su njima obuhvaćene ostao približno isti. Borbu protiv trgovine narkoticima prošle godine obeležile su dve policijske akcije "Grom" i "Grom 1" sprovedene početkom, odnosno krajem decembra, iako su u njima zaplenjene samo manje količine opijata. Po oceni kriminologa nisu presečeni glavni putevi droge.
