> Izvor: B92
> Datum: ponedeljak 24.02.2014  
> Rubrika: info_hronika
> Naslov: BG: Saobraćajka kod aerodroma
> Članak:

Beograd -- Dve osobe su povređene u saobraćajnoj nesreći koja se dogodila danas nešto pre 11 časova kod aerodroma u Beogradu.
Mladić star 20 godina je, kako se sumnja, zadobio prelom ključne kosti i posekotinu ruke, rekla je portparol Hitne pomoći Nada Macura.
Muškarac star 40 godina, kako se sumnja, zadobio je prelom rebara i povredu potkolenice, istakla je Macura i dodala da su obojica prevezeni u Kliničko-bolnički centar Zemun.
