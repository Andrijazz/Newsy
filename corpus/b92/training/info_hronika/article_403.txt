> Izvor: B92
> Datum: nedelja 9.02.2014  
> Rubrika: info_hronika
> Naslov: BG: U dve nezgode sedmoro povređeno
> Članak:

Beograd -- U Beogradu su se protekle noći dogodile dve saobraćajne nezgode u kojima je povređeno sedam osoba, a jedan mladić pao je sa zida restorana u Obrenovcu.
Kako je Beti rekla portparolka Hitne pomoći Nada Macura, prva saobraćajna nezgode, u kojoj su povređene četiri osobe, dogodila se oko 19.30 u naselju Višnjica i na lice mesta poslate su dve lekarske ekipe.
U toj nesreći povređena su tri mladića i jedna devojka koji su povredili glavu i vrat, od kojih su dva mladića zadobila i prelom ramena, odnosno ključne kosti. Druga saobraćajna nesreća, dogodila se oko tri sata u Velikoj Moštanici. Tada su povređene tri osobe, dve devojke i jedan mladić koji su zadobili povrede glave. Jedan mladić, pao je sinoć sa zida restorona, koji je visok dva metra. Lekari su konstatovali otok i modrice čeonog dela glave, otežano disanje, a nakon ukazane pomoć prevezen je do Urgentnog centra. U noći između subote i nedelje, lekari Hitne pomoći imali su ukupno 115 intervencija, od kojih 22 na javnom mestu, uglavnom zbog astmatičara i srčanih bolesnika.
