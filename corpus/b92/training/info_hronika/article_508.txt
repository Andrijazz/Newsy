> Izvor: B92
> Datum: sreda 19.02.2014  
> Rubrika: info_hronika
> Naslov: Kolima u prodavnicu, 2 povređena
> Članak:

Jagodina -- U saobraćajnoj nesreći u Jagodini, kada je automobil uleteo u prodavnicu torbi, dve osobe su povređene, saopštila je danas jagodinska policija.
Kako se navodi u saopštenju, putničko vozilo marke "reno" jagodinskih tablica oko jedan sat posle ponoći sletelo je s puta i 
udarilo u prodavnicu torbi "Forum".
Teško je povredjen putnik S. P. (21), dok je drugi putnik u vozilu, V. J. (21) iz Jagodine, zadobio lake telesne povrede. Povredjeni su zbrinuti u Opštoj bolnici u Jagodini. Policija je navela da su oštećena i dva parkirana automobila. Protiv vozača M. K. (21) iz Jagodine biće podneta krivična prijava zbog sumnje da je izvršio teško delo protiv bezbednosti javnog saobraćaja.
