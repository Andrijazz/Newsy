> Izvor: B92
> Datum: nedelja 9.02.2014  
> Rubrika: info_hronika
> Naslov: Požarevac: Bačena bomba na kuću
> Članak:

Požarevc -- Nepoznata osoba bacila je, noćas oko 1.30 časova u Požarevcu, ručnu bombu na zajedničku kuću Petra Tutavca i vlasnika preduzeća “Panefino” Živojina Karadžića.
Bomba je eksplodirala u dvorištu kuće u Ulici Danila Kiša, u kojoj u različitim stambenim jedinicama žive porodice Tutavca i Karadžića.
U eksploziji su oštećena tri parkirana automobila. Povređenih osoba nije bilo, a policija obavlja uviđaj.
