> Izvor: B92
> Datum: ponedeljak 24.03.2014  
> Rubrika: info_hronika
> Naslov: Poginuo pešak u Zrenjaninu
> Članak:

Zrenjanin -- Jedna osoba poginula je u saobraćajnoj nesreći koja se dogodila večeras u Zrenjaninu, u blizini raskrsnice ulica Cara Dušana i Slobodana Bursaća.
U Policijskoj upravi Zrenjanina novinarima je rečeno da se nesreća dogodila kada je automobil naleteo na pešaka i usmrtio ga na licu mesta.
Tužilac je na mestu nesreće, a detalji će biti saopšteni nakon završetka uviđaja. Prema nezvaničnim inormacijama, žrtva je starija muška osoba.
