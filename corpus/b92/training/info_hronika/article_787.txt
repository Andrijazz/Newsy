> Izvor: B92
> Datum: nedelja 23.03.2014  
> Rubrika: info_hronika
> Naslov: Noć u BG: Tri udesa
> Članak:

Beograd -- U toku noći dogodile su se i tri saobraćajne nezgode - prva u 19.35 sati u Bečmenu u kojoj je muškarac, star oko 40 godina, povređen.
On je u svesnom stanju prebačen u KBC Zemun, rekla je portparol Hitne pomoći Nada Macura.
Nešto kasnije, u 00.24 sata, u Ustaničkoj ulici je povređen muškarac (38), koji je hospitalizovan u Urgentni centar.
Prema njenim rečima, u 00.43 sata kod tržnog centra Ušće dogodio se sudar u kojem je povredjen 43-godišnji muškarac, koji je odbio da ga lekari prebace u neku od dežurnih klinika, istakla je ona. Macura je navela da su lekari u toku noći imali 130 intervencija od čega 20 na javnom mestu. Jedan trinaestogodišnji dečak zadobio je ubodnu ranu na ledjima i čelu u tuči adolescenata, sinoć oko 20.50 sati u naselju Bele vode u Žarkovu, izjavila je Macura. Dečak je prevezen prvo u Urgentni centar a zatim na dečju kliniku u Tiršovoj, rekla je Macura Tanjugu.
