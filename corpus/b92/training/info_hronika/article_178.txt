> Izvor: B92
> Datum: nedelja 19.01.2014  
> Rubrika: info_hronika
> Naslov: Obljubljena 12-godišnjakinja iz SD
> Članak:

Smederevo -- Protiv maloletnog K. E. (17) iz Kostolca, podneta je krivična prijava zbog obljube nad devojčicom B. E. (12) iz Smedereva, koja se sada nalazi u drugom stanju.
Nakon podnošenja prijave, Više javno tužilaštvo u Požarevcu pokrenulo je istragu i naložilo policiji uzimanje izjave od devojčice.
Devojčica je izjavila da je sa maloletnim K. E. u vezi od jula 2013. U avgustu iste godine samovoljno je pobegla iz roditeljske kuće i otišla kod njega u Kostolac, gde su zasnovali vanbračnu zajednicu, saznaju "Novosti" iz istrage. Devojčica je priložila i lekarsku dokumentaciju, iz koje se vidi da se nalazi u trećem mesecu trudnoće. Nakon što je obavljen razgovor sa K. E, koji je u policiju pozvan u svojstvu građanina, protiv njega je podneta krivična prijava za obljubu nad detetom. Prema našem zakonodavstvu, ukoliko dete, odnosno osoba do 14 godina starosti, čak i dobrovoljno, stupi u seksualni odnos sa starijom osobom, ona će snositi krivičnu odgovornost.
