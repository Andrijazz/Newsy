> Izvor: B92
> Datum: Hronika		| četvrtak 6.02.2014  |  14:59 -> 16:54
> Rubrika: info_hronika
> Naslov: Poginuo radnik na Železničkoj
> Članak:

Beograd -- Radnik preduzeća "Feršped" (50) poginuo je kada je pao sa krova na Glavnoj železničkoj stanici u Beogradu, rekli su Beti u MUP-u Srbije.
Kako su rekli u policiji, radnik je bio angažovan da popravi krov koji je prokišnjavao, a i dalje su nepoznati uzroci njegovog pada.
Inspekcije rada još nije utvrdila ko je odgovoran za pogibiju magacionera "Feršpeda", koji je danas pao sa krova Glavne železničke stanice u Beogradu, rekli su danas u Ministarstvu rada. Kako su dodali u Ministarstvu rada, nadzor Inspekcije rada na mestu nesreće je u toku i verovatno će biti nastavljen i sutra da bi se utvrdile sve činjenice.
