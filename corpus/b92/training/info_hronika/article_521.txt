> Izvor: B92
> Datum: Hronika		| četvrtak 20.02.2014  |  08:03
> Rubrika: info_hronika
> Naslov: Čačak: Stradao u požaru
> Članak:

Čačak -- Jedna osoba smrtno je stradala u požaru koji je sinoć izbio u ataru sela Rasovac u opštini Lučani.
Načelnik Odeljenja za vanredne situacije Moravičkog okruga Dragiša Broćić izjavio je Tanjugu da su vatrogasno-spasilačke jedinice u Guči o požaru na otvorenom obaveštene sinoć oko 18 časova, a na lice mesta su izašla dva vatrogasna vozila.
"U akciji gašenja vatre pomagalo je deset meštana a tokom te intervencije pronadjeno je beživotno telo Miladina Petkovića iz Atenice (1938)", izjavio je Broćić. U požaru je izgorelo 12 hektara trave, šume i niskog rastinja, a vatra je gašena do ponoći.
