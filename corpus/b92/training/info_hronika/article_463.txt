> Izvor: B92
> Datum: Hronika		| četvrtak 13.02.2014  |  09:32
> Rubrika: info_hronika
> Naslov: Voz usmrtio taksistu
> Članak:

Smederevo -- Taksista Miloš G. (61) poginuo na neobeleženom pružnom prelazu kod Smedereva kada je na taksi naleteo voz koji se kretao iz pravca Male Krsne prema Smederevu.
U taksiju nije bilo putnika, a vozač je na licu mesta podlegao povredama, prenosi RTS. Do nesreće je došlo jutros oko sedam časova.. Prema rečima mašinovođe, vozač taksija je za trenutak stao na prelazu bez rampe, a onda naglo krenuo i tako je došlo do sudara. Voz se zaustavio nakon stotinak metara. Policija i istražni organi odmah su izašli na lice mesta. Nakon obavljenog uvidjaja znaće se pravi uzrok nesreće.
