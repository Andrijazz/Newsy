> Izvor: B92
> Datum: subota 18.01.2014  
> Rubrika: info_hronika
> Naslov: KG: Racija ugostiteljskih objekata
> Članak:

Kragujevac -- Kragujevačka policija je u akciji kontrole ugostiteljskih objekata pronašla više palica i drugih predmeta kojima se mogu naneti teške telesne povrede.
Policija je od vlasnika jednog noćnog kluba i dvoje radnika obezbedjenja, oduzela četiri metalne šipke, dve metalne palice na izvlačenje "stiker", drvenu bejzbol palicu, dva metalna "boksera" i tri baterijske lampe sa elektrošokom", navedeno je u saopštenju policije.
Protiv njih će, dodaje se, biti podnete prekršajne prijave iz zakona o oružju i municiji. Policija je najavila da će takvu i slične akcije, u narednom periodu, organizovati u noćnim klubovima i drugim ugostiteljskim objektima na području šumadijskih opština. Prilikom sinoćne akcije uhapšeno je i lice za kojim je, pre tri dana, Viši sud u Kragujevcu raspisao centralnu poternicu.
