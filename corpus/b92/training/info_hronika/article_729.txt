> Izvor: B92
> Datum: nedelja 16.03.2014  
> Rubrika: info_hronika
> Naslov: NS: Preminuo na biračkom mestu
> Članak:

Novi Sad -- Muškarac star 87 godina preminuo je na biračkom mestu u Novom Sadu, pošto mu je prethodno pozlilo, izjavila je portparol Hitne pomoći dr Sanja Nenadić Pokrajac.
Hitna pomoć je, oko 8.30 sati, dobila poziv da je na biračkom mestu, u novosadskoj Osnovnoj školi  u Ulici kraljevića Marka, muškarcu rodjenom 1927. godine pozlilo i da je izgubio svest.
Ekipa Hitne pomoći došla je na lice mesta, obavljena je reanimacija ali pacijentu nije bilo pomoći, rekla je dr Sanja Nenadić Pokrajac napominjući da je o tome obaveštena policija, jer se smrtni slučaj desio na javnom mestu.
