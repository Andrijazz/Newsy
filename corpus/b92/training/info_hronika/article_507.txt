> Izvor: B92
> Datum: sreda 19.02.2014  
> Rubrika: info_hronika
> Naslov: U ponedeljak suđenje Draginu
> Članak:

Beograd -- Suđenje bivšem ministru poljoprivrede Saši Draginu i ostalim optuženim da su oštetili pančevačku Azotaru za oko 25 miliona evra trebalo bi da počne u ponedeljak
Tužilaštvo za organizovani kriminal tereti Dragina i 20 optuženih da su oštetili Azotaru prodajom regresiranog mineralnog đubriva od jula 2009. do avgusta 2011, suprotno uredbama Vlade Srbije.
Optuženi su i privremeni zastupnik kapitala i predsednika Upravnog odbora u Azotari Radosav Vujačić, direktor Instututa za krmno bilje Dragi Lazarević i zamenik direktora Azotare Veljko Radojević. Optuženi su i Zvonimir Nikezić, Mihajlo Grujić i Borislav Stojković, kao i direktori privrednih društava Milan Veljović, Arsenije Katanić, Emina Čobanski, Verica Spasić, Ljubomir Kuljić, Dragan Tanasković, Dragan Mitić, Igor Sabo, Vera Isaković, Gordan Marković, Aleksa Obradović, Srboljub Žujović, Dragan Petrović i Dragan Vulin. Dragin, koji je i funkcioner Demokratske stranke (DS), uhapšen je u novembru 2012. godine.
