> Izvor: B92
> Datum: sreda 12.02.2014  
> Rubrika: info_hronika
> Naslov: Muškarac povređen nožem u Futogu
> Članak:

Novi Sad -- Jedan muškarac teško povređen nožem u stomak u Futogu kod Novog Sada pod još nerazjašnjenim okolnostima i nalazi se u životnoj opasnosti.
Portparolka Hitne pomoći u Novom Sadu Sanja Pokrajac Nenadić rekla je da se povreda dogodila oko tri sata posle ponoći, a da je čoveka povređenog u kući pronašla supruga.
Nije poznato gde je i na koji način on povređen. Povređeni je prebačen na Urgentni centar u kritičnom stanju, a o slučaju je obaveštena policija. U toku noći u većim gradovima Srbije nije bilo ozbiljnijih incidenata i saobraćajnih nesreća s težim ishodom, ali je povećan broj pacijenata koji su se javljali za pomoć lekaru. Hitnoj pomoći u Nišu, Novom Sadu i Kragujevcu za pomoć su se javljali hronični i srčani bolesnici, astmatičari, psihijatrijski bolesnici i ljudi koji imaju problema s pritiskom. Zabeležen je i nešto veći broj slučajeva respiratornih infekcija.
