> Izvor: B92
> Datum: Hronika		| četvrtak 6.03.2014  |  08:05
> Rubrika: info_hronika
> Naslov: NS: Devojka teže povređena u udesu
> Članak:

Beograd -- Jedna devojka (22) teže je povređena, dok su dva muškarca zadobili lakše povrede u nesrećama 
u Novom Sadu, rekli su Beti u gradskoj službi Hitne pomoći.
U udesu koji se desio oko ponoći na uglu Bulevara Evrope i Hadži Ruvimove ulice, teže je povređena devojka (22), dok je jedan mladić zadobio lakše povrede. Oboje su prevezeni u Urgentni centar.
U nesreći u ulici Ilije Ognjanovića u Novom Sadu oboren je pešak (33) koji je zadobio lakšu povredu noge. Ekipa Hitne pomoći imala je 49 terenskih intervencija. Prethodna noć bila je mirna u Kragujevcu i Nišu. U Kragujevcu je pregledano 50 pacijenata u ambulanti za odrasle i 20 na pedijatriji. Bilo je ukupno 25 intervencija. Kako su rekli u gradskoj službi Hitne pomoći, u Nišu je bilo puno posla, ali nije bilo saobraćajnih nesreća. Bilo je ukupno 105 intervencija, a pomoć su najviše tražili hronični bolesnici.
