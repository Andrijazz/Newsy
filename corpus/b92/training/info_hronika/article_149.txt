> Izvor: B92
> Datum: sreda 15.01.2014  
> Rubrika: info_hronika
> Naslov: Masovna tuča u Begeču
> Članak:

Novi Sad -- U naselju Begeč kraj Novog Sada sinoć izbila masovna tuča, izjavila je danas za agenciju Beta portparolka novosadske Hitne pomoći Sanja Pokrajac Nenadić.
Tuča, u kojoj je učestvovalo više osoba, je izbila oko 23 časa u ulici Nikole Tesle i u njoj su povređena dva mladića.
"Lekari su konstatovali povrede glave dvojici mladića, a ostali učesnici u tuči su odbili prevoz do Urgentnog centra", kazala je Sanja Pokrajac Nenadić.
Lekari su u noći između utorka i srede imali ukupno 42 intervencije, uglavnom zbog srčanih bolesnika i astmatičara.
