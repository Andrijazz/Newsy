> Izvor: B92
> Datum: subota 1.02.2014  
> Rubrika: info_hronika
> Naslov: Iz smetova izvučeno oko 800 ljudi
> Članak:

Beograd -- Nešto pre 13 sati počela je evakuacija putnika zarobljenih na auto-putu kod Feketića, javlja reporter B92. Do sada spaseno preko 800 ljudi.
Od tog broja 140 ljudi je evakuisano helikopterima, u akciji u koju je uključena mehanizacija vojske, policije i žandarmerije.
Evakuacija se nastavlja jer se procenjuje se da je u blokadi još oko 150 ljudi u 100 automobila, ali deo njih se već polako evakuiše. Vlada Srbije uputila je poziv građanima da ne kreću na put dok se u potpunosti ne otklone opasnosti. Neki od zavejanih smešteni su u Vatrogasni dom u Feketiću. Do sada su odblokirana 123 automobila i tri autobusa. Helikopterima je evakusano 140 osoba, uglavnom sa lakšim promrzlinama. Nadležni ne mogu da procene do kada će akcija trajati. Policijski i vojni helikopteri prevozili su zavejane putnike s auto-puta kod Feketića na stadion AIK-a u Bačkoj Topoli, odakle se prebacuju u sportsku halu osnovne škole "Čaki Lajoš". Prema rečima Ištvana Manića, direktora JP Direkcija za građevinsko zemljište, u ovoj hali je bilo smešteno više od 200 putnika, kako sa auto-puta, tako i onih koji su se sa svojim kolima zatekli u Bačkoj Topoli, a ne mogu dalje, jer je iz ovog grada sada jedino moguće krenuti ka Subotici, dok je put ka Beogradu i dalje blokiran. "Upravo sam se vratio sa Bečejskog prelaza ka Malom Idjošu, vidi se kilometarska kolona, a teško da će kamioni-čistači moći da se probiju, jer ima preprečenih automobila. Trenutno se iz Bačke Topole može jedino ka Subotici, a put za Beograd u pravcu Malog Iđoša je i dalje blokiran, iako se sa obe strane pokušava da se probiju smetovi", rekao je ranije danas Manić Tanjugu. On je dodao da je za zbrinute putnike pripremljen ručak, kao i čaj, da primaju sve koji se zateknu u Topoli, da ima i autobusa iz Austrije, Bugarske i Švajcarske, kao i da je veliki broj putnika odseo i u hotelu u Bačkoj Topoli koji je popunjen do poslednjeg mesta. Nacionalni tim Crvenog krsta Srbije, uključen u evakuaciju najugroženijih putnika, otkopavanje zavejanih vozila i spasavanje najranjivijih, uspeo je da, uz pomoć pripadnika Vojske Srbije, danas iz smetova evakuiše 128 osoba. Od 16 do 17 časova, motornim sankama Crvenog krsta evakuisano je 128 osoba koje su se nalazile u blizini Bačke Topole, saopštio je Crveni krst Srbije.
U pomoć stigao i Nole Upomoć zavejanima pritekao je iproslavljeni srpski teniser Novak Đoković koji je nešto pre 17 sati stigao do prvih zavejanih kolona. Zavejanima je pomagao danas i prvi potpredsednik vlade u tehničkom mandatu Aleksandar Vučić.
U pomoć stigao i Nole
Upomoć zavejanima pritekao je iproslavljeni srpski teniser Novak Đoković koji je nešto pre 17 sati stigao do prvih zavejanih kolona. Zavejanima je pomagao danas i prvi potpredsednik vlade u tehničkom mandatu Aleksandar Vučić.
Na mestu gde su ljude zavejani na auto-putu nalaze se i prvi potpredsednik vlade Aleksandar Vučić, ministar saobraćaja Aleksandar Antić i ministar odbrane Nebojša Rodić. Vučić je pozvao građane da ne kreću na put bez preke potrebe, kako bi izbegli nevolje, ali i pomogli nadležnim državnim organima da zbrinu sve one koji su već ugroženi nevremenom i jakim vetrom koji nanosi smetove. U evakuaciju će se uključiti još tri vojna i dva policijska helikoptera.

Neki od putnika sa kojima je B92 stupio u kontakt kažu da su od sinoć od 20 sati u koloni, a procenjuje se da je bilo zavejano oko 200 vozila u kojima je, prema procenama, i do 1000 putnika. "Konkretno, ja sam u koloni od sinoć od 20 sati, a neki i duže od mene. Obraćali smo se novosadskoj policiji, ali su nam rekli da oni nisu nadležni, i da se obratimo subotičkoj policiji", kaže Vlatko Jovićević, jedan od zavejnih putnika u koloni kod Feketića.

Vlatko je ranije danas rekao da u zarobljenim vozilima ima dosta dece, ali da na sreću niko nije ugrožen. "Ja sam išao dva kilometra peške do pumpe kako bih nabavio još goriva i nešto vode. Nestaje nam benzina, međusobno se pomažemo, pa sa kanticama idemo po gorivo do te pumpe", kaže Vlatko. Vlatko se nešto oko 17 sati javio sa informacijama da se oko 800 ljudi došlo do dve pumpe. On je rekao da je vetar sve jači, i da strahuju da neće biti izvučeni do sutra. Oko 18.30 nam je rekao da je u pomoć pritekla porodica Đoković, kao i da je stric proslavljenog tenisera poslao tri mašine za raščišćavanje snega. Autobus sa ženama i decom iz kolone krenuće odmah iza mašina, preneo nam je Jovićević.
Sektor za vanredne situacije saopštio je brojeve telefona na koje građani koji su zavejani na putevima u Srbiji mogu da se obrate za pomoć. Brojevi telefona za hitne slučajeve su 011/22-82-910 i 011/22-89-208.
Sektor za vanredne situacije saopštio je brojeve telefona na koje građani koji su zavejani na putevima u Srbiji mogu da se obrate za pomoć. Brojevi telefona za hitne slučajeve su 011/22-82-910 i 011/22-89-208.
Vlatko je ranije danas rekao da u zarobljenim vozilima ima dosta dece, ali da na sreću niko nije ugrožen. "Ja sam išao dva kilometra peške do pumpe kako bih nabavio još goriva i nešto vode. Nestaje nam benzina, međusobno se pomažemo, pa sa kanticama idemo po gorivo do te pumpe", kaže Vlatko. Vlatko se nešto oko 17 sati javio sa informacijama da se oko 800 ljudi došlo do dve pumpe. On je rekao da je vetar sve jači, i da se boje da neće biti izvučeni do sutra.

U ovoj kolini je i Aleksandar Luc koji upozorio da ljudima ponestaje hrane i goriva. On je rekao ranije danas da je jedan broj putnika počeo lopatama da raščićava put. "Više nismo mogli da čekamo. Uzeli smo lopate sa benzinske pumpe i počeli smo da čistimo sneg sa puta ka toj pumpi. Do sada smo uspeli sami da izvučemo deset automobila", kaže Aleksandar Luc. On je ispričao da je na začelju kolone, a da do pumpe ima nekih 800 metara. "Prvih 100 metara dubina snega je oko 40 centimetara i ne može se kolima proći, ali posle toga je put relativno čist. Nije mi jasno zašto se taj deo ne rasčisti i da svi odemo do te pumpe", ispričao je ranije danas Aleksandar.

Načelnik Sektora za vanredne situacije Predrag Marić rekao je za B92 da su svi kapaciteti usmereni na spasavanju tih ljudi i da su ekipe krenule ka njima. "Pokušaćemo evakuaciju i iz vazduha i sa još jačom mehanizacijom. Ako bude bilo potrebno, naši ljudi će i peške krenuti da im donesu hranu. Do mraka moramo nešto da uradimo za te ljude", rekao je Marić.

Autobusi autoprevoznika "Nikolić prevoz", koji su prevozili putnike iz Austrije i Nemačke, a koji su bili prinudjeni da više sati stoje zbog zavejanog autoputa od Subotice do Novog Sada, probili su se do Beograda, potvrdio je Tanjugu vlasnik preduzeća Goran Nikolić. On je kazao da su njegovi autobusi koristili "stari" put, na kojem postoji prohodnost.


