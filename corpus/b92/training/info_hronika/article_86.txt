> Izvor: B92
> Datum: nedelja 12.01.2014  
> Rubrika: info_hronika
> Naslov: Niš: Voz usmrtio čoveka
> Članak:

Niš -- Jedan Nišlija poginuo je jutros kada ga je, prema još nepotvrđenim informacijama, zakačio voz dok je pokušavao da pretrči prugu.
Nesreća se, kako Južne vesti saznaju, desila iako je voz išao prilično sporo.
Odeća Slobodana T.(67) zakačila se za voz, koji je nesrećnog čoveka više od 50 metara vukao po zemlji.
Mašinovođa je odmah zakočio, ali je prolaznik u međuvremenu upao ispod voza koji ga je vukao, pa je tako zadobio smrtonosne povrede kojima je na licu mesta podlegao, kaže izvor Južnih vesti. Isti izvor kaže da su svedoci tvrdili da je nesrećni čovek pokušavao da se oslobodi, pa je veoma mala šansa da je reč o samoubistvu. U niškoj policiji za B92 su rekli da je čovek na licu mesta podlegao povredama, kao i da se u trenutku nesreće kretao prugom. Prema nezvaničnim informacijama nesreća se dogodila jutros pre sedam sati na oko 500 metara od glavne Železničke stanice u Nišu.
