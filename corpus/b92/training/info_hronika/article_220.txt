> Izvor: B92
> Datum: sreda 22.01.2014  
> Rubrika: info_hronika
> Naslov: Sud traži poternicu za Kuraka
> Članak:

Beograd -- Specijalni sud u Beogradu izdao je naredbu kojom traži raspisivanje poternice za Miroslavom Kurakom, osumnjičenim za učešće u ubistvu novinara Slavka Ćuruvije.
Zahtev je upućen policiji koja zatim od Interpola traži rapisivanje međunarodne poternice.
Miroslav Kurak, nekadašnji pripadnik posebne službe obezbeđenja nije dostupan pravosdunim organima Srbije. Mediji prenose da Kurak živi i radi u Tanzaniji.
Sudija za prethodni postupak Posebnog odeljenja za organizovani kriminal Višeg suda u Beogradu traži i da se Kuraku odredi pritvor zbog "opasnosti od bekstva, mogućeg uticaja na svedoke i visine zaprećene kazne od preko deset godina i uznemireanja javnosti, što bi moglo da ugrozi nesmetano i pravično vođenje ovog krivičnog postupka", saoopštavaju iz Višeg suda. Sud je na taj način ispoštovao proceduru po kojoj je prvo morao da utvrdi da Kurak nije a adresi na kojo je prijavljen što je urađeno prethodnih dana, da bi onda formalno odredili pritvor i uputili zahtev za raspisivanje poternice. Podsetimo da je Specijalni sud u Beogradu prošle nedelje odredio pritvor od 30 dana dvojici bivših pripadnika Db-a Milanu Radonjiću i Ratku Romiću osumnjičenima za učešće u ubistvu novinara Slavka Ćuruvije. Četvrti osumnjičeni za to ubistvo bivši šef DB-a Radomir Marković se nalazi na odsluženju kazne od 40 godna u zatvoru u Požarevcu. Romić i Radonjić su uhapšeni 14. jnuara. Slavko Ćuruvija ubijen je na Uskrs, 11. aprila 1999 u sred bela dana u centru Beograda, tokom NATO bombardovanja Jugoslavije.
