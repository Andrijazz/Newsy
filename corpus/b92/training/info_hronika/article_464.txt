> Izvor: B92
> Datum: Hronika		| četvrtak 13.02.2014  |  09:10
> Rubrika: info_hronika
> Naslov: Uhapšena blagajnica tužilaštva
> Članak:

Beograd -- Po naredbi višeg javnog tužioca određeno zadržavanje blagajnici Mirjani Maksimović zaposlenoj u Republičkom javnom tužilaštvu zbog pronevere 3 miliona dinara.
Maksimovićeva se sumnjiči da je izvršila krivično delo pronevere, tako što je falsifikovanjem dokumenata prisvojila oko tri miliona dinara.
Maksimović je pravila savršeno uredne falsifikate koji su prolazili kontrolu u raznim službama pa i Trezoru. Blagajnica je najpre radila u Trezoru, a od 2003. je zaposlena u RJT i  je četiri tužioca. Otkrivena je, kada je nedavno republički javni tužilac naložila vanrednu finansijsku kontrolu rada Tužilaštva. Kako Tužilaštvo nema revizora, a zaposleni u Sekretarijatu - službi koja je nadređena blagajnici nemaju kvalifikacije za obavljanje detaljne kontrole finansijskog poslovanja, po nalogu tužioca angažovan je revizor. Mirjana Maksimović je proneverila novac iz budžeta namenjen Tužilaštvu falsifikujući dokumentaciju, ali tako što je pravila duplikate. U Tužilaštvu su ostajali potpuno čisti papiri u koje se otuda nije sumnjalo tokom redovnih kontrola. Falsifikate, na osnovu kojih je uplaćivan novac na svoje račune, držala je odvojeno od ostale dokumentacije. Maksimović je, primera radi, pravila duple naloge za putne troškove od kojih bi falsifikat imao uvećane troškove službenih putovanja zanekoliko puta. U Tužilaštvu bi ostajali uredni papiri na kojima bi bilo evidentirano koliko dana je zaposleni bio na putu, i dnevnice, odnosno koliko je novca i zaista uzeo. Ona je naplaćivala na osnovu falsifikata na kojima su uvećani troškovi, a razliku između pravog i lažnog iznosa je uplaćivala na svoje račune. Kako izvor iz Višeg javnog tužilaštva priča, ovo je primer koji pokazuje da u tužilaštvu nema izuzetih, ako je neko prekršio zakon i da ovakva akcija treba da bude primer svim drugim institucijama da uvek treba da čiste iz svog dvorišta.
