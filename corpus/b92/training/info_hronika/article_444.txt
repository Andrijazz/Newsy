> Izvor: B92
> Datum: sreda 12.02.2014  
> Rubrika: info_hronika
> Naslov: BG: Autobus udario pešaka
> Članak:

Beograd -- Jedan 22-godišnji mladić povređen je jutros u Beogradu kada ga je najverovatnije udario autobus kod Lastine garaže na autoputu.
Portparolka Hitne pomoći Nada Macura izjavila je da je mladić s povredama glave prebačen na Urgentni centar, ali da još nisu poznate okolnosti pod kojima se dogodila nesreća.
Ekipe Hitne pomoći imale su ukupno 125 intervencija, od čega 13 na javnom mestu. Za pomoć su se javljali uglavnom hronični bolesnici.
