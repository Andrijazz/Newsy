> Izvor: B92
> Datum: ponedeljak 10.03.2014  
> Rubrika: info_hronika
> Naslov: Nađen vozač koji je oborio dečaka
> Članak:

Niš -- Niška policija pronašla je vozača koji je oborio šesnaestogodišnjaka na obeleženom pešačkom prelazu u Voždovoj ulici prošlog petka i udaljio se s mesta nezgode.
Iz policije navode da je reč o vozaču "golfa" D.S.(21) iz Niša protiv koga je podneta krivična prijava da je izvršio krivično delo ugrožavanja javnog saobraćaja i krivično delo nepružanja pomoći licu povredjenom u saobraćaju, navode iz Policijske uprave.
Povređeni šesnaestogodišnjak je posle nezgode prebačen u niški Klinički centar gde mu je ukazana pomoć zbog zadobijenih lakših povreda u nezgodi.
