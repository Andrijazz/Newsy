> Izvor: B92
> Datum: nedelja 16.03.2014  
> Rubrika: info_hronika
> Naslov: Povređen traktorista
> Članak:

Beograd -- U Lipovičkoj šumi sinoć oko 20 sati dogodila se saobraćajna nesreća u kojoj je povredjen traktorista, rekla je Tanjugu potparolka Hitne pomoći Nada Macura.
Do nesreće je došlo kada se traktor, iz za sada nepoznatih razloga, prevrnuo. Pacijenta je, prema rečima Macure, zbrinula Hitna pomoć iz Barajeva. Muškarac je zadobio lakše povrede, a nakon ukazane prve pomoći prevezen je u Urgentni centar.
Tokom noći Hitna pomoć je imala 115 intervencija od kojih su 23 bile na javnim mestima. U saobraćajnoj nesreći koja se sinoć desila u Zemunu u Banatskoj ulici kod broja 23 dogodila se saobraćajna nesreća u kojoj su lakše povrdjeni mladić i devojka. Mladić star oko 23 godine zadobio je tupu povredu vrata, dok je žena stara 25 godina zadobila povredu glave i desnog ramena. "Još jedna saobraćajna nesreća desila se u Bulevaru JNA povredjen je muškarac i sumnja se na prelom leve potkolenice", rekla je Macura. Portparolka Hitne pomoći kaže da je tokom noći najviše poziva bilo od astmatičara, srčanih bolesnika i pacijenata sa povišenim krvnim pritiskom.
