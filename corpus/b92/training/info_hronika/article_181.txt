> Izvor: B92
> Datum: nedelja 19.01.2014  
> Rubrika: info_hronika
> Naslov: Nismo odgovorni za povredu devojke
> Članak:

Beograd -- Preduzeće "Javno osvetljenje" nakon što je devojka povređena jer je na nju pala rasveta, saopštilo da je utvrđeno da se incident nije dogodio zbog neispravnosti
Ekipe "Javnog osvetljenja" su, naime, jutros izašle na teren i utvrdile da su sve instalacije javnog osvetljenja ispravne i da nisu mogle da budu uzrok povređivanja bilo koga.
"Žao nam je što je sugrađanka povređena i što je uopšte došlo do incidenta. Napominjemo da su naše ekipe, takođe, konstatovale da na lokaciji postoji oštećena svetiljka koja ne pripada mreži javnog osvetljenja grada i čiji nam vlasnik nije poznat", navodi se u saopštenju ovog preduzeća. Jutros je u 3.32, u ulici Vojvode Stepe, ispred broja 317 kod Saobraćajnog fakulteta, pala je rasveta na devojku starosti 24 godine, a ona je tom prilikom zadobila posekotinu iznad leve obrve, saopštila je ranije danas Hitna pomoć.
