> Izvor: B92
> Datum: ponedeljak 24.02.2014  
> Rubrika: info_hronika
> Naslov: Ćopić osuđen u odsustvu na 6 godina
> Članak:

Beograd -- Specijalni sud osudio u odsustvu na šest godina zatvora srpsko-bosanskog biznismena Zorana Ćopića štete nanete Industriji kotrljajućih ležžajeva.
Ćopić je označen kao orgnizator grupe koja je oštetila pomenuto poreduzće iz Beograda za 736 miliona dinara.
Ćopić je osuđen u odsustvu jer je u Bosni i Hercegovini osuđen na četiri i po godine zatvora zbog pranja više od četiri miliona evra za narko klan Darka Šarića.
Njemu se pred Specijalnim sudom u Beogradu sudi za pranje Šarićevog kokainskog novca u grupi sa novosadskim advokatom Radovanom Štrbcem. Vlasnik i direktor "Finam skina" iz Beočina Mihajlo Grujić osuđen je na tri i po godine zatvora, direktor novosadske firme "Agrokop" Predrag Mihajlović na tri godine, a bivši direktor IKL-a Đoko Vergaš osuđen je na dve i po godine zatvora. Braća i suvlasnici preduzeća "Agrokop", "Kvantum" i "Tandem financijal Gordan i Pavle Bašić oslobođeni su optužbi kao i crnogorski biznismen Nuo Stanaj (brat Antona Stanaja koji je prošle godine pravonažno osuđen na šest godina zatvora zbog šverca cigareta a ubrzo ubijen u Sudanu). Stanaju je istom odlukom ukinut pritvor i povučena poternica koja je za njim bila raspisana zbog bekstva. I optuženi i tužilaštvo za organizovani kriminal imaju pravo da se žale na ovu presudu Apelacionom sudu u Beogradu. Specijalni sud je zaključio da su Ćopić, kao član Upravnog odbora IKL-a i ostali krivi što su od 11. avgusta 2006. do 15. aprila 2008. godine kao odgovorna lica u pomenutim predmetima iskorišćavanjem svojih položaja pribavili imovinsku korist na štetu tog preduzeća. Novac od prodaje dela imovine IKL potom je prebačen na račune firmi, koje su bile pod kontrolom Ćopića. Ta sredstva su, kako se sumnja, zatim iskorišćena za kupovinu poljoprivrednog preduzeća "Mitrosrem, koje je Ćopić je potom prodao Darku Šariću, zbog čega je takođe optužen u procesu protiv Šarića za pranje novca. Sud je presudom Ćopiću i ostalim osuđenima naložio da u roku od 30 dana od pravosnažnosti presude u budžet Srbije uplate 736 miliona dinara za koliko su oštetili IKL. Sud je odlučio i da se od četvorice osuđenih oduzme imovina vredna oko 7 miliona evra. Mali akcionari su odslukom suda upućeni na parnicu radi svojih imovinskopravnih zahteva. Kažu da su zadovoljni što je sud dokazao da su bili u pravu kada su godinama tvrdili da je novac izvučen iz IKL-a na nezakonit način. Sud ih je uputio na posebnu parnicu radi naknade štete. "Naša parnica je već u toku na dva koloseka - jedna u Strazburu jer je naša predstavka već tamo, a druga je reviziji u Privrednom sudu po tužbi upravnika za namerno oštećenje poverilaca. Moglo je bolje ali nismo ni sada nezadovojlni", Stana Rondović, predsednica Udruženja malih akcionara.
