> Izvor: B92
> Datum: ponedeljak 6.01.2014  
> Rubrika: info_hronika
> Naslov: U Novom Sadu zapaljen BMW
> Članak:

Novi Sad -- Jedan automobil marke BMW zapaljen jutros u novosadskom naselju Liman, nakon čega se začula i eksplozija, rečeno je novinarima u policiji.
Požar je izbio jutros oko tri sata u Ulici Narodnog fronta, u naselju Liman četiri.
Požar su ugasili vatrogasci, a policija je obavila uviđaj.
Oštećen je još jedan automobil koji je bio parkiran pored tog BMW-a. Lokalni mediji su javili da je dva sata pre toga izbio požar i na automobilu "fiat punto", u Ulici Vase Stajića u centru Novog Sada. I taj požar su ugasili vatrogasci.
