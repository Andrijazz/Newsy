> Izvor: B92
> Datum: subota 25.01.2014  
> Rubrika: info_hronika
> Naslov: Novosađanin krijumčario ljude
> Članak:

Budimpešta -- Mađarska granična policija otkrila je dvanaest osoba u jednom putničkom vozilu kod mesta Morahalom blizu srpsko-mađarske granice.
Vozilom, za koje se ispostavilo da je ukradeno u Italiji, upravljao je 21-godišnji muškarac iz Novog Sada čiji je zadatak bio da osobe iz Avganistana, Kosova i Turske preveze u Beč, objavila je Policijska uprava Županije Čongrad, a prenosi portal .
Policija je zaplenila vozilo, a Novosađanina je privela pod sumnjom krijumčarenja ljudi i pokrenula je postupak za njegovo zadržavanje u pritvoru. Postupak je pokrenut i protiv ilegalaca.
