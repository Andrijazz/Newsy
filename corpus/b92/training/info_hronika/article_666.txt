> Izvor: B92
> Datum: petak 7.03.2014  
> Rubrika: info_hronika
> Naslov: Nenadu Ognjenoviću kućni pritvor
> Članak:

Beograd -- Bivšem direktoru "Galenike" Nenadu Ognjenoviću i vlasniku firme "Unihemkom" Željku Jovoviću odlukom Apelacionog suda pritvor je zamenjen za kućni pritvor.
Ognjenovć i Jovović su u pritvoru Okružnog zatvora u Begradu proveli desetak meseci, od hapšenja u maju prošle godine, a u novembru je protiv i osam njihovih saradnika koji se brane sa slobode, podignuta optužnica zbog sumnje da su Galeniku oštetili za više od 900 miliona dinara.
Naime, Apelacioni sud u Beogradu je preinačio odluku Specijalnog suda u Beogradu i pritvor im zamenio merom zabrane napuštanja stana uz elektronski nadzor, rekla je danas Tanjugu portparol suda Mirjana Piljić. "Po nalaženju Apelacionog suda razlozi koje je dao prvostrepeni sud nisu dovoljni i opravdani za dalje zadržanje okrivljenihu Pritvoru, jer se radi i o činjenicama i okolonstima koje su protekom vremene izgubile na značaju i težini", navela je Piljić. Ti razlozi, kako je navela, u nedostatku novih činjenica koje prvostepeni sud uzima za produženje pritvora prema okrivljenima nemaju značaj i snagu koju su imali na početku vodjenja predmetnog postupka i ne mogu biti osnov za dalju primenu najteže mere za obezbedjenje prisustva okrivljenih - produženje pritvora. Zato Apelacioni sud nalazi da su u konkretom slučaju ispinjeni uslovi da se privor zameni blažom merom posebno, jer obojica imaju prijavljeno prebivalište na teritoriji Srbije, da je Ognjenović porodično vezan za Beograd, gde mu je i centar životnih aktivnosti, a Jovoviću za Novi Sad. Piljić je dodala da je Apelacioni sud na stanovcištu da nema nijedne indicije koja proizlazi iz konkretnog ponašanja okrivljenih, a koja bi ukazivala da budu nedostupni sudu u daljem toku vodjenja krivičnog postupka. Krajem godine Specijalni sud je odlučio da Ognjenović može da bude pušten iz pritvora ako plati jemstvo od pet miliona evra, a Apelacioni je tu odluku potvrdio. Medjutim, kako proizlazi iz današnje odluke Ognjenović nije obezbedio predvidjeno jemstvo. Specijalni sud u Beogradu potvrdio je krajem januara optužnicu protiv bivšeg generalni direktora "Galenike", Jovovića i još devet osumnjičenih za nanošenje štete tom preduzeću u iznosu većem od 900 miliona dinara.
