> Izvor: B92
> Datum: utorak 21.01.2014  
> Rubrika: info_hronika
> Naslov: Porodična svađa- čekićem po glavi
> Članak:

Smederevo -- Smederevska policija uhapsila Aleksandra A. (75) iz Smedereva zbog sumnje da je pokušao da ubije sina M.A. (49) udarajući ga čekićem u glavu.
Aleksandar je osumnjičen da je danas, oko 10.20, u hodniku zajedničke kuće u naselju "Prva lipska rampa", verovatno u toku svađe zbog nerešenih porodičnih i imovinskih odnosa, više puta čekićem udario M.A. (49) po glavi, navedeno je u saopštenju policije.
Kasnije je osumnjičeni pozvao policiju i prijavio se. Ekipa Hitne pomoći je kod povređenog konstatovala teške telesne povrede, opasne po život, i prevezla ga u beogradski Urgentni centar. Osumnjičeni će danas, uz krivičnu prijavu, biti sproveden Višem javnom tužiocu u Smederevu.
