> Izvor: B92
> Datum: sreda 19.03.2014  
> Rubrika: info_hronika
> Naslov: Raška: Uhapšeno 5 sirijaca
> Članak:

Zajedničkom akcijom pripadnika Žandarmerije i Policijske stanice Raška uhapšeno pet sirijskih državljana, saopštilo je danas Ministarstvo unutrašnjih poslova.
Kako se navodi u saopštenju, sirijski državljani su pronađeni sinoć oko 21 čas pored puta Raška-Kosovska Mitrovica u automobilu marke "micubiši", novopazarskih registarskih oznaka.
"U vozilu se nalazilo pet državljana Sirije koji nisu imali lična dokumenta. Nakon što su zatražili azil, Sirijci su rano jutros upućeni u Centar za azil u Tutinu", piše u saopštenju.
