> Izvor: B92
> Datum: petak 28.02.2014  
> Rubrika: info_hronika
> Naslov: Osumnjičeni za podmetanje požara
> Članak:

Beograd -- Policija je podnela krivičnu prijavu protiv dve osobe osumnjičene za podmetanje tri požara u Beogradu, u kojima je pričinjena šteta veća od 100.000 evra.
U Surčinu je 27. novembra 2013. zapaljeno stovarište gradjevinskog materijala, kada je izgoreo viljuškar i oštećeni kamion i veća količina gradjevinskog materijala.
Januara 2014. godine u Ulici generala Mihajla Nedeljkovića 134 u dva navrata namerno su zapaljena tri vozila, istog vlasnika. Zbog postojanja sumnje da su izazvali opštu opasnost, protiv N. P. (20) kao izvršioca, i M. N. (20) kao pomagača u tim krivičnim delima, podneta je krivična prijava Trećem opštinskom javnom tužilaštvu u Beogradu.
