> Izvor: B92
> Datum: nedelja 23.02.2014  
> Rubrika: info_hronika
> Naslov: Đurović:Nikada nisam pomagao Šariću
> Članak:

Beograd -- Bivši načelnik SBPOK-a Svetislav Đurović negirao je tvrdenje da je pomagao pripadnicima klana Darka Šarića.
Povodom natpisa u pojedinim medijima, Đurović u saopštenju navodi nikada nije ni svesno ni nesvesno pružio pomoć kako pripadnicima klana Darka Šarića tako ni bilo kojem licu za koje je postojala sumnja da se bavi kriminalom, nevezano da li je u pitanju bila policijska obrada koji je vodio SBPOK ili bilo koja druga unutar MUP-a.
"Tačno je da sam u junu 2009. godine putovao u Tursku i da je na istom letu putovao i Darko Šarić sa porodicom. Tačno je da sam tu činjenicu saznao tokom leta. Netačno je da smo bili u istom hotelu, nismo ni boravili u istom mestu, što je lako dokazivo. Posedujem račun o plaćenom letovanju za mene i moju porodicu. Tačno je da sam, odmah nakon sletanja aviona u Tursku, obavestio nadležne o dogadjaju koji se već duže vreme pokušava predstaviti u kontekstu moje veze sa narko klanom Darka Šarića, što se može proveriti uvidom u listing broja telefona koji i danas koristim. Tačno je da sam nakon povratka sa letovanja o navedenom dogadjaju obavestio i direktora policija, načelnika Uprave kriminalističke policije i tužioca za organizovani kriminal. Takođe, sačinio sam i službenu belešku. S tim u vezi želim da naglasim da informisanost svih relevantnim ličnosti unutar policija, kao i van nje, potiče lično od mene", saoštio je Đurović. On takođe navodi da je netačno da je štitio načelnika Službe za specijalne istražne metode. "Niti sam ga štitio, niti sam imao takva ovlašćenja obzirom da se ova Služba ne nalazi u okviru SBPOK", naveo je Đurović.
