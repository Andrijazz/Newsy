> Izvor: B92
> Datum: sreda 12.02.2014  
> Rubrika: info_hronika
> Naslov: Apelacioni sud u NS: Pritisak DS-a
> Članak:

Novi Sad -- Kolegijum Apelacionog suda u Novom Sadu ocenio je da funkcioner DS Vladimir Todorić vrši politički pritisak na sud time što komentariše njegove presude.
Kolegijum Apelacionog suda je reagovao povodom izjave Todorića, predsednika Odbora Demokratske stranke za pravosuđe, kojom izražava "zaprepašćenje i zgražanje" nad odlukom Apelacionog suda u Novom Sadu kojom je ukinuta presuda Višeg suda Darijanu Musiću prvobitno osuđenom na 35 godina zatvora zbog ubistva manekenke Vladislave 
Červenko.
"Ovakvu izjavu nosioca političke funkcije ocenjujemo neprimerenom i istovremeno nedozvoljenim uplitanjem politike u vršenje sudske vlasti i to s ciljem da se naruši ugled sudske vlasti, a učesnioci i žrtve u tom postupku, kao i šira javnost uznemire, što je i rezultiralo okupljanjem grupe građana ispred zgrade pravosudnih organa u Novom Sadu", piše u saopštenju Kolegijuma. Tridesetak građana protestovalo je juče ispred zgrade suda u Novom Sadu zbog odluke suda da naloži ponavljanje postupka. ta odluka se odnosi na predmet u kojem je Darijan Musić iz Novog Sada osuđen na 35 godina zatvora zbog ubistva manekenke Vladislave Ccervenko. Kolegijum Apelacionog suda saopštio je da protestna okupljanja građana dodatno otežavaju i ometaju rad sudova i sudija. "Ukazujemo javnosti da je sudska vlast nepristrasna, nezavisna i samostalna u odnosu na dve druge grane vlasti, i da se sudske odluke donose u postupku koji je strogo uređen zakonom i te odluke su podložne oceni samo od strane viših sudskih instanci", piše u saopštenju.
