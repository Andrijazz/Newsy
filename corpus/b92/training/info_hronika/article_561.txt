> Izvor: B92
> Datum: ponedeljak 24.02.2014  
> Rubrika: info_hronika
> Naslov: Sprečen šverc cigareta iz Srbije
> Članak:

Beograd -- Uprava granične policije Regionalnog centra prema Rumuniji otkrila u kombiju švajcarske registracije 1.225 boksova cigareta sa akciznom markicom Srbije.
Kako se navodi u saopštenju MUP-a Srbije, prilikom pregleda vozila, na graničnom prelazu Vatin, na izlazu iz Srbije, u posebno napravljenoj šupljini prikolice otkrivene su cigarete.
One su bile skrivene u delu prikolice, koji je bio naknadno pregrađen ivericom. U saradnji sa službenicima carine, podnete su prekršajne prijave protiv dvojice srpskihg državljana, D.R. (1958) i I.Ć. (1986), zaključuje se u saopštenju.
