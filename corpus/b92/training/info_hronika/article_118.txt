> Izvor: B92
> Datum: utorak 14.01.2014  
> Rubrika: info_hronika
> Naslov: LE: Ukradena bista narodnog heroja
> Članak:

Leskovac -- Nepoznati lopovi ukrali su sinoć u Leskovcu bronzanu bistu narodnog heroja Koste Stamenkovića, koja je decenijama stajala ispred njegove rodne kuće.
Portparol Policijske uprave u Leskovcu Boban Zdravković potvrdio je za agenciju Beta da je krađa prijavljena pre nekoliko sati, a da je bista s betonskog postolja najverovatnije nestala prošle noći.
Rodna dvosobna kuća Koste Stamenkovića pretvorena je u muzejski prostor sedamdesetih godina prošlog veka, kada je i podignuta bista u dvorištu te kuće na uglu Svetolijske i Toplicke ulice. Spomen-obeležje povereno je na čuvanje Narodnom muzeju u Leskovcu, čiji su radnici posle krađe biste postavili reflektor u dvorištu. Kosta Stamenković bio je član Kominističke partije i sindikalni vođa. Poginuo je sa ćerkom Lepšom 26. marta 1942. godine u borbi sa Nemcima. Bista od bronze bila je teška oko 40 kilograma.
