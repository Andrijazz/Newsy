> Izvor: B92
> Datum: sreda 26.02.2014  
> Rubrika: info_hronika
> Naslov: LE: Osumnjičen za ubistvo starca
> Članak:

Leskovac -- Leskovačka policija uhapsila je i predala višem javnom tužiocu J.M.(1961) iz Vlasotinca zbog sumnje da je juče ubio jednog starca.
Leskovačka policija uhapsila je i predala višem javnom tužiocu J.M.(1961) iz Vlasotinca zbog postojanja osnova sumnje da je izvršio krivično delo ubistvo, saopštila je Policijska uprava u Leskovcu.
J.M.se tereti da je 23. februara u večernjim satima u vlasotinačkom selu Sredor lišio života T.C. (1940) u dvorištu njegove kuće na taj način što mu je drvenim predmetom naneo povrede po glavi i telu. Na predlog zamenika višeg javnog tužioca u Leskovcu, sudija za prethodni postupak je osumnjičenom odredio pritvor, navodi se u saopštenju PU.
