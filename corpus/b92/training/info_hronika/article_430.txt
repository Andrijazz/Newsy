> Izvor: B92
> Datum: utorak 11.02.2014  
> Rubrika: info_hronika
> Naslov: Ugašen požar na splavovima na Adi
> Članak:

Beograd -- Na Adi Ciganliji rano jutros izbio je požar na dva napuštena splava, koji je brzom intervencijom vatrogasaca ugašen i u kojem nije bilo povređenih osoba.
Nčelnik Uprave za vanredne situacije u Beogradu Rade Milošević je objasnio da je požar zahvatio dva napuštena splava drvene građe ukupne površine oko 15 kvadratnih metara i da je reč o manjim plutajućim objektima.
Požar je izbio nešto pre 05.00 časova, a ugašen je angažovanjem pet vozila i 21 vatrogasca spasioca, precizirao je Milošević i dodao da će nadležni organi utvrditi uzrok izbijanja vatre i materijalnu štetu.
