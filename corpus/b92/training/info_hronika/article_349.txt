> Izvor: B92
> Datum: ponedeljak 3.02.2014  
> Rubrika: info_hronika
> Naslov: Oštetio Poslovni prostor Zvezdara?
> Članak:

Beograd -- Policija odredila zadržavanje od 48 sati M.R. iz Beograda koji je zloupotrebom položaja u JP Poslovni prostor Zvezdara oštetio to preduzeće za 34 miliona dinara
Pripadnici Odeljenja za suzbijanje privrednog kriminaliteta Uprave kriminalističke policije Beograda, po nalogu zamenika višeg javnog tužioca u Beogradu, odredili su zadržavanje od 48 sati M. R. iz Beograda, koji je u vreme izvršenja krivičnog dela bio odgovorno lice u JP Poslovni prostor Zvezdara, saopštio je danas MUP Srbije.
M.R. je od 19. juna 2008. godine do 11. juna 2012. godine, izvršio produženo krivično delo zloupotreba službenog položaja, tako što je iskorišćavanjem službenog položaja i nevršenjem službene dužnosti pribavio drugim pravnim licima korist od 34 miliona dinara, a za isti iznos naneo štetu JP Poslovni prostor Zvezdara, kaže se u saopštenju.
