> Izvor: B92
> Datum: ponedeljak 24.02.2014  
> Rubrika: info_hronika
> Naslov: Sprečeno ilegalno unošenje novca
> Članak:

Horgoš -- Carinci na graničnom prelazu Horgoš sprečili su dvojicu poljskih državljana da u Srbiju ilegalno unesu 100.000 evra, saopštila je danas Uprava carina Srbije.
Kako se navodi, srpski carinicu su na tom graničnom prelazu sa Mađarskom juče sprečili pokušaj dvojice poljska državljana, koji su putovali iz Poljske u Bugarsku.
Carinci su detaljno pregledali vozilo i pretresli ta dva putnika, iako su se izjasnili da nemaju šta da prijave carinskoj kontroli i da kod sebe imaju samo po 1.000 evra. Vozač je prilikom kontrole iz džepa izvadio prijavljenih 1.000 evra, dok je još 60.000 evra izvadio iz otvora koji se nalazio između naslona za leđa vozača i donjeg dela sedišta. Identičan iznos, još 61.000 evra carinici su pronašli u torbi koju je suvozač nosio oko struka, navodi se u saopštenju. Carina je napomenula da je unos novca u Srbiju neograničen, ali da su svi putnici prema Zakonu o sprečavanju pranja novca i finansiranja terorizma u obavezi da prijave svaki iznos iznad 10.000 evra i na ulasku i na izlasku iz zemlje. Dodaje se da su i jednom i drugom putniku vraćeni su dozvoljeni iznosi od po 10.000 evra, dok je ostatak novca, odnosno po 51.000 evra privremeno zadržana. Podseća se su carinici na "Horgošu" krajem novembra sprečili ilegalni unos 195.000 funti koje je vozač kamiona sakrio u prostor namenjen za alat.
