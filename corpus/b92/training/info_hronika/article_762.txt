> Izvor: B92
> Datum: Hronika		| četvrtak 20.03.2014  |  12:49
> Rubrika: info_hronika
> Naslov: Šabac: Autom teško povredio dečaka
> Članak:

Šabac -- Vozač "golfa" udario je automobilom dečaka koji je prelazio kolovoz iza zaustavljenog gradskog autobusa i teško ga povredio, saopštila je šabačka policija.
Saobraćajna nezgoda se dogodila u sredu oko 11,45 sati u Mačvanskom Pričinoviću kod Šapca, a "dete je zadobilo teške telesne povrede opasne po život".
Navodi se i da je do nezgode došlo kada je vozilo "golf" šabačkih registracija, kojim je upravljao N.E., "udarilo dečaka koji je prelazio kolovoz iza zaustavljenog gradskog autobusa". Dečak je zbrinut u šabačkoj opštoj bolnici gde su konstatovane teške telesne povrede opasne po život, a potom i u Beogradskom urgentom centru.
