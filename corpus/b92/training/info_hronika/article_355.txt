> Izvor: B92
> Datum: utorak 4.02.2014  
> Rubrika: info_hronika
> Naslov: Laboratorija marihuane u stanu
> Članak:

Beograd -- Policija je otkrila laboratoriju za proizvodnju marihuane u veštačkim uslovima u naselju Cvetanova ćuprija, saopšteno je danas iz MUP-a.
Tom prilikom su dve osobe lišene slobode.
Kako se navodi u saopštenju, slobode su lišeni LJ.L. (50) i S.R. (39), oboje iz Beograda. Policija je otkrila kompletno opremljenu labaratoriju za proizvodnju marihuane, 40 velikih stabljika i 70 sadnica marihuane, više desetina reflektora, ventilacioni sistem, vodovodni sistem "kap po kap" sa potapajućom pumpom, uredjaj za održavanje temperature i merenje Ph vrednosti sa raznovrsnim hemijskim sredstvima za tretiranje droge, kao i uputstvo za gajenje marihuane. LJ.L. i S.R. će, po odobrenju nadležnog tužioca, biti odredjeno zadržavanje do 48 časova, zbog postojanja osnovane sumnje da su izvršili krivično delo neovlašćena proizvodnja i stavljanje u promet opojnih droga.
