> Izvor: B92
> Datum: subota 25.01.2014  
> Rubrika: info_hronika
> Naslov: BG: Mladić teško povređen u udesu
> Članak:

Beograd -- U Beogradu su se protekle noći dogodile tri saobraćajne nesreće, povređeno je pet osoba, a jedan mladić je u teškom stanju prevezen na reanimaciju u Urgentni.
Mladić (25) je teško povređen u udesu koji se dogodio na Pančevačkom putu oko pola pet jutros, a kako je Macura navela, on je sve vreme transporta do Urgetnog centra bio bez svesti, saopštila je portparolka Hitne pomoći Nada Macura.
Lekari su na licu mesta konstatovali povredu glave, prelome kostiju lica, povredu stomaka i grudnog koša. U nesreći koja se dogodila na Obrenovačkom putu u blizini skretanja za naselje Umka, dve osobe su lakše povređene, a jedan muškrac je zadobio povrede glave i on je gubio svest. U trećoj nesreći, koja se dogodila u Višnjičkoj banji, jedan muškrac zadobio je lakšu ortopedsku povredu. Lekari su u noći između petka i subote imali ukupno 93 intervnecije, od kojih 20 na javnom mestu uglavnom zbog astmatičara i srčanih bolesnika.
