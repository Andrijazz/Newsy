> Izvor: B92
> Datum: utorak 11.02.2014  
> Rubrika: info_hronika
> Naslov: Silovatelju sa Pančevca 15 godina
> Članak:

Beograd -- Zlatko Vučković osuđen je zbog silovanja na kaznu zatvora u trajanju od 15 godina, saopštio je Viši sud u Beogradu
Viši sud je naveo da je 7. februara doneo i javno objavio presudu kojom je okrivljenog Zlatka Vučkovića oglasio krivim jer je 29. septembra prošle godine pored Pančevačkog mosta silovao i teško povredio S.S. i kaznio ga sa 15 godina zatvora.
Takođe, okrivljenom Vučkoviću produžen je pritvor koji može trajati do upućivanja u ustanovu za izdržavanje kazne zatvora, a najduže dok ne istekne vreme trajanja kazne zatvora izrečene presudom.
