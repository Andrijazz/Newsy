> Izvor: B92
> Datum: utorak 18.03.2014  
> Rubrika: info_hronika
> Naslov: Mladić povređen u udesu
> Članak:

Beograd -- Muškarac star oko 26 godina povređen je u udesu koji se dogodio sinoć oko 20.25 časova na uglu ulica Livadske i Vladimira Dvornikovića u Velikom Mokrom Lugu.
Kako je izjavila jutros Tanjugu portparol Hitne pomoći Nada Macura, muškarac je zadobio povredu glave i istezanje vrata, a prevezen je u Urgentni centar.
Hitna pomoć je za protekla 24 sata u Beogradu obavila veliki broj intervencija - ukupno 297, od kojih 84 na javnim mestima, precizirala je Macura.
