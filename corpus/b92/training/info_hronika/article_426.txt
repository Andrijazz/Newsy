> Izvor: B92
> Datum: utorak 11.02.2014  
> Rubrika: info_hronika
> Naslov: Prodavao delove dalekovoda
> Članak:

Sremska Mitrovica -- Policija je uhapsila V.R. iz Stare Pazove zbog sumnje da je iz firme u kojoj je zaposlen noću iznosio delove za dalekovode i prodavao ih na otpadima.
Osumjičenom je, nakon saslušanja određen pritvor do 30 dana, navodi se u saopštenju sremskomitrovačke policije i dodaja da je preduzeću "Energoprojekt oprema" naneta šteta od oko 1,6 miliona dinara.
On se tereti da je za vreme noćnih smena, iz magacina preduzeća, "iznosio delove dalekovoda koji se postavljaju u inostranstvu i zajedno sa S.R. ih prodavao otpadima sekundarnih sirovina". Protiv S.R. je podneta krivična prijava za tešku krađu u pomaganju, u redovnom postupku, navela je Policijska uprava u Sremskoj Mitrovici.
