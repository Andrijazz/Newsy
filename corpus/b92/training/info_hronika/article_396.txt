> Izvor: B92
> Datum: subota 8.02.2014  
> Rubrika: info_hronika
> Naslov: Zaplenjena marihuana na Batrovcima
> Članak:

Sremska Mitrovica -- Granična policija je na prelazu Batrovci, na izlazu iz Srbije, zaplenila oko četiri kilograma marihuane, saopšteno je danas.
Policija je pregleda automobila mercedes, austrijskih registarskih oznaka, a u posebnom bunkeru, ispod karoserije, pronašla devet najlonskih vrećica sa marihuanom, ukupne težine 3.993 grama.
Vozaču V.P.(1986) iz Prištine i suvozaču G.S.(1966), državljanima Srbije, određeno je zadržavanje do 48 sati. Oni će u toku dana biti dovedeni u Više javno tužilaštvo u Sremskoj Mitrovici na saslušanje.
