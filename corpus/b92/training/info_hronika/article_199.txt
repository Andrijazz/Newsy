> Izvor: B92
> Datum: ponedeljak 20.01.2014  
> Rubrika: info_hronika
> Naslov: Umro novinar Aleksandar Kostić
> Članak:

Beograd -- Dugogodišnji novinar Studija B i član Udruženja novinara Srbije (UNS) Aleksandar Kostić preminuo je u Beogradu u 77. godini, saopštio je danas UNS.
Kostić je rođen 1937. godine u selu Oparić. Završio je Novinarsku školu Instituta za novinarstvo u Beogradu. Novinarstvom je počeo da se bavi 1960. godine u listu "Borba".
Od osnivanja Studija B 1970. godine, pa do penzionisanja, radio je u više redakcija te medijske kuće. Poslednjih godina rada bio je urednik i voditelj emisija narodne muzike. Datum i vreme sahrane biće naknadno objavljeni.
