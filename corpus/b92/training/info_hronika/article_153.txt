> Izvor: B92
> Datum: Hronika		| četvrtak 16.01.2014  |  13:58
> Rubrika: info_hronika
> Naslov: U februaru kraj suđenja Filipoviću
> Članak:

Beograd -- Završnica suđenja i presuda Branku Filipoviću Fidi, optuženom za pokušaj ubistva Predraga Danilovića u maju, očekuje se za mesec dana.
Naime, sud je danas zakazao završnu reč tužilaštva i odbrane za 10. februara. Na tom suđenju pre završnih reči veštaci sudske medicine će izneti dopunsko mišljenje o ozbiljnosti povrede koju je Filipović nožem nanaeo Daniloviću na ruci.
Što se tiče povrede stomaka, veštaci su rekli da je povreda bila ozbiljna, ali ne i opasna po život. Osim veštaka na današnjem suđenju saslušano je i više svedoka i očevidaca događaja. Nakon završnih reči, tužilaštva, optuženog i njegovih branilaca, sud će zakazati izricanje presude u roku od tri dana. Filipović je u pritvoru od hapšenja 2. juna. On je na početku suđenja negirao da je pokušao da ubije Danilovića, tvrdeći da je ceo događaj bio nesrećan slučaj i da nikada nije imao nameru ni da ga povredi, a kamoli da ga ubije, jer su dugogodišnji prijatelji. Filipović izrazio žaljenje za sve što se dogodilo, navodeći da je za sve je kriv alkohol, koji su te noći konzumirali u velikim količinama. Njegova odbrana je prethodno u dva navrata u oktobru i novembru nudila priznanje i zatvorsku kaznu od tri godine, pod uslovom da tužilaštvo preklavifikuje krivično delo pokušaj ubistva u lakše krivično delo. Da je zaključen sporazum o priznanju krivice suđenja ne bi bilo, a sa tom nagodbom morao bi da se složi i oštećeni, u ovom slučaju Danilović. Tužilaio se krivičnom gonjenju Filipovića.
