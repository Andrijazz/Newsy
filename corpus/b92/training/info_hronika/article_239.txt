> Izvor: B92
> Datum: Hronika		| četvrtak 23.01.2014  |  08:37
> Rubrika: info_hronika
> Naslov: Ranjen vlasnik prodavnice u NS
> Članak:

Novi Sad -- Prilikom razbojništva koje se dogodilo sinoć oko 21 sat u prodavnici „Maca 021“ u Ulici Branka Bajića 14 u Novom Sadu, povređen je vlasnik P. B. (49).
Po prvim informacijama, reč je o lakšim povredama, a policija traga za naoružanim razbojnikom.
Za sada nepoznati pljačkaš je, nešto posle 21 sat ušao u prodavnicu i preteći oružjem od radnice tražio novac, ali je ona odbila da ga preda. Dok se pljačkaš još nalazio u radnji i raspravljao sa prodavačicom, naišao je vlasnik, te je došlo do rvanja između njih dvojice. U jednom trenutku su izašli napolje, a tom prilikom se začuo pucanj. Razbojnik je pobegao, a vlasnik prodavnice je kolima hitne pomoći prevežen u Urgentni centar. Metak je vlasniku prodavnice okrznuo glavu i ima površinsku povrede, i posle ukazane pomoći biće pušten kući.
