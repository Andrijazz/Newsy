> Izvor: B92
> Datum: subota 1.03.2014  
> Rubrika: info_hronika
> Naslov: Muškarac povređen u tunelu
> Članak:

Beograd -- Jedan muškarac (37) povređen je u saobraćajnoj nesreći danas u Beogradu, rekla je agenciji Beta portparol Hitne pomoći Nada Macura.
On je u tunelu na putu ka Straževici oko tri ujutro zadobio povrede lica i desnog stopala, i prevežen je u Urgentni centar.
Sinoć u glavnom gradu dogodila su se još dva udesa, ali u njima nije bilo povredjenih. Služba Hitne pomoći imala je prošle noći 102 intervencije, od čega 19 na javnom mestu, a najčešće su zvali astmatičari i srčani bolesnici.
