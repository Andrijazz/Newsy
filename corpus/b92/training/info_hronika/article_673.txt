> Izvor: B92
> Datum: subota 8.03.2014  
> Rubrika: info_hronika
> Naslov: Zbog odrona obustavljen saobraćaj
> Članak:

Majdanpek -- Saobraćaj na deonoci puta Kučevo-Majdanpek potpuno je obustavljen večeras u oba smera zbog odrona, saopštilo je Javno preduzeće "Putevi Srbije".
Kako se navodi, saobraćaj je potpuno obustavljen u oba smera na drzavnom putu M-24, deonica Kučevo - Majdanpek, zbog odrona ispred tunela na ulasku u Majdanpek iz pravca Kučeva.
Ekipe putara su odmah počele da raščišćavaju i uklanjaju odron sa puta i postavile su privremenu saobraćajnu signalizaciju, piše u saopštenju. Javno preduzeće "Putevi Srbije" odmah će po raščišćavanju odrona obavestiti medije i sve korisnike puteva o prohodnosti državnog puta M-24 i novom režimu saobraćaja.
