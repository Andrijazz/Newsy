> Izvor: B92
> Datum: utorak 25.02.2014  
> Rubrika: info_hronika
> Naslov: Sud traži veštačenje Stanišića
> Članak:

Beograd -- Viši sudu u Beogradu naložoio je medicinsko veštačenje zdravlja nekadašnjeg šefa DB-a Jovice Stanišića kako bi se utvrdilo da li je sposoban za suđenje.
Naime Stanišć, koji je nakon 10 godina suđenja oslobođen optužbi u Haškom tribunalu, danas je trebalo da sedne na optuženičku klupu beogradskog Višeg suda, u okviru suđenja nekadašnjoj sekretarki Vlade Srbije Živke Cice Knežević i još desetak optuženih za nelegalnu dodelu državnih stanova.
Međutim, Stanišić (63) danas nije došao u sud na pripremno ročište u tom procesu, koji traje već desetak godina, ali zbog novih odredbi Zakonika o krivičnom postupku formalno treba da krene ispočetka. "Pripremno ročište nije održano zbog izostanka Stanišića koji je, kako je sud obavešten, bio sprečen da pristupi zbog bolesti", rekla je portparolka suda Dušica Ristić Tanjugu. Ona je dodala da je sud izdao naredbu da se obavi veštačenje medicinske dokumentacije koja mu je dostavljena za Stanišića. Naredbom je naloženo veštacima medicinske struke da daju mišljenje na okolnost da li Stanišić može da prisustvuje pripremnom ročištu i glavnom pretresu, precizirala je Ristić. Za sledeći termin pripremnog ročišta određen je 24. april. Krivični postupak protiv Stanišića je aktiviran, nakon što je desetak godina bio u prekidu jer mu se sudilo u Haškom tribunalu pred kojim je prvostepenom presudom oslobođen optužbi. Krivično vanpretresno veće Višeg suda u Beogradu donelo je 28. januara prolše godine rešenje kojim je krivični postpak protiv Stanišića spojilo sa postupkom protiv Kneževićeve i ostalih optuženih za zloupotrebu službenog položaja. Sudsko veće Habi za zločine počinjene od aprila 1991. do kraja 1995. godine u Hrvatskoj i BiH. Zbog nelegalne dodele državnih stanova u tom procesu se sudi bivšim funkcionerima SPS-a i JUL-a, kao i udovici bivšeg predsednika SRJ Slobodana Miloševića i nekadašnjoj predsednici JUL-a Miri Marković, kojoj se zbog bekstva sudi u odsustvu. Na optužnici je, pored pomenutih, i nekadašnji direktor Uprave carina Mihalj Kertes, protiv koga se u Specijalnom sudu vode još tri odvojena procesa zbog šverca cigareta tokom devedesetih godina prošlog veka. Protiv njega je nedavno odbijena optužnica za iznošenje državnih para na Kipar zbog apsolutne zastarelosti. Optuženi za nelegalno prisvajanje stanova iz Fonda Vlade Srbije 2000. godine su i Branislav Ivković, Miloš Lončar, Danilo Pantović, Petar Zeković, Zoran Perić, Miloš Batina i Milun Milošević. Protiv Bratislave Morine postupak je obustavljen zbog apsolutne zastarelosti krivičnog gonjenja.
