> Izvor: B92
> Datum: sreda 5.03.2014  
> Rubrika: info_hronika
> Naslov: Poginuo na auto-putu kod Smedereva
> Članak:

Smederevo -- Jedan muškarac poginuo je u saobraćajnoj nesreći na auto-putu Niš-Beograd, nedaleko od Smedereva, saopštila je policija.
Do nesreće je došlo kada je vozač šlepera sa prikolicom, beogradskih registarskih oznaka, Rade M. (55) iz Gornjeg Milanovca, najverovatnije zbog neprilagođene brzine kretanja, probio metalnu zaštitnu ogradu, prešao u suprotnu traku puta, a zatim probio i ogradu mosta preko reke Konjske i sleteo u reku.
Vozač je lakše povređen, dok je putnik Zoran B. (49) iz Batočine, podlegao povredama u Urgentnom centru u Beogradu. Protiv vozača će biti podneta krivična prijava za teško delo protiv bezbednosti javnog saobraćaja, navodi se u saopštenju.
