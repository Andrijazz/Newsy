> Izvor: B92
> Datum: sreda 1.01.2014  
> Rubrika: info_hronika
> Naslov: Niš: Šest tuča, dva uboda nožem
> Članak:

Niš -- Lekari Hitne pomoći u Nišu intervenisali su u dva slučaja zbog uboda nožem, a tokom noći zabeleženo je i šest tuča i jedna saobraćajna nezgoda.
U jednom slučaju reč je o ubodu nožem u grudi, a u drugom o ubodu u stomak i povređeni su prebačeni do Urgentnog centra u Kliničkom centru, rekli su lekari. Kako je jutros saopšteno iz niške policije, jedan napadač jempronađen, a drugi je identifikovan i on se traži. Jedna osoba ubodena je u grudi, a druga u stomak, napomenuli su u policiji.
Jedna osoba povređena je u saobraćajnoj nezgodi, rekao je Tanjugu šef smene Saša Ignjatijević. Od 19 sati sinoć do sedam sati jutros registrovano je ukupno 11 povreda i 13 osoba u alkoholisanom stanju kada su intervenisale ekipe Zavoda za hitnu medicinsku pomoć. Lekari su ukupno za tih 12 sati imali više od 50 intervencija na terenu. Inače, nije bilo težeg narušavanja javnog reda i mira na javnim mestima, a tuče koje su registrovane pre se mogu opisati kao sitne čarke, napomenuli su u policiji.
