> Izvor: B92
> Datum: Hronika		| četvrtak 27.02.2014  |  22:05
> Rubrika: info_hronika
> Naslov: Prokuplje: Stradala jedna osoba
> Članak:

Prokuplje -- Jedna osoba je stradala, a druga je teško povređena u saobraćajnoj nesreći koja se večeras dogodila u mestu Bresničić kod Prokuplja.
Kako je Tanjugu rečeno u MUP-u, večeras u 20 sati došlo je do saobraćajne nesreće u Bresničiću kod Prokuplja, kada je automobil marke "Opel astra" naleteo na moped marke "Tomos". Vozač mopeda je po prijemu u bolnicu preminuo, a druga osoba koja je bila na mopedu zadobila je teške telesne povrede opasne po život.
