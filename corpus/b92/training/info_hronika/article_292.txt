> Izvor: B92
> Datum: sreda 29.01.2014  
> Rubrika: info_hronika
> Naslov: NS: Žena povređena na radnom mestu
> Članak:

Novi Sad -- Jedna žena (38) teže je povredila glavu kada je pala sa stepeništa na radnom mestu, dok je jedan muškarac (50) lakše povređen u nesreći u Novom Sadu.
Žena stara 38 godina pala je sa stepeništa na radnom mestu i teže povredila glavu, nakon čega je prevezena u Urgentni centar.
Deset minuta nakon ponoći na Karlovačkom trgu u Sremskim Karlovcima, muškarac (50) u alkoholisanom stanju lakše je povredio glavu. Ekipa Hitne pomoći u Novom Sadu imala je 21 intervenciju, a najviše su se javljali hronični i srčani bolesnici. U nesreći koja se dogodila oko 20 časova u ulici Internacionalnih brigada u Kragujevcu, muškarac je zadobio povrede grudnog koša. U Kragujevcu je bilo ukupno 47 intervencija, a najčešće su se javljali astmatičari, osobe s povišenim pritiskom i bolovima u grudima.
