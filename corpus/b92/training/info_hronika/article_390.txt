> Izvor: B92
> Datum: petak 7.02.2014  
> Rubrika: info_hronika
> Naslov: Niš: Uhapšen bivši sudija
> Članak:

Niš -- U nastavku akcije na suzbijanju korupcije uhapšeni su bivši sudija Prekršajnog suda u Nišu N. D. i bivši referent za izvršenje Prekršajnog suda u Nišu N.D.
Policijski službenici Policijske uprave u Nišu, u saradnji sa Vištvom u Nišu, u nastavku akcije na suzbijanju korupcije uhapsili su bivšeg sudiju Prekršajnog suda u Nišu N. D. (1952) iz Svrljiga i bivšeg referenta za izvršenje Prekršajnog suda u Nišu N.D. (1948) iz Svrljiga, saopšteno je danas.
Oni su uhapšeni zbog postojanja osnova sumnje da su izvršili krivična dela kršenje zakona od strane sudije, javnog tužioca i zamenika, zloupotreba službenog položaja i falsifikovanje službene isprave. Osumnjičeni su od početka 2010. do sredine 2013. godine, svako u okviru svojih ovlašćenja, određene novčane kazne i troškove postupka naplaćivali od kažnjenih lica, a novac dobijen na ovaj način, umesto da uplate na račun suda, prisvajali su za sebe. Osumnjičena N. D.(1952) je nakon toga u ovim predmetima donosila rešenja o nastupanju apsolutne zastarelosti. Na ovaj način osumnjičeni su pribavili protivpravnu imovinsku korist u iznosu od 2.300.000 dinara, a na štetu budžeta Republike Srbije, naveden je u saopštenju.
