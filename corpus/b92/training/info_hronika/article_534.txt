> Izvor: B92
> Datum: petak 21.02.2014  
> Rubrika: info_hronika
> Naslov: Blic: Veljović traži hapšenja u MUP
> Članak:

Beograd -- Posle svedočenja bivšeg šefa kabineta Ivice Dačića Branka Lazarevića počela su hašpenja i u samom vrhu policije, piše "Blic".
List navodi da je direktor policije Milorad Veljović naložio juče privođenje nekoliko funkcionera Uprave kriminalističke policije kojima rukovodi Rodoljub Milović zbog sumnje da su odavali informacije članovima narko klana Darka Šarića.
Milović je za taj list potvrdio da je dobio nalog od Veljovića da ispita nezakonite aktivnosti svojih funkcionera. "Tačno je, dobio sam nalog od direktora policije i uradiću ono što je od mene tražio", rekao je Milović za "Blic". Lazarević je juče pušten da se brani sa slobode, oduzet mu je pasoš i zabranjeno mu je napuštanje prebivališta bez odobrenja suda, kao i "komuniciranje sa određenim okrivljenim i svedokom".
