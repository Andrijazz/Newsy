> Izvor: B92
> Datum: sreda 26.02.2014  
> Rubrika: info_hronika
> Naslov: Uhapšen zbog krađe struje
> Članak:

Novi Pazar -- Novopazarska policija saopštila je da je uhapsila i odredila pritvor do 48 časova I. T. (57) osumnjičenom za nedozvoljeno nošenje oružja i krađu struje.
"Policija je 25. oktobra prošle godine prilikom pretresa automobila austrijskih registarskih oznaka pronašla pištolj, na kojem je veštačenjem utvrđeno da se nalazi DNK osumnjičenog", navedeno je u saopštenju.
Policija tereti I. T. i da se nelegalno priključio na električno brojilo, čime je naneo materijalnu štetu Elektrodistribuciji Novi Pazar u iznosu od 100.000 dinara. Novopazarska policija uhapsila je i M. M. (27) osumnjičenog da je sinoć u porodičnoj kući napao oca i pretio da će ga ubiti. Osumnjičenom je određen pritvor do 48 časova.
