> Izvor: B92
> Datum: petak 28.02.2014  
> Rubrika: info_hronika
> Naslov: NP: Učenici maltretirali druga
> Članak:

Novi Pazar -- Otac maloletnog učenika Turističko - ugostiteljske škole u Novom Pazaru prijavio je policiji maltretiranje svog deteta od strane više maloletnih lica.
Portparolka PU Novi Pazar Bedrija Mujović kazala je za Tanjug da je 26. februara otac maloletnog ucenika prijavio PU da su njegovog sina drugovi iz škole maltretirali.
"Otac maloletnog lica prijavio je slucaj da su njegovom sinu svukli odeću. Policija je o dogadjaju obavestila tužioca i uzela izjave od svih učesnika dogadjaja. Radi se o vise maloletnih lica", rekla je ona. Direktor Turističko-ugostiteljske škole Iso Ćorović kazao je za Tanjug da je uzeo izjave od svih učenika i da će postupiti u skladu sa zakonom. "Pedagog i ja smo razgovarali sa tim učenicima i oni tvrde da to nisu uradili. Ono što škola zna jeste da tom učeniku nisu skinuli i donji veš, već samo pantalone i to u kabinetu za posluživanje. Naravno, to je za svaku osudu ali o sankcijama možemo govoriti tek kada se istraga završi", rekao je Ćorović. On je dodao da je možda i profesor napravio propust jer nije bio u toj prostoriji. "Ne možemo da sudimo unapred ali ćemo svakako postupiti u skladu sa zakonom", rekao je Ćorović i dodao da se ne radi o problematičnim djacima. Prema navodima novopazarskih m edija, učenik trećeg razreda Turističko-ugostiteljske škole iz Novog Pazara preživeo je užasnu torturu kada su mu školski drugovi skinuli pantalone i donji veš a sve su snimili mobilnim telefonima. Maloletni učenik je policijskim službenicima rekao da su ga učenici napadali i ranije a da se poslednji napad dogodio u školskom dvorištu.
