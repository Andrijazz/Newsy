> Izvor: B92
> Datum: ponedeljak 24.02.2014  
> Rubrika: info_hronika
> Naslov: Pucnjava u Nišu, povređen mladić
> Članak:

Niš -- Jedan mladić je povređen u pucnjavi koja se oko 22.30 dogodila u blizini Starog groblja u Nišu, potvrđeno je za B92 u niškoj policiji.
Ranjena osoba pogođena je u nogu i prebačena je u Urgentni centar, rečeno je u policiji.
RTS navodi da je u pucnjavi ranjen mladić (25). Napadač za sada nije poznat, a uviđaj je u toku. Građani Niša započeli su, posle ubistva studenta medicine Vuka Stojiljkovića (22) 10. februara široku kampanju protiv nasilja. Osim što svake večeri pale sveće u parku Svetog Save gde je mladić ubijen, dva puta do sada protest protiv nasilja organizovan je na centralnom gradskom trgu, a novi je zakazan za 1. mart.
