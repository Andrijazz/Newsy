> Izvor: B92
> Datum: nedelja 16.02.2014  
> Rubrika: info_hronika
> Naslov: U sudaru povređene tri osobe
> Članak:

Beograd -- U saobraćajnoj nezgodi na Zrenjaninskom putu posle skretanja za Padinsku skelu, večeras su u sudaru motorcikla i putničkog automobila povredjena tri muškarca.
Nezgoda se dogodila oko 18 sati, a povređeni su prebačeni u Urgentni centar, izjavila je Tanjugu portparol Hitne pomoći Nada Macura.
Prema njenim rečima, motorciklista, muškarac star oko 50 godina, zadobio je povrede glave, prelom desne jagodične kosti, otok i modricu oko desnog oka. Druga lekarska ekipa zbrinula je drugog muškarca, starog oko 27 godina koji je zadobio razderotinu glave, povredu vrata i otvoren prelom leve podkolenice. Treća muška osoba, stara oko 23 godine, ima povredu glave, stomaka i prelom leve butne kosti.
