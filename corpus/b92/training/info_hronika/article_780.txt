> Izvor: B92
> Datum: subota 22.03.2014  
> Rubrika: info_hronika
> Naslov: BG: U udesu povređen muškarac
> Članak:

Beograd -- U udesu koji se dogodio u Beogradu na auto-putu ka Nišu povređen je muškarac star 73 godine, a njegova supruga koja je bila suvozač, ostala je nepovređen.
Portparolka Hitne pomoći Nada Macura je za agenciju Beta rekla da se udes dogodio sinoć u 22.32 na auto putu pre dušanovačke pijace i da je vozaču povredjena glava, gubio je svest i nije mogao da rekonstruiše dogadjaj, pa je prebačen u Urgentni centar u odeljenje reanimacije.
Hitna pomoć je noćas u glavnom gradu intervenisala 110 puta, od kojih na javnom mestu 24 puta. Tokom celog jučerašnjeg dana bilo je 147 intervencija, od kojih 62 na javnom mestu, rekla je Nada Macura. "Javljali su se bolesnici koji boluju gotovo od svih učestalih hroničnih bolesti, a najviše astmatičari i srčani bolesnici, bilo je i moždanih udara i onih koji pate od visokog pritiska", rekla je Nada Macura.
