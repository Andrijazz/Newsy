> Izvor: B92
> Datum: subota 22.03.2014  
> Rubrika: info_hronika
> Naslov: Pop u pritvoru, selo Pločica u šoku
> Članak:

Kovin -- Svešteniku M.Đ. (56) iz Pločice kod Kovina, osumnjičenom da je obljubio dvanaestogodišnju devojčicu, sudija za prethodni postupak odredio je pritvor do 30 dana.
Meštani sela Pločica danas su u šoku - jedni ne veruju u to i govore da je sveštenik uzoran čovek, drugi su i ranije bili sumnjičavi.
Oni koji su sumnjali kažu da nisu mogli da reaguju jer nisu imali dokaze. Ipak, policija je bila na visini zadatka, i odmah krenula u istragu, čim su neki od meštana prijavili svoje sumnje.
Regina Spasić, hraniteljka žrtve, koja je kod nje već 9 godina, kaže da nije mogla da veruje šta se desilo. Ispričala je za B92 da im je taj sveštenik dolazio u kuću i da su u šoku. Devojčica je poslednje dve godine pevala u crkvenom horu. Više o tome pogledajte u našem prilogu:
