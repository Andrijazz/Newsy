> Izvor: B92
> Datum: petak 14.03.2014  
> Rubrika: info_hronika
> Naslov: KG: Nađen mrtav muškarac u kolima
> Članak:

Kragujevac -- Mijat G. (66) iz Kragujevca pronađen je jutros mrtav, u automobilu parkiranom na trgu Radomira Putnika, ispred zgrade suda, javlja Blic.
Njega su primetili prolaznici oko 8.20 sati, u plavom "fijat puntu" beogradske registracije. Bio je na mestu vozača, a prozor na njegovim vratima je bio otvoren.
Kako saznaje Blic, od ekipe Hitne pomoći koja je došla po pozivu, Mijat G. je "zatečen u beživotnom stanju i lekari mu nisu mogli pomoći". "Mogli smo samo da konstatujem smrt, koja je, prema onome što smo videli, verovatno prirodna, jer nisu primećeni nikakvi znaci nasilja što bi ukazivalo da je reč o ubistvu", navode sagovornici Blica. Policija obavlja uviđaj, a da li će telo Mijata G. koji je prijavljen u naselju Erdoglija, biti poslato na obdukciju, odlučiće tužilac.
