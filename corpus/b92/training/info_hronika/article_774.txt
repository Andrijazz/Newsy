> Izvor: B92
> Datum: petak 21.03.2014  
> Rubrika: info_hronika
> Naslov: Noć u Beogradu protekla mirno
> Članak:

Beograd -- Noć u Beogradu za lekare je protekla mirno, izjavila je jutros Tanjugu portparol Hitne pomoći Nada Macura.
Ona je istakla da se u tom periodu dogodio samo jedan saobraćajni udes bez težih posledica.
U udesu, koji se dogodio oko 19.25 časova u Bulevaru Kralja Aleksandra, kod "Kluza", žena stara oko 42 godine, vozač, stresno je reagovala, ali nije zadobila vidljive povrede, pa nije ni vožena u bolnicu, rekla je Macura.
Hitna pomoć je tokom noći u Beogradu obavila 101 intervenciju od kojih 22 na javnim mestima, precizirala je Macura. Portparol Hitne pomoći je savetovala boravak u prirodi, oprez u saobraćaju, adekvatno oblačenje, uzimanje napitaka i vitamina i čuvanje i podizanje imuniteta.
