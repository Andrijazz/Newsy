> Izvor: B92
> Datum: sreda 15.01.2014  
> Rubrika: info_hronika
> Naslov: U toku istraga o smrti bebe
> Članak:

Užice -- U toku je istraga da li su zdravstveni radnici krivi za smrt 16-mesečne Nikoline Tadić iz Guče, izjavila je ministarka zdravlja Slavica Đukić Dejanović.
Mala Nikolina je preminula u ponedeljak u Univerzitetskoj klinici u Tiršovoj, posle kome u koju je pala nakon što je progutala zrno pasulja.
Prema tvrdnjama porodice, u sanitetskom vozilu koje je dete prevozilo iz Guče u Čačak nestalo je kiseonika, zbog čega su Nikolini moždane funkcije otkazale. "U svim situacijama gde eventualno zdravstveni radnici nisu adekvatno obavili svoj posao, činjenjem ili nečinjenjem, neminovne su sankcije i ja na njima insistiram. Tako će biti i u ovom slučaju ako se krivica dokaže", poručila je ministarka Đukić Dejanović tokom posete Užicu.
