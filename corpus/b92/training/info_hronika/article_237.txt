> Izvor: B92
> Datum: Hronika		| četvrtak 23.01.2014  |  11:32
> Rubrika: info_hronika
> Naslov: Uhapšeno troje zbog pornografije
> Članak:

Beograd -- U nastavku akcije "Armagedon" uhapšene tri osobe zbog pornografije i iskorišćavanje maloletnog lica za pornografiju.
Hapšenje je izvršila Uprava kriminalističke policije MUP Srbije, po nalogu Posebnog tužilaštva za borbu protiv visokotehnološkog kriminala.
Zbog postojanja osnovane sumnje da su počinile krivično delo prikazivanje, pribavljanje i posedovanje pornografskog materijala i iskorišćavanje maloletnog lica za pornografiju privedeni su Č.I. (1981), P.D. (1984) i T.R.O.L. (1966), saopšteno je iz MUP-a.
Postoje osnovi sumnje da su osumnjičeni sa svojih kućnih računara preko interneta obavili preuzimanje i skladištenje preko 28 gigabajta audio-video zapisa nastalih zloupotrebom maloletnih lica od 2 do 12 godina u pornografske svrhe. Pretresom prostorija osumnjičenih pronađena je i privremeno oduzeta računarska oprema koja je korišćena za izvršenje krivičnog dela, navodi se u policijskom saopštenju.
