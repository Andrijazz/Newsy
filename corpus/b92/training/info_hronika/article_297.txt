> Izvor: B92
> Datum: Hronika		| četvrtak 30.01.2014  |  16:28 -> 16:58
> Rubrika: info_hronika
> Naslov: Lokalizovan požar u centru Beograda
> Članak:

Beograd -- Lokalizovan požar koji je između 15 i 16 časova izbio u centru Beograda u jednoj od kancelarija Dunav osiguranja u Makedonskoj ulici preko puta "Staklenca".
Načelnik Uprave za vanredne situacije u Beogradu Rade Marković kaže da je požar lokalizovan i da nema povređenih.
Požar je izbio na drugom spratu zgrade u kojoj se nalaze poslovne prostorije Dunava. Na mesto požara je izašlo 7 vatrogasnih kola, a saobraćaj je bio blokiran.
Marković je kazao da je požar izbio oko 15 sati, da su gorele dve kancelarije površine 30 metara kvadratnih i da je intervenisalo sedam vatrogasnih voziila i 29 vatrogasaca. "Požar je lokalizovan. Nema povređenih, evakuisana je jedna žena. U toku je odimljavanje - provetravanje prostorija", rekao je on. Iz zgrade je izlazio gust dim, koji je privlačio pažnju velikog broja građana koji su se u vreme popodnevnog špica zatekli na Trgu Republike.Pozar u Makedonskoj pic.twitter.com/Dh9UuNDaY9 Aleksa (@superguta) January 30, 2014
Pozar u Makedonskoj pic.twitter.com/Dh9UuNDaY9
