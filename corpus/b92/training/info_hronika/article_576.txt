> Izvor: B92
> Datum: utorak 25.02.2014  
> Rubrika: info_hronika
> Naslov: Pronađeno telo u kanalu kod Čačka
> Članak:

Čačak -- U Trbušanima kod Čačka pronađeno je telo nepoznatog muškarca u kanalu za navodnjavanje, kažu u Odeljenju za vanredne situacije Moravičkog okruga.
"Na intervenciju smo otišli na poziv policije. Pripadnici vatrogasno spasilačkog bataljona su ga izneli iz kanala i ostale radnje su sada u nadležnosti čačanske Policijske uprave", rekao je Tanjugu načelnik Odeljenja za vanredne situacije Moravičkog okruga, Dragiša Broćić.
Broćić je dodao da će policija, nakon uviđaja, saopštiti uzroke smrti.
