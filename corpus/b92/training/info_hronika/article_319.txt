> Izvor: B92
> Datum: petak 31.01.2014  
> Rubrika: info_hronika
> Naslov: Sud razmatra žalbu sudije Jakšića
> Članak:

Beograd -- Apelacioni sud razmatara žalbu presude Specijalnog suda, kojom su sudija Blagoje Jakšić i saradnici oslobođeni optužbi da su nezakonito pribavili 20 mil. dinara
"Sednica koja je jutros počela je završena, a procedura je takva da se sudije sada povlače u nejavni deo sednice, gde će doneti odluku o uloženoj žalbi", rečeno je agenciji Beta u tom sudu.
Sudija Jakšić i još pet osoba oslobođeni su 16. maja prošle godine zbog nedostatka dokaza. Oslobođeni su Ljubomir Biševac, direktor preduzeća "Luh" iz Kosovske Mitrovice Milorad Laketić, zatim Miroslav Božović i referenti u sudu u Kosovskoj Mitrovici Blagoje Čurović i Dragan Gavrilović. Biševac i direktor DTP "Luh" iz Kosovske Mitrovice Milorad Laketić optuženi su da su zaključili fiktivni ugovor o kupoprodaji poslovnog prostora, a Jakšiću se na teret stavlja da je kao predsednik Opštinskog suda u Kosovskoj Mitrovici dao nalog da se falsifikovanjem službene knjige tog suda izvrši overa fiktivnog ugovora. Referenti overe u sudu Blagoje Čurović i Dragan Gavrilović optuženi su da su Jakšićev nalog izvršili. Biševac je potom, prema optužnici, taj prostor prodao Univerzitetu u Prištini, sa sedištem u Kosovskoj Mitrovici, za oko 20 miliona dinara i tako pribavio imovinsku korist u tom iznosu, i naneo štetu DTP "Luh".
