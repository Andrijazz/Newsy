> Izvor: B92
> Datum: Hronika		| četvrtak 13.02.2014  |  08:15
> Rubrika: info_hronika
> Naslov: Slučaj "Danilović": Danas presuda
> Članak:

Beograd -- U Višem sudu u Beogradu danas će biti izrečena presuda Branku Filipoviću Fidu za pokušaj ubistva predsednika Košarkaškog kluba Partizan Predraga Danilovića.
Tužilaštvo je sudu predložilo da Filipovića osudi na osam godina zatvora, dok je odbrana tražila osobađanje.
Filipović je optužen da je 18. maja u restoranu u Beogradu nožem ranio Danilovića, a u pritvoru je od početka juna 2013. godine. Kako se tvrdi, Filipović je posle svađe nožem napao Danilovića, koji je tom prilikom zadobio povrede po glavi, ruci i stomaku. Presuda će biti izrečena u 11 sati.
