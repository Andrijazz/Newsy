> Izvor: B92
> Datum: ponedeljak 3.03.2014  
> Rubrika: info_hronika
> Naslov: NS: Ranio čoveka u nezakonitom lovu
> Članak:

Novi Sad -- Protiv L.V. (57) biće podneta krivična prijava jer je u nezakonitom lovu kod Kovilja ranio metkom iz lovačke puške jednog 63-godišnjeg meštanina Petrovaradina.
Ranjenik s teškim povredama, opasnim po život, nalazi se u Kliničkom centru Vojvodine.
Protiv L. V. biće podneta krivična prijava za teško delo protiv opšte sigurnosti, u vezi s krivičnim delom izazivanja opšte opasnosti, navodi se u saopštenju i dodaje da se ranjavanje dogodilo u nedelju.
Protiv ukupno 62 lovca biće podnete krivične prijave koje ih terete za nezakoniti lov, a policija je, uz potvrdu, oduzela oružje od svih, piše u saopštenju.
