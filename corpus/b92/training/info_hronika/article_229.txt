> Izvor: B92
> Datum: sreda 22.01.2014  
> Rubrika: info_hronika
> Naslov: Dvoje povređeno u udesu u Radničkoj
> Članak:

Beograd -- Dve osobe su povređene u saobraćajnom udesu koji se dogodio oko 22.40 časova u Radničkoj ulici u Beogradu, izjavila je portparol Hitne pomoći Nada Macura.
Mladić star 24 godine zadobio je povredu glave, istezanje vrata, povredu oba kolena, a postoji mogućnost i lakog potresa mozga, dok je devojka stara, takodje, oko 24 godine, zadobila povredu glave, rekla je Macura i dodala da su oboje prevezeni u Urgentni centar.
Hitna pomoć je tokom noći u Beogradu obavila 137 intervencija od kojih 19 na javnom mestu, a za protekla 24 sata ukupno 283 od kojih 71 na javnim mestima, precizirala je Macura i dodala da je taj broj izrazito povećan. Lekarima su se najčešće obraćale osobe sa hipertenzijom i bolovima u grudima, istakla je portparol Hitne pomoći i savetovala veliki oprez u saobraćaju.
