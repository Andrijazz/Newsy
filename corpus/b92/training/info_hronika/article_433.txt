> Izvor: B92
> Datum: sreda 12.02.2014  
> Rubrika: info_hronika
> Naslov: LE: Dvoje privedeno zbog ubistva
> Članak:

Leskovac -- Policija u Leskovcu uhapsila je i predala višem javnom tužiocu S.K. (29) i S.K. (22) zbog osnova sumnje da su izvršili krivično delo ubistvo.
S.K.i S.K. se terete da su se 10.februara u ranim jutarnjim satima, nakon kratke svađe, potukli sa D.A. (20) koji je tom prilikom zadobio telesne povrede usled kojih je tokom dana preminuo u svojoj kući, navodi se u saopštenju Policijske uprave.
Osumnjičenima je sudija odredio pritvor do 30 dana.
