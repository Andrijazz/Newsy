> Izvor: B92
> Datum: petak 7.03.2014  
> Rubrika: info_hronika
> Naslov: Žandarmu šest godina zatvora
> Članak:

Niš -- Krivično veće Višeg suda u Nišu nepravnosnažno osudilo pripadnika Žandarmerije Stanka Stojanovića (32) na šest godina zatvora zbog ubistva u pokušaju.
Pri izricanju presude navedeno je da je Stojanović 18. oktobra prošle godine ispalio jedan hitac koji je oštećenu pogodio u levo rame, rekla je Tanjugu portparolka tog suda Tamara Savić Cvetanović.
Stojanović je bio nezadovoljan načinom upravljanja vozlilom oštećene, pa je svojim vozilom oštećenu najpre ometao sirenom, a pucao je u trenutku kada se njegovo vozlilo nalazilo paralelno sa njenim vozilom, dodala je Savić Cvetanovićeva. Stojanović ima prava da na odluku prvostepenog suda podnese žalbu Apelacionom sudu, napomenula je Savić Cvetanovićeva.
