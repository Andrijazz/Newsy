> Izvor: B92
> Datum: Hronika		| četvrtak 20.03.2014  |  10:12
> Rubrika: info_hronika
> Naslov: Pogledajte šta je S.T. imao u stanu
> Članak:

Kraljevo -- Kraljevačka policija juče je privela S.T. (1964) iz tog grada kod kog su, pretresom stana, našli bombe, pušku i veliku količinu metaka.
Protiv osumnjičenog je podneta krivična prijava, zbog osnovane sumnje da je izvršio krivično delo nedozvoljena proizvodnja, držanje, nošenje i stavljanje u promet oružja i eksplozivnih materija, navodi se u saopštenju Policijske uprave Kraljevo.


"Policijski službenici su juče u vremenu od 9 do 11,30 časova, po naredbi Osnovnog suda u Kraljevu, izvršili pretres stana i drugih prostorija u Grdičkoj ulici u Kraljevu i u Sirči kod Kraljeva, vlasništvo osumnjičenog kojom prilikom su pronašli sedam ručnih bombi M75, automatsku pušku, 680 puščanih metaka kalibra 7,62 mm, devet zapaljivih pancirnih metaka kalibra 7,62 mm i pet okvira za istu pušku", stoji takođe u saopštenju.

Policijski službenici su krivičnu prijavu protiv S.T. dostavili Osnovnom javnom tužilaštvu u Kraljevu.
