> Izvor: B92
> Datum: subota 22.02.2014  
> Rubrika: info_hronika
> Naslov: Umro pacijent zaražen klostridijom
> Članak:

Čačak -- Pacijent čačanske bolnice, star 84 godine, koji je bio zaražen bakterijom klostridijom, preminuo je, a do smrti je došlo zbog lošeg opšteg zdravstvenog stanja.
Portparol bolnice Miroslav Sretenović je rekao novinarima da je muškarac star 84 godina koji je već duže vreme čekao operaciju kuka, nekoliko puta trebalo da bude operisan, međutim, njegovo opšte zdravstveno stanje to nije dozvoljavalo i dodao da pacijent nije preminuo od klostridije već zbog lošeg opšteg stanja.
Prema njegovim rečima odeljenje ortopedije, na kome je pre 11 dana proglašena epidemija klostridijom, kada je tom bakterijom zaraženo pet pacijenata, trenutno je bez pacijenata, jer je opšte zdravstveno stanje ostala četiri pacijenta u međuvremenu bilo dobro i oni su otpušteni su na kućno lečenje. U Zavodu za javno zdravlje saopštili su da će u narednim danima biti izvršene pojačane mere dezinfekcije, mehaničkog čišćenja i svih drugih radnji neophodnih za ođavu epidemije, i da primanja novih pacijenata neće biti dok se to ne završi. Epidemija klostridijom na ortopedskom odeljenju čačanske bolnice proglašena je 11. februara i od tada su bile zabranjene posete i operacije na tom odeljenju, a svi pacijenti kojima je bila neophodna ortopedska intervnecija upućivani su u Zdravstveni centar u Kraljevo.
