> Izvor: B92
> Datum: subota 15.03.2014  
> Rubrika: info_hronika
> Naslov: Noćas jedan udes i tuče u Beogradu
> Članak:

Beograd -- U naselju Žarkovo, protekle noći dogodila saobraćajna nesreća u kojoj je povređen jedan muškarac, kaže portparolka beogradske Hitne pomoći Nada Macura.
Nesreća se dogodila u Trgovačkoj ulici oko 22 sata, a muškrac je zadobio povredu glave i prevezen je do Urgentnog centra.
"Bilo je i nekoliko tuča u Beogradu, ali su završene bez ozbiljnijih posledica", kazala je Macura.
Lekari su imali ukupno 118 intervencija, od kojih 27 na javnom mestu, najviše zbog astmatičara i srčanih bolesnika.
