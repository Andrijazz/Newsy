> Izvor: B92
> Datum: petak 31.01.2014  
> Rubrika: info_hronika
> Naslov: Potvrđena optužnica za "Galeniku"
> Članak:

Beograd -- Specijalni sud u Beogradu potvrdilo je optužnicu protiv bivšeg generalni direktora "Galenike" Nenad Ognjenović i još devet osumnjičenih.
Oni su optuženi za nanošenje štete tom preduzeću u iznosu većem od 900 miliona dinara.
Optuženi i njihovi branioci mogu izjaviti žalbu Apelacionom sudu u Beogradu, u roku od tri dana od dana prijema rešenja o potvrđivanju optužnice koje je doneto 29. januara, saopšteno je iz tog suda. Krivično vanpretresno veće Posebnog odeljenja (za organizovani kriminal) Višeg suda u Beogradu (Specijalnog suda) našlo je da je skup činjenica navedenih u optužnici, potkrepljen dokazima te da je opravdano podizanje optužbe u ovoj krivično-pravnoj stvari, navodi sud. Optužnica od 20. novembra podignuta je, pored Ognjanovića, i protiv nekadašnjeg direktora "Velefarma" Dragoljuba Vučićevića, kao i direktora "Farmatrejda" Radoslava Sekulića, saopšteno je iz tužilaštva. Optuženi su i vlasnik zanatske radnje i privrednog društva "Livnica Jeremić" Miodrag Jeremić, zamenik generalnog direktora Galenike Goran Orlić, vlasnik radnje "Pavlović" Dragan Pavlović, odgovorna lica u privrednim društvima "Farmanari" i "Unihemkom" Željko Jovović i Ljubica Prica, odgovorno lice u privrednom društvu "Trgošped-trans" Milan Vladović, kao i sudski veštak i ovlašćeni procenitelj Željko Birmančević. Optužnica je protiv osam okrivljenih podignuta zbog opravdane sumnje da su kao saizvršioci izvršili krivično delo zloupotreba položaja odgovornog lica. Birmančeviću je stavljeno na teret krivično delo falsifikovanje službene isprave, a Vladoviću i krivično delo poreska utaja. Ognjenoviću, Vučićevicu i Sekuliću stavlja se na teret da su od 2008. do 31. decembra 2009. godine, iskorišćavanjem svojih poloFarm" pribavili protivpravnu imovinsku korist od oko 2.326.470.000 dinara.
