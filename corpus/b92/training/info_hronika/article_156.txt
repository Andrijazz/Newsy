> Izvor: B92
> Datum: Hronika		| četvrtak 16.01.2014  |  12:16
> Rubrika: info_hronika
> Naslov: Policija našla kućnu fabriku droge
> Članak:

Kragujevac -- Kragujevačka policija u jednom stanu u naselju ''Erdoglija'' u Kragujevcu pronašla improvizovanu laboratoriju za proizvodnju opojne droge.
Tom prilikom uhapšen je M. Đ. (36), za koga se sumnja da je u svom stanu proizvodio marihuanu i prodavao je uživaocima.
Njemu je određena mera zadržavanja u trajanju do 48 sati, zbog postojanja osnova sumnje da je izvršio krivično delo neovlašćena proizvodnja i stavljanje u promet opojnih droga.
Pored laboratorije, policija je u stanu M. Đ. pronašla 265 grama marihuane, pripremljene za prodaju. Kod M. T. (43), I. N. (33) i I. V. (28), svi iz Kragujevca, kojima je takođe određena mera zadržavanja, pronađeno je još 114 grama marihuane, kao i 5,2 grama amfetamina, 38 grama nepoznate praškaste materije i dve vagice za precizno merenje, sa tragovima opojne droge. Osumnjičeni će, uz krivičnu prijavu, danas biti sprovedeni zameniku Višeg javnog tužioca u Kragujevcu, navedeno je u saopštenju.
