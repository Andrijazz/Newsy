> Izvor: B92
> Datum: ponedeljak 13.01.2014  
> Rubrika: info_hronika
> Naslov: BG: Mirna noć, jedan udes
> Članak:

Beograd -- Muškarac star oko 78 godina povređen je u saobraćajnom udesu koji se dogodio sinoć u Bečmenu.
Muškarac je u tom udesu oko 19.35 časova u Ulici 11. oktobar u Bečmenu zadobio razderotine čela i ortopedske povrede desne potkolenice i leve šake, a prevezen je u Urgentni centar, rekla je Tanjugu portparolka Hitne pomoći Nada Macura.
Hitna pomoć je tokom noći u Beogradu obavila 98 intervencija od kojih 12 na javnim mestima, za protekla 24 sata ukupno 213 intervencija od kojih 38 na javnim mestima, precizirala je Macura. Pomoć lekara su najčešće tražili srčani i kardiovaskularni bolesnici, psihijatrijski pacijenti i astmatičari, istakla je Macura. Macura je uoči dočeka Nove godine po Julijanskom kalendaru savetovala vozačima da ne konzumiraju alkohol. Portparol Hitne pomoći je savetovala nošenje adekvatne obuće i odeće i poručila da je potrebno čuvati se respiratornih virusnih infekcija.
