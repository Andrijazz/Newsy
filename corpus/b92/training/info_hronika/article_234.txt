> Izvor: B92
> Datum: Hronika		| četvrtak 23.01.2014  |  13:00 -> 13:28
> Rubrika: info_hronika
> Naslov: Đurić na slobodi, položio jemstvo
> Članak:

Beograd -- Vlasnik kompanije "Zekstra" i predsednik FK Partizan Dragan Đurić pušten je iz pritvora, pošto je položio jemstvo od dva miliona evra upisom hipoteke.
Đurić je u pritvoru proveo 10 dana, pošto je 13. januara uhapšen zbog sumnje da je oštetio Veterinarski zavod prilikom privatizacije.
Iz pritvora je izašao nešto pre 13 sati, pošto je sud prethodno primio dokaz da je upisana hipoteka na nepokretnosti za iznos određenog jemstva. Portaprolka suda Dušica Ristić rekla je Tanjugu da je sud primio dokaz da je upisana hipoteka na nepokretnosti za iznos određenog jemstva i da je sudija za prethodni postupak uputio dopis Okružnom zatvoru da se Đurić pusti na slobodu. Đurić je uhapšen 13. januara, a pritvor mu je bio određen zbog opasnosti od bekstva, uz mogućnost polaganja jemstva, kao zamenu za pritvor. Tužilaštvo je pokrenulo istragu protiv Đurića u vezi sa privatizacijom "Veterinarskog zavoda" zbog postojanja osnovane sumnje da je izvršio krivično delo zloupotrebe položaja odgovornog lica. On se tereti da je u postupku privatizacije za konzorcijum pravnih lica "Zekstra" d.o.o i "Bankom" d.o.o. pribavio protivpravnu imovinsku korist u iznosu većem od 207 miliona dinara. Đurić je uhapšen 13. januara nakon saslušanja u tužilaštvu, pošto se sam odazvao pozivu za saslušanje. Veterinarski zavod je njegova kompanija "Zekstra" kupila 2005. godine. Krivična prijava protiv njega podneta je 27. decembra 2013. godine. Veterinarski zavod je privatizovan 2005. godine kada ga je kupila kompanija "Zekstra". To je jedna od 24 sporne privatizacije, koje je kao takve označio Savet za borbu protiv korupcije.
