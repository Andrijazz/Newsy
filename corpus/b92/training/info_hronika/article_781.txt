> Izvor: B92
> Datum: nedelja 23.03.2014  
> Rubrika: info_hronika
> Naslov: Lančani sudar, troje povređenih
> Članak:

Beograd -- Trojica muškaraca povređena su u sudaru četiri automobila na skretanju sa Zrenjaninskog puta za Padinsku Skelu.
Automobil marke "audi" sudario se sa BMW, koji je nailazio iz suprotnog pravca, potom je prešao u suprotnu traku, naleteo na "opel", na koji je onda naleteo "pežo".
Povređeni su prevezeni u Urgentni centar na dijagnostiku. Saznajemo da niko nije životno ugrožen. Saobraćaj na Zrenjaninskom putu bio je u prekidu dok je trajao uviđaj.
