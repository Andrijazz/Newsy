> Izvor: B92
> Datum: ponedeljak 27.01.2014  
> Rubrika: info_hronika
> Naslov: Tužilaštvo obustavlja deo istrage
> Članak:

Beograd -- Tužilaštvo obustavilo istragu za jedno krivično delo za koje je biznismena Mileta Brežančića i bivšeg pomoćnika ministra zaštite životne sredine Nebojše Janića.
Tužilac za organizovani kriminal Miljko Radisavljević rekao je Tanjugu da će, u odnosu na druga krivična dela obuhvaćena naredbom za sprovođenje istrage, narednih dana biti doneta tužilačka odluka, pošto se u toku istrage odustalo za jedno krivično delo.
Protiv njih je u oktobru prošle godine pokrenuta istraga zbog sumnje da je Janjić 2009. i 2010. godine, dok je bio pomoćnik ministra Olivera Dulića, u dva navrata, primio poklon u novcu - ukupno 152.000 evra. Novac mu je, kako se sumnja, poklonio Brežančić, vlasnik preduzeća "MB Gas oil", da bi objekti njegovog preduzeća dobili urbanističke i dozvole za izgradnju. Na taj način je, kako se sumnja, omogućeno da se uknjiži pravo svojine nad objektima u vrednosti od najmanje 10 miliona evra, što je iznos imovinske koristi za Brežančića i privrednog društva "MB Gas oil". Prema naredbi o obustavljanju istrage, tužilaštvo je odustalo u delu kojim se Brežančić i Janjić terete za primanje odnosno davanje mita u iznosu od 150.000 evra u toku 2009. godine, rekli su Tanugu Brežančićevi advokati Nemanja Govedarica i Dejan Dobrosavljević. Oni tvrde da je pod istragom ostala samo sumnja da je 23. marta 2010. godine Brežančić dao Janjiću 2.000 evra da ne izvrši službenu radnju koju je bio dužan da izvrši. Govedarica i Dobrisavljević očekuju da će se do kraja krivičnog postupka pokazati da nema dokaza ni za to delo i kao da će odgovarati oni koji su podneli neosnovanu krivičnu prijavu zbog koje je pokrenuta, a njihov branjenik bio u pritvoru. Zbog ove istrage, Janić je bio uhapšen 2. oktobra prošle godine i proveo je nešto više od mesec dana u pritvoru, a Brežančić mesec i 10 dana. Nebojša Janjić bio je pomoćnik ministra životne sredine i prostornog planiranja Olivera Dulića i savetnik gradonačelnika Subotice, član opštinskog veća i pomoćnik direktora za investicije pri Direkciji za izgradnju grada Subotice. Od oktobra 2012. do aprila 2013. godine obavljao je dužnost pomoćnika gradonačelnika Subotice Modesta Dulića, zadužen za oblast investicija, urbanizam i komunalno uređenje. U oktobru prošle godine tužilaštvo je pokrenulo postupak protiv Janjića, Dulića i bivšeg direktora "Puteva Srbije" Zorana Drobnjaka u vezi sa izdavanjem dozvole slovenačkoj firmi "Nuba invest" za postavljanje optičkih kablova, ali nije tražilo da im se odredi pritvor. Protiv Janjića, Dulića i Drobnjaka u toku je dopuna istrage povodom tog slučaja, pošto je Apelacioni sud vratio optužnicu tužilaštvu za organizovani kriminal na doradu krajem juna.
