> Izvor: B92
> Datum: utorak 28.01.2014  
> Rubrika: info_hronika
> Naslov: NS: Lažno prijavio da su ga napali
> Članak:

Novi Sad -- Novosadska policija podneće krivičnu prijavu protiv jednog maloletnika koji je prijavio da su ga četiri osobe napale, ali istraga je pokazala da se sam povredio
Kako su preneli novosadski mediji, policija je utvrdila da je D.K. (17) bio kod devojke s kojom se posvađao i zatim sebe ubo nožem, "da bi dokazao svoju ljubav".
Pošto se ispostavilo da su rane ozbiljne, morao je da ode u hitnu pomoć i da o napadu obavesti policiju, te je pokušao da prikrije šta je uradio ispričavši da su ga napala četvorica Roma, preneli su mediji. Mladić je na lečenju u Institutu u Sremskoj Kamenici. Policija će podneti tužilaštvu protiv njega krivičnu prijavu za delo lažno prijavljivanje napada.
