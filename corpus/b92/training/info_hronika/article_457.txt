> Izvor: B92
> Datum: Hronika		| četvrtak 13.02.2014  |  13:37
> Rubrika: info_hronika
> Naslov: Niš: Pritvor zbog ubistva u parku
> Članak:

Niš -- Sudija za prethodni postupak Višeg suda u Nišu odredio jednomesečni pritvor Dimitriju S., osumnjičenom da je 10. februara u parku Sveti Sava ubio Vuka S.
Pritvor je osumnjičenom određen zbog opasnosti uticaja na svedoke i zbog sumnje u način izvršenja krivičnog dela koje je dovelo do uznemiravanja javnosti koje može da utiče na pravično i nesmetano vođenje sudskog postupka, rekla je Tanjugu portparolka suda Tamara Savić Cvetanović.
Dimitrije S. (20) se sumnjiči da je sa više uboda nožem u stomak i vrat usmrtio Vuka S. (22), a policija ga je pronašla na području Mramora kod Niša i uhapsila. Vuk je bio student Medicinskog fakulteta, a njegove kolege sa fakulteta, školski drugovi, profesori i prijatelji palili su sinoć sveće na mestu na kome je ubijen i najavili da će nastaviti da se okupljaju u znak protesta zbog okolnosti pod kojima se odigrao taj tragični događaj.
