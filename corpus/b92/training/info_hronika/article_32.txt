> Izvor: B92
> Datum: nedelja 5.01.2014  
> Rubrika: info_hronika
> Naslov: Niš: Policija zaplenila marihuanu
> Članak:

Niš -- Niška policija zaplenila je veću količinu marihuane i jedan pištolj u prilikom pretresa stanova koje su koristili osumnjičeni u naselju "Beverli hils".
Policija je privela Filipa V.(21) i Miloša R.(19) iz Niša zbog sumnje da su izvršili krivično delo neovlašćene proizvodnje i stavljanja u promet opojnih droga i posle saslušanja osumnjičenima je određena mera zadržavanja, naveli su iz policije.
Marihuana je, kako se dodaje, bila namenjena daljoj uličnoj prodaji, a osumnjičeni su drogu po prethodnom dogovoru prauzimali na tačno određenom mestu u ovom niškom naselju. Poreklo zaplenjenog pištolja se utvrđuje, napominju iz policije.
