> Izvor: B92
> Datum: ponedeljak 27.01.2014  
> Rubrika: info_hronika
> Naslov: Dojava o bombi u sudu bila lažna
> Članak:

Beograd -- Zgrada Specijalog sud u Ustaničkoj ulici bila je danas privremeno evakuisana a suđenja prekinuta na oko sat i po vremena zbog lažne dojave o bombi.
Evakuacija i pregled su izvršeni po naredbi vršioca funkcije predsednika Višeg suda u Beogradu pošto je Ministarstvo unutrašnjih poslova obavestilo pravosudnu stražu tog suda o anonimnoj prijavi da je u sudskoj zgradi u Ustaničkoj ulici broj 29 postavljena bomba.
Vršilac funkcije predsednika je, iz bezbednosnih razloga naredio evakuaciju zaposlenih nakon čega su pripadnici MUP-a RS izvršili kontradiverzioni pregled, saopštio je Viši sud. Nakon izvršenog pregleda utvrdjeno je da se radi o lažnoj prijavi, te su se zaposleni vratili na svoja radna mesta, a sudenja su nastavljena odmah nakon što su se za to stekli uslovi, dodaje se u saopštenju. Ranije danas, Tanjugu u je u Minisrastvu unutrašnih poslova rečeno da je mladji mušrarac prijavio telefonom na broj 192 da je u zgradi Prvog osnovnog suda, koji se nalazi preko puta Specijalnog suda, postavljena bomba. Nakon kontradiverzionog pregleda u zgradi Prvog osnovnog suda u Beogradu utvrdjeno je da je dojava bila lažna. Iz preventivnih razloga kontradiverzione ekipe pregledale su i zgradu Specijalnog suda, dodali su u MUP. Posle dojave o bombi, advokati, prvosudno osoblje i stranke su napustili oba objekta, a kontradiverzioni pregled izvršili su pripadnici policije kao i Žandarmerije koji obezbedjuje zgradu Specijalnog suda.
