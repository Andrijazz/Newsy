> Izvor: B92
> Datum: utorak 25.03.2014  
> Rubrika: info_hronika
> Naslov: "Univerzal": Ukinut pritvor Tomiću
> Članak:

Beograd -- Viši sud večeras ukinuo pritvor poslaniku SNS i predsedniku UO Univerzal banke Draganu Tomiću i još četvorici osumnjičenih za zloupotrebu položaja, saznaje Blic
Njima je u februaru određen pritvor zbog sumnje da su zloupotrebili položaj odgovornog lica u "Univerzal banci" tako što su raznim pravnim licima odobravali kredite bez sredstava obezbeđenja, mimo propisane procedure i uz negativno mišljenje Kreditnog biroa.
Prema pisanju beogradskih listova, Univerzal banka je od 25. aprila do 30. septembra 2013. odlukom Izvršnog odbora odobrila 122 zajma bez pozitivnog mišljenja Odeljenja za ocenu boniteta, odnosno dužnicima čiji su računi često bili u blokadi. Nakon imenovanja Tomića za predsednika Izvršnog odbora banke pušten je 81 kredit.
