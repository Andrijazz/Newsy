> Izvor: B92
> Datum: nedelja 2.02.2014  
> Rubrika: info_hronika
> Naslov: Zaplenjeno 11 kilograma skanka
> Članak:

Beograd -- Srpski carinici sprečili su danas na graničnom prelazu Batrovci krijumčarenje više od 11 kilograma skanka.
Kako se navodi u saopštenju Uprave carina, droga je otkrivena na izlazu iz Srbije, u automobilu "golf 4", crnogorskih registarkih oznaka, kojim je upravljao crnogorski državljanin iz Berana.
Skank je nadjen sakriven ispod tapacirunga u prostoru kod zadnjih sedišta, a u fabričkim šupljinama otkriveno je ukupno 16 paketa oblepljenih selotejp trakom u kojima se nalazio skank. Nakon merenja, ustanovljeno je da je ukupna težina pronadjenih paketa 11.278 grama. Droga, prekršilac i vozilo su predati u dalju nadležnost policiji, navodi se u saopštenju.
