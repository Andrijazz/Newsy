> Izvor: B92
> Datum: Hronika		| četvrtak 6.03.2014  |  13:32
> Rubrika: info_hronika
> Naslov: Povređene radnice stabilno
> Članak:

Novi Sad -- Kompanija "Neoplanta" saopštila da je šest radnica tog preduzeća u bolnici, pošto je u odeljenju za pakovanje robe iscurio amonijak. Sve radnice su stabilno.
"Juče oko 12 časova došlo je do curenja amonijaka u odeljenju za pakovanje proizvoda u kartonske kutije. Svi radnici su smesta evakuisani, nakon čega je zatvoren ventil sistema za hlađenje čime je sprečeno dalje izlivanje opasne materije", piše u saopštenju.
Neoplanta kaže se da su neke od radnica imale mučninu zbog amonijaka, te su odvezene u Institut za plućne bolesti u Sremskoj Kamenici gde su preventivno zadržane. "Njihovo zdravstveno stanje je stabilno, a detaljnije informacije biće poznate nakon lekarskog izveštaja", piše u saopštenju Neoplante koja dodaje da "incident ni na koji način nije uticao na kvalitet, bezbednost i higijensku ispravnost proizvoda". Odeljenje za pakovanje nastaviće danas da radi, navodi se u saopštenju.
