> Izvor: B92
> Datum: nedelja 9.02.2014  
> Rubrika: info_hronika
> Naslov: Voz naleteo na auto, stradao vozač
> Članak:

Čačak -- Jedan muškarac poginuo je u sudaru voza i automobila na železničkom prelazu na Trnavskoj raskrisnici kod Čačka.
Kako je za Tanjug izjavio načelnik Odeljenja za vanredne situacije Moravičkog okruga Dragiša Broćić, nastradali muškarac upravljao je automobilom na koji je oko 18.30 sati naleteo voz na relaciji Kraljevo - Požega.
"Na lice mesta su upućena tri vatrogasca-spasioca i jedno vozilo za tehničke intervencije u saobraćaju. Nastradali muškarac je bio jedini putnik u putničkom vozilu na koje je naleteo voz", naveo je Broćić. On je dodao da je uvidjaj još u toku i da će uzroci saobraćajne nezgode biti naknadno saopšteni.
