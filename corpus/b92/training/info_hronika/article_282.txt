> Izvor: B92
> Datum: utorak 28.01.2014  
> Rubrika: info_hronika
> Naslov: KŠ: Devojka izbola mladića
> Članak:

Kruševac -- Policija je uhapsila J.S. (19) iz okoline Kruševca zbog sumnje da je nožem ubola u grudi mladića (17) i teško ga povredila, saopštila je kruševačka policija.
Osumnjičenoj je određeno policijsko zadržavanje do 48 sati a tereti se da je izvršila krivično delo ubistvo u pokušaju, navodi se u saopštenju.
Policija sumnja da je J.S. sinoć oko 22.30 sati mladiću (17) nožem zadala ubodnu ranu u predelu grudnog koša i teško ga povredila. Povređeni je hospitalizovan u kruševačkom Zravstvenom centru, navodi u saopštenju Policijska uprava u Kruševcu.
