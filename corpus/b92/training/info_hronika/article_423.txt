> Izvor: B92
> Datum: utorak 11.02.2014  
> Rubrika: info_hronika
> Naslov: LE: Pronađen leš mladića u kući
> Članak:

Leskovac -- U kući u Leskovcu pronađen je mrtav dvadesetpetogodišnji mladić čiji identitet nije saopšten, jer se čekaju nalazi obdukcije, saopšteno je iz policije.
Portparol Policijske uprave u Leskovcu Boban Zdravković rekao je Tanjugu da su dve osobe koje se sumnjiče za smrt mladića privedene i da se čekaju nalazi obdukcije.
"Uzrok smrti znaće se tek nakon obdukcije. Kada istekne zadržavanje od 48 sati, osumnjičeni će biti privedeni višem javnom tužiocu", kazao je Zdravković. Policija sumnja da su dve osobe pretukle dvadesetpetogodišnjeg mladića, koji je dan nakon toga preminuo.
