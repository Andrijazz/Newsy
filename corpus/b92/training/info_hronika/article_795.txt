> Izvor: B92
> Datum: utorak 25.03.2014  
> Rubrika: info_hronika
> Naslov: Ubijen pljačkaš menjačnice
> Članak:

Požega -- Naoružani, za sada neidentifikovani muškarac ubijen je tokom pokušaj pljačke menjačnice "Marlis" u Požegi.
Pljačkaš je u menjačnicu "Marlis", koja se nalazi preko puta benzinske pumpe "NIS Petrola", upao sa fantomkom na glavi i, uz pretnju oružjem, od vlasnika uzeo oko 3.000 evra.
Čim je dobio novac, pobegao je "zastavom 101", a vlasnik menjačnice je krenuo za njim. Pljačkaš je zapucao, a vlasnik menjačnice je uzvratio. Posle nekoliko metara, vozeći prema naselju Treći rejon gde je policija postavila zasedu, udario je automobilom u stub i poginuo. Istraga će pokazati da li je izgubio kontrolu nad vozilom usled ranjavanja ili brze vožnje.
