> Izvor: B92
> Datum: petak 28.02.2014  
> Rubrika: info_hronika
> Naslov: Prokuplje: Poginuo motociklista
> Članak:

Prokuplje -- U saobraćajno nesreći nadomak Prokuplja poginuo motociklista N.P. (19) iz Merošine dok je B.I. (25), koji je sedeo iza njega, teško povređen.
Nesreća se dogodila na magistralnom putu Niš-Kuršumlija, kada se vozač motora, pri pokušaju da pretekne kamion, sudario sa putničkim automobilom koji je dolazio iz suprotnog pravca, saopštila je danas portparol Doma zdravlja u Prokuplju Ljubica Stanković.
N.P. je od teških povreda preminuo na putu do prokupačke bolnice, dok je B.I. sa teškim povredama glave i višestrukim prelomima nogu, nakom ukazane hitne pomoći, prebačen u Kliničko-bolnički centar u Nišu.
