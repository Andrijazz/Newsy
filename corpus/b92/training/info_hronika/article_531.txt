> Izvor: B92
> Datum: petak 21.02.2014  
> Rubrika: info_hronika
> Naslov: Na prelazima nađeno 30kg marihuane
> Članak:

Beograd -- Pripadnici Uprave granične policije su, u dve odvojene akcije zaplenili ukupno više od 30 kilograma marihuane saopštio je danas MUP:
Akcije su izvedene na graničnim prelazima Horgoš sa Mađarskom i Špiljani sa Crnom Gorom
Na Horgošu, pripadnici Regionalnog centra granične policije su, u saradnji sa carinicima u vozilu "kia-carnival", austrijskih registracija pronašli 24 kilograma i 815 grama biljne materije za koju se sumnja da je marihuana.
Vozilom kojim je upravljao bugarski državljanin Č.I.M. (33) a droga se nalazila u duplom dnu automobila, navodi se u saopštenju. Bugarski državljanin će, uz krivičnu prijavu, biti priveden Višem javnom tužilaštvu u Subotici Na Špiljanima, pripadnici Regionalnog centra granične polcije, su u saradnji sa carinicima, u autobusu crnogorskih registracija pronašli devet paketa biljne materije za koju se sumnja da je marihuana, mase pet kilograma i 350 grama. U konsultaciji sa Višim javnim tužilaštvom u Novom Pazaru, u toku je rad na ovom slučaju, dodaje se u saopštenju.
