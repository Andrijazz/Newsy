> Izvor: B92
> Datum: ponedeljak 20.01.2014  
> Rubrika: info_hronika
> Naslov: Suđenje Miškoviću u četvrtak
> Članak:

Beograd -- U Specijalnom sudu u Beogradu u četvrtak bi trebalo da bude nastavljeno suđenje Miroslavu Miškoviću i ostalim optuženima za zloupotrebe u putarskim preduzećima.
Optužnica tereti Miškovića i još deset optuženih, među kojima su njegov sin Marko i vlasnik Nibens grupe Milo Đurašković, da su od 2005. do 2010. godine nezakonitim izvlačenjem novca iz putarskih preduzeća i utajom poreza oštetili putarska preduzeća za 16,95 milijardi dinara, a budžet za 472 miliona dinara.
U četvrtak iznošenje odbrane bi trebalo da počne Đurašković, a sudeći dan je i petak 24. januar. Miroslav Mišković pušten je 23. jula iz pritvora, koji mu je zamenjen jemstvom od 12 miliona evra u dinarskoj protivvrednosti, a koje je uplatila njegova kompanija da bi se on branio sa slobode. Vlasnik Delte je na početku suđenja u decembru prošle godine negirao krivicu i istakao da pred sudom brani čast privrednika i tržišnu privredu.
