> Izvor: B92
> Datum: sreda 12.02.2014  
> Rubrika: info_hronika
> Naslov: ZA: Rasvetljeno silovanje deteta
> Članak:

Zaječar -- Policijski službenici u Zaječaru i Boljevcu rasvetlili su krivično delo silovanja deteta i otkrili izvršioca, saopšteno je danas iz MUP-a.
Kako se navodi, po odobrenju Višeg javnog tužioca iz Zaječara osumnjičenom, koji je star 30 godina, određena je mera zadržavanja do 48 sati.
Osumnjičeni je 7. novembra prošle godine sačekao devojčicu na putu kojim ide u školu i više puta pokušao obljubu nad njom.
Takođe se tereti da je od devojčice uzeo više predmeta koje je narednih dana ostavio na putu u blizini njene kuće.
