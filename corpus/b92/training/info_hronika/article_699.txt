> Izvor: B92
> Datum: sreda 12.03.2014  
> Rubrika: info_hronika
> Naslov: Izgorela tehnika Televizije K25
> Članak:

Odžaci -- Kompletan emisioni sistem Televizije K25 iz Odžaka, smešten u selu Ratkovu, izgoreo je u požaru između utorka i srede, saopštila je ta medijska kuća.
Vlasnik TV Kanala 25 Vladimir Pavlović izjavio je da materijalna šteta iznosi oko 5.000 evra i izrazio sumnju da je požar podmetnut.
Policija je izvršila uviđaj i utvrdiće uzroke požara, rekao je Pavlović i napomenuo da ne želi da se meša u rad nadležnih organa, ali da se to desilo u jeku predizborne kampanje i da se u poslednje vreme, bez razloga, , navedeno je u saopštenju. Nezavisno društvo novinara Vojvodine (NDNV) zatražilo je od nadležnih organa da, bez odlaganja, ispitaju uzroke požara koji je potpuno uništio emisioni sistem Televizije K25. Istražni organi moraju javnosti hitno da daju odgovor na pitanje da li je taj požar posledica tehničkog kvara ili je podmetnut, odnosno da li se može dovesti u vezu sa predizbornom kampanjom i sukobima oko Televizije K25, koji se ovih dana vode u Odžacima, ističe NDNV u saopštenju.
