> Izvor: B92
> Datum: subota 25.01.2014  
> Rubrika: info_hronika
> Naslov: BG: Radnik BIA ranjen u pucnjavi
> Članak:

Beograd -- Lj.Z. (54), radnik Bezbednosne informativne agencije, teško je ranjen večeras u pucnjavi u Rimskoj ulici u Beogradu.
On je bio u automobilu marke “Fijat Punto”, kada su nepoznati napadači pucali iz vatrenog oružja, prenosi "Telegraf".
U trenutku pucnjave u kolima je na mestu suvozača bila osoba ženskog pola, najverovatnije supruga. Metak je prošao kroz zadnje bočno staklo sa suvozačeve strane. Automobil je zaustavljen kod prodavnice "Super vero", na raskrsnici Rimske i Vojislava Ilića. Pripadnik BIA prevezen je u Urgentni centar i njegovo zdravstveno stanje je stabilno. Policija je izašla na lice mesta i utvrđuje sve okolnosti pucnjave i ranjavanja.
