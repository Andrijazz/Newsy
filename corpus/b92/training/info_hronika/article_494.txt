> Izvor: B92
> Datum: utorak 18.02.2014  
> Rubrika: info_hronika
> Naslov: Mladić izboden u Novom Pazaru
> Članak:

Novi Pazar -- U tuči učenika u poslepodnevnim satima ispred Tehničke škole u Novom Pazaru teško je povređen 16-godišnji H. A, javlja RTS.
Ranjeni mladić je operisan i njegovo stanje je stabilno. Jedan mladić je uhapšen zbog sumnje da je danas popodne izbo vršnjaka ispred škole u Novom Pazaru.
Njega je nožem u predelu stomaka i grudi nožem izbo vršnjak, takođe učenik Tehničke škole B. K, i njega je policija uhapsila u svojoj kući. Zdravstveno stanje povređenog mladića je stabilno, pošto je on operisan u bolnici, kaže načelnik Hiruškog odeljenja dr Izet Tutić. Kako RTS nezvanično saznaje, tuči mladića prethodila je svađa zbog devojke.
