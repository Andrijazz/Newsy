> Izvor: B92
> Datum: petak 7.03.2014  
> Rubrika: info_hronika
> Naslov: Stradale na putu proslave 8. marta
> Članak:

Dve žene su poginule, četiri su u komi, dok ih je 13 lakše povređeno u saobraćajnoj nesreći minibusa koja se dogodila na albansko-makedonskoj granici.
Minibus, koji je prevozio 25 Albanki na proslavu 8. marta u makedonski grad Strugu, izbegavajući sudar sa drugim vozilom, prvo je udario u električni stub, a zatim sletio u kanal pored puta, javili su mediji, javlja agencija Srna, a prenosi Blic.
Lakše povređenim ženama ukazana je pomoć u obližnjoj bolnici, dok je njih četiri, zbog ozbiljnih povreda, prebačeno u Tiranu.
