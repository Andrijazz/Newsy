> Izvor: B92
> Datum: utorak 4.02.2014  
> Rubrika: info_hronika
> Naslov: Pritvor Deviću za ATP Vojvodinu
> Članak:

Beograd -- Nekadašnjem kupcu ATP Vojvodina Iliji Deviću određen je pritvor do 30 dana, rekao je za B92 specijalni tužilac Miljko Radisavljević.
Radisavljević je naveo da je Deviću određen pritvor nakon što je saslušan u okviru istrage privatizacije ATP Vojvodine.
Specijalni tužilac je naveo da se Ilija Dević sumnjiči da je izvšio krivično delo poreske utaje i zloupotrebu položaja odgovornog lica. Tužilaštvo za organizovani kriminal donelo početkom godine naredbu za sprovođenje istrage protiv nekadašnje predsednice Upravnog odbora ATP Vojvodina i kupca tog preduzeća.
