> Izvor: B92
> Datum: petak 31.01.2014  
> Rubrika: info_hronika
> Naslov: Ljudi zavejani-niko ne može do njih
> Članak:

Beograd -- Više desetina ljudi od sinoć zavejano na putu Zrenjanin-Beograd na deonici Stajićevo-Perlez. Snežni nanosi oko 4 metra, a udara vetar preko 100 km/h.
Saobraćaj je na toj deonici zaustavljen sinoć nešto pre 21 h, kada su se dva šlepera preprečila na putu zbog jakog vetra orkanske jačine, koji duva na teritoriji cele Srbije. U Jutarnji program RTS javio se jedan mladić koji je rekao da se zove Jovan Jovanović i da je s devojkom i drugom od tada zavejan u svom automobilu od 21 h.
Prema njegovim rečima, ispred njegovog vozila je tridesetak automobila, a još toliko se nalazi iza njega. Ima i zavejanih autobusa, pa se pretpostavlja da je u teškoj situaciji više desetina ljudi.
Ministar saobraćaja vlade u ostavci Aleksandar Antić na svom Tviter profilu javio je da se uputio kolima ka zavejanim vozilima.
Ministar saobraćaja vlade u ostavci Aleksandar Antić na svom Tviter profilu javio je da se uputio kolima ka zavejanim vozilima.
On kaže i da ljudi polako počinju da budu gladni i žedni, mnogima su verovatno i baterije na mobilnim telefonima pri kraju pa neće moći ni da traže pomoć. Takođe, svima postaje veoma hladno jer im vozila ostaju bez goriva. Novinar RTS-a koji se uputio ka koloni zavejanih vozila javio je da je potpuno nemoguće priči zavejanim ljudima, jer jačina vetra koji duva na tom delu dostiže brzinu i do preko 100 kilometara na čas. Vetar toliko jako duva, kaže on, da je kamermanu oduvao kameru iz ruku. Takođe, kako je rekao, snežni smetovi su dostigli visinu od četiri metra. Prema njegovoj proceni kolona vozila je dugačka oko četiri kilometra. On je rekao da od pravca Zrenjanina ka zavejanoj koloni nije video ni jedno vozilo koje čisti put. Jedan čistač koji je krenuo jutros ostao je bez goriva, dodao je on.Približavam
se Zrenjaninu. Znam da moje prusustvo ne
Aleksandar Anti (@AAnticBG) January
31, 2014
Približavam
se Zrenjaninu. Znam da moje prusustvo neekam. pic.twitter.com/1riSqmTeGf

Goran Nikolić iz Sektora za vanredne situacije potvrdio je za B92 da je od sinoć na putu ka Stajićevu blokirano 50 vozila. Preman jegovim rečima zbog snažnog vetra i izuzetno je teško očistiti snežćne nanose koji su preko dva metra. On je rekao da ne zna koliko je tačno ljudi ostalo zavejano u svojim automobilima, jer je sinoć evakuisano 40 đaka, nekoliko žena, starih i svi oni koji su to želeli. Oni su smešteni na toplo. Nikolić kaže da spasavanje zavejanih ljudi ide teško, jer vremenski uslovi to otežavaju. Ekipe su cele noći na terenu, kaže on, ali vetar ne prestaje i raščišćavanje ide jako teško. Spasilačke ekipe trenutno pokušavaju da se probiju do jednog bračnog para čije je vozilo ostalo bez gorivam, a jutros su uspeli da evakuišu jednog muškarca, čije vozilo je takođe ostalo bez goriva. On je bio promrzao i predat je ekipi Hitne pomoći. Nikolić kaže da ljudi sinoć nisu hteli da napuste svoja vozila i da je sada jako teško doći do njih.

Saobraćaj na auto-putu između Horgoša i Feketića odvija se otežano, pojedini magistralni pravci su blokirani, a zbog velikih snežnih nanosa na putevima su od jutros i buldožeri. Na pojedinim deonicama auto-puta saobraćaj se odvija samo jednom trakom, rečeno je Tanjugu kompaniji "Vojput". Prema rečima izvršnog direktora ove kompanije za održavanje puteva Ivana Sudarevića, na celokupnoj putnoj mreži koju održava ova kompanija, na potezu izmedju Dunava i Tise u Bačkoj i severnom Banatu, jak vetar stvara ozbiljne probleme i naduvava sneg na sa njiva na puteve, tako da su tokom noći na teren, osim kamiona, grejdera i utovarivača poslati i buldožeri. Sudarević dodaje da je teretni saobraćaj na auto-putu od jutros u prekidu, a da su njihove ekipe tokom cele noći sklanjale i usmeravale teretnjake ka parkiralištima, gde se i sada nalaze. "Zbog izuzetno jakog bočnog vetra, koji duva velikom brzinom i nakon čišćenja ponovo vraća sneg na puteve, savetujemo svima koji ne moraju da ne kreću na put" - rekao je Sudarević Tanjugu. Što se tiče ostalih državnih puteva prvog i drugog prioriteta, Sudarević kaže da se na putu između Subotice i Sombora saobraćaj odvija izuzetno otežano, a da su pojedine deonice puteva trećeg prioriteta neprohodne. Policijska uprava u Subotici saopštila je da su u zastoju magistralni put Bačka Topola - Mali Iđoš, kod 65 kilometra, zatim na putu od Bačke Topole ka Bajši, između Tornjoša i Gunaroša, na ulazu u Tomislavce iz pravca Karađorđeva i ulazu u naselje Karađorđevo. Saobraćaj je trenutno obustavljen za teretna vozila, navodi Policijska uprava Subotica, uz apel vozačima da bez preke potrebe ne kreću na put, a ukoliko moraju, da koriste zimsku opremu i lance.
