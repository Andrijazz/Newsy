> Izvor: B92
> Datum: ponedeljak 10.03.2014  
> Rubrika: info_hronika
> Naslov: Ženu ubio sekirom i nožem
> Članak:

Smederevo -- Pripadnici Policijske uprave u Smederevu uhapsili su Milosava K. (61) iz Smedereva zbog ubistva supruge.
On je jutros, oko 6,30 sati, došao u zgradu Policijske uprave i prijavio da je ubio svoju nevenčanu suprugu, saopštila je danas Policijska uprava Smederevo.
Uviđajem lica mesta, zamenik Višeg javnog tužioca i policijski službenici utvrdili su da je osumnjičeni svoju 63.godišnju nevenčanu suprugu, jutros oko 4.00 sata, u kući u Ulici Nikole Tesle u Smederevu, više puta udario po glavi tupim delom sekire.
Zatim je, pošto je ona još uvek davala znake života, nožem uboo u vrat, posle čega je preminula. Po nalogu Višeg javnog tužilaštva, tokom dana će biti izvršena obdukcija pokojne žene, dok će osumnjičeni biti predat tužiocu radi saslušanja i utvrdjivanja svih okolnosti pod kojima je krivično delo izvršeno, piše u policijskom saopštenju.
