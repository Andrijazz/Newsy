> Izvor: B92
> Datum: utorak 14.01.2014  
> Rubrika: info_hronika
> Naslov: Niš: Maloletnici išli i ubadali
> Članak:

Niš -- U Nišu sinoć četiri mladića od 19 godina ubodeni nožem. Policija jutros uhapsila šest osoba zbog tog napada, od kojih je pet maloletno.
Zbog sumnje da su odgovorni za pokušaj ubistva policija je uhapsila maloletnike stare 15, 16 i 17 godina, kao i Ivana V. (19) iz Niša. Oni su, prema navodima policije, sinoć oko 23.00 na Bulevaru cara Konstantina napali četiri osobe "bez povoda" i više puta ih uboli nožem.
Maloletnici su uz krivičnu prijavu privedeni nadležnom tužilaštvu dok je Ivan V. zadržan u policijskom pritvoru do 48 sati.
