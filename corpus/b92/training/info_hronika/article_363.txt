> Izvor: B92
> Datum: utorak 4.02.2014  
> Rubrika: info_hronika
> Naslov: NS: Dve pucnjave u roku od 4 sata
> Članak:

Novi Sad -- Nakon pucnjave u Ulici kralja Petra, koja se dogodila juče oko 19 h, u Novom Sadu ponovo se dogodio vatreni obračun i to samo četiri sata kasnije.
Kako piše portal 021, pucnjava se dogodila sinoć oko 23 h na uglu Ulice Bate Brkića i Bulevara Jovana Dučuća. Prema nezvaničnim informacijama, jedna osoba je povređena.
Stanari obližnjih zgrada navode da su sa ulice čuli buku, a potom i bar dva pucnja. Neki navode da su videli kako nepoznati mladići jednog momka unose u automobil i odvoze. Policija je blokirala ovaj deo Novog naselja i obavila je uviđaj. Više informacija se očekuje posle saopštenja policije.
