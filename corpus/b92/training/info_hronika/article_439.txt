> Izvor: B92
> Datum: sreda 12.02.2014  
> Rubrika: info_hronika
> Naslov: Voz pregazio pešaka kod Resnika
> Članak:

Beograd -- Muškarac star 51 godinu poginuo je danas u Resniku kada je na njega naleteo brzi voz koji je saobraćao na relaciji Beograd-Bar, javlja Blic.
Kako javlja repotrer Blica s mesta zbivanja, nastradali čovek prelazio je prugu vraćajući se iz prodavnice, a mašinovođa je sirenom pokušao da ga upozori.
Kako meštani govore, čovek je bio 90 odsto gluv, zbog čega nije čuo upozorenje mašinovođe. Na mesto nesreće ubrzo je stigla i njegova supruga, sa kojom ima dve ćerke.
