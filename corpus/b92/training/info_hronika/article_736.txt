> Izvor: B92
> Datum: ponedeljak 17.03.2014  
> Rubrika: info_hronika
> Naslov: Carinici našli torbu punu oružja
> Članak:

Horgoš -- Pripadnici Regionalnog centra granične policije na prelazu Horgoš, u saradnji s pripadnicima Carine, kod državljanke Švedske L.D.N. pronašli torbu s oružjem.
U torbi sa duplim dnom pronadjene su tri ručne bombe, tri pištolja, jedan "škorpion", jedan prigušivač, 57 komada pištoljske municije, tri kesice u kojima je bilo 3.060 komada tableta, ukupne težine 707 grama, za koje postoji osnova sumnje da se radi o psihoaktivnim supstancama
Osumnjičena N.D.L. će, uz krivičnu prijavu, biti privedena nadležnom Višem tužilaštvu u Subotici, zbog postojanja osnova sumnje da je izvršila krivična dela nedozvoljene proizvodnje, držanja, nošenja i prometa oružja i eksplozivnih materija i nedozvoljena proizvodnja i stavljanje u promet opojnih droga, navedeno je u saopštenju.
