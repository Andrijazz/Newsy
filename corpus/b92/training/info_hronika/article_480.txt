> Izvor: B92
> Datum: subota 15.02.2014  
> Rubrika: info_hronika
> Naslov: Tinejdžer poginuo od strujnog udara
> Članak:

Beograd -- U Beogradu je protekle noći poginuo jedan šesnaestogodišnjak pošto ga je udarila struja na železničkoj stanici u Batajnici, rekla je Nada Macura.
"On je zatečen bez svesti, pokušana je reanimacija, ali nažalost, on je preminio", rekla je portparolka Hitne pomoći
Incidnet se dogodio oko 21.30, a smrt je konstatovana u 23.42 minuta. Kako nezvanično saznajemo, mladić se najverovatnije popeo na vagon i tada je doživeo strujni udar. Macura je navela i da se protekle noći dogodile dve teške saobraćajne nesreće u kojima su tri osobe teže povređene, a dve lakše. Oko jednog sata posle ponoći na Zrenjanskom putu udaren je pešak, koji zbog zadobijenih povreda prevezen na odeljenje reanimacije Urgentnog centra. "U pitanju je politrauma, znači povrede više organa. Imao je posekotine po licu i glavi, prelom noge, nije mogao da rekonstruiše događaj", objasnila je Macura. Druga saobraćajna nesreća dogodila se na Bežanijskoj kosi, kada su se sudarila dva automobila u ulici Marka Čelebonovića. Na mesto događaja poslate su dve ekipe, od kojih je jedna zbirnula muškraca koji je otežano disao, nije bio svestan, niti je mogao da rekonstruiše događaj. Druga ekipa, ukazala je pomoć dvadesetogodišnjem mladiću koji je zadobio ortopedske povrede i osamnaestogodišnjem mladiću koji je doživeo tešku traumu i on je prevezen na odeljenje reanimacije Urgentnog centra. Prema rečima Macure, kod mosta Gazela pola sata posle ponoći dogodio se i jedan pad sa visine. "U pitanju je visina oko deset metara, a mladić je polomio podlakticu, a zaodbio je i tupu povredu gurnog koša", rekla je ona i dodala da je prevezen na odeljenje reanimacije. U Beogradu su lekari Hitne pomoći imali ukupno 106 intervencija, od kojih 20 na javnom mestu, uglavnom zbog srčanih bolesnika i osoba koje imaju visok krvni pritisak.
