> Izvor: B92
> Datum: petak 31.01.2014  
> Rubrika: info_hronika
> Naslov: U Zrenjaninu vanredna situacija
> Članak:

Zrenjanin -- Gradonačelnik Zrenjanina i komandant gradskog štaba za vanredne situacije Ivan Bošnjak zbog orkanskog vetra proglasio vanrednu situaciju na teritoriji grada.
Načelnik komunalne policije Igor Virijević kaže da orkanski vetar stvara izuzetno velike smetove i do četiri metra, pre svega na putu Beograd-Zrenjanin.
"Imamo velikih problema i na putevima koje održava Direkcija za izgradnju i uređenje Zrenjanina. Međutim, svi putevi koji su u ingerenciji grada Zrenjanina su prohodni i osim problema sa mehanizacijom, velikih problema nema", objasnio je Virijević. Prema njegovim rečima, proglašavanjem vanredne situacije biće angažovana dodatna sredstva za spasavanje i evakuaciju ljudi sa poteza od Stajićeva do Perleza, a angažovane su i privatne firme. "Uključio se i Crveni krst, Centar za socijalni rad i dodatna sredstva za zbrinjavanje ljudi, a u toku noći smo zbrinuli 50 srednjoškolaca koji su posle druge smene krenuli prema kućama u Perlezu, Knićaninu i Farkaždinu. Oni su smešteni u Dom učenika 'Angelina Kojić Gina'", dodao je Virijević.
U zrenjaninskim školama subota je trebalo da bude nastavni dan, ali će zbog jakog nevremena i snežnih nanosa đaci, ipak, ostati kod kuća. Gradonačelnik Zrenjanina Ivan Bošnjak odlučio je da škole sutra ostanu zatvorene, iako je po redovnom kalendaru školskih aktivnosti za đake u Vojvodini 1. februar trebalo da bude nastavni dan. Usled snažnog olujnog vetra koji je izazvao nanose snega na putevima visoke i do nekoliko metara, proglašena je vanredna situacija na teritoriji Grada Zrenjanina.
U zrenjaninskim školama subota je trebalo da bude nastavni dan, ali će zbog jakog nevremena i snežnih nanosa đaci, ipak, ostati kod kuća.
Gradonačelnik Zrenjanina Ivan Bošnjak odlučio je da škole sutra ostanu zatvorene, iako je po redovnom kalendaru školskih aktivnosti za đake u Vojvodini 1. februar trebalo da bude nastavni dan.
Usled snažnog olujnog vetra koji je izazvao nanose snega na putevima visoke i do nekoliko metara, proglašena je vanredna situacija na teritoriji Grada Zrenjanina.
Kako je kazao, najveći problem je evakuacija i spasavanje ljudi koji su u smetovima. Načelnik Srednjobanatskog okruga Dušan Šijan kazao je da je situacija ozbiljna jer se na putu Stajićevo-Perlez nalazi zavejano oko 50 vozila i da je organizovano njihovo izvlačenje iz zavejanih vozila, kao i da će nakon toga biti prihvaćeni u Perlezu i Zrenjaninu. "Ono što nam se desilo, desilo se jer su ljudi bili neodgovorni. Juče sam obavestio sugrađane i apelovao da bez preke potrebe ne idu na put, a oni koji voze kamione da se pridržavaju ograničenja brzine na putevima. Noćas oko 23 časa izdao sam i naređenje o obustavi teretnog saobraćaja na teritoriji okruga, ali ljudi su se o to oglušili", rekao je Šijan agenciji Beta. Kako je naglasio, vremenski uslovi i konfiguracija terena su takvi da sve dok ne stane vetar, put Stajićevo-Perlez neće moći da bude osposobljen za saobraćaj. Rukovodilac sektora za održavanje u "Vojvodinaputu" u Zrenjaninu Miodrag Georgijev rekao je agenciji Beta da su ekipe zimske službe od juče ujutro na terenu, a mimo plana zimske službe po četvrtom stepenu angažovanja uključena je i dodatna mehanizacija. Mehanizacija je 24 časa na terenu i trenutno je osim kamiona sa plugovima angažovana i teška građevinska mehanizacija, buldožeri, utovarivači i grejderi, rekao je Georgijev. Takođe, u akciji deblokade puteva uključila se i vojska. Na sednici štaba za vanredne situacije rečeno je da su bez struje Farkaždin, Idvor i Sakule.


