> Izvor: B92
> Datum: petak 24.01.2014  
> Rubrika: info_hronika
> Naslov: Izbodeni mladić sam došao u Hitnu
> Članak:

Beograd -- Mladić star 23 godine zadobio je ubodnu ranu u predelu stomaka i posekotinu ispod desne lopatice, izjavila je jutros Tanjugu portparol Hitne pomoći Nada Macura.
Macura je rekla da je povređeni mladić oko 23.45 časova sam došao u ambulantu Hitne pomoći i da je prevezen na odeljenje za reanimaciju Urgentnog centra.
Hitna pomoć je tokom noći u Beogradu obavila 88 intervencija od kojih 18 na javnim mestima, a pomoć lekara najčešće su tražile osobe sa hipertenzijom, istakla je Macura. Portparol Hitne pomoći je savetovala oprez u saobraćaju, uzimanje toplih napitaka, čajeva, limuna i meda i da je potrebno čuvati se respiratornih virusnih infekcija.
