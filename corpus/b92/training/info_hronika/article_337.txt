> Izvor: B92
> Datum: subota 1.02.2014  
> Rubrika: info_hronika
> Naslov: Lakše povređen vatrogasac
> Članak:

Beograd -- U požaru u ulici Vidaka Markovića na Voždovcu u Beogradu, lakše su povredjena dvojica vatrogasaca, rečeno je jutros u gradskoj Hitnoj pomoći.
Vatrogasci su zadobili tupu povredu potkolenice i zbrinuti su u Urgentnom centru, rekla je agenciji Beta portparolka te službe Nada Macura.
Ona je rekla da je požar izbio oko 21 sat. Ekipe Hitne pomoći obavile su 104 intervencije, 16 na javnom mestu, a toj službi su se najviše javljali hronični bolesnici, dodala je Macura.
