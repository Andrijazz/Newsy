> Izvor: B92
> Datum: nedelja 19.01.2014  
> Rubrika: info_hronika
> Naslov: Vozovi ponovo idu na relaciji BG-NS
> Članak:

Beograd -- Železnički saobraćaj izmedju Beograda i Novog Sada uspostavljen je danas oko 14. 30 sati, nakon što je uklonjena iskliznula cisterna.
Saobraćaj je u prekidu od sinoć, kada je oko 19 sati između železničkih stanica Karlovački vinogradi i Sremski Karlovci iskliznula prazna železnička cisterna koja je saobraćala u sastavu teretnog voza.
Radovi na podizanju iskliznule cisterne na kolosek i popravka oštećenog koloseka počeli su tokom noći, a očekuje se da će železnički saobraćaj na novosadskoj pruzi biti normalizovan tokom dana, rekao je Tanjugu direktor Medija centra "Železnica Srbije" Nenad Stanisavljević. Za putnike koji dolaze sa severa ka Novom Sadu i sa juga zemlje do Beške biće organizovan autobuski prevoz, odnosno autobusko presedanje na ovoj relaciji, rekao je Stanisavljević.
