> Izvor: B92
> Datum: Hronika		| četvrtak 20.03.2014  |  15:01
> Rubrika: info_hronika
> Naslov: Niš: Uhapšena zbog prevare
> Članak:

Niš -- Niška policija uhapsila je Ž.S. (48) iz niškog naselja "9. maj" zbog sumnje da je pozajmljivala novac od građana obećavajući da će im pomoći u zapošljavanju.
Uhapšena je na taj način tako pozajmila ukupno oko sedam miliona dinara, saopšteno je danas iz Policijske uprave.
Sumnja se da je ona od 2010. do 2013. godine lažnim prikazivanjem činjenica dovela u zabludu veći broj građana koji su u svoje ime podizali kredite kod poslovnih banaka, davali joj novac, a ona je obećavala da će isplaćivati dospele rate i otplatiti kredite pre roka, kao i da građani od kojih je primala pozajmice neće biti oštećeni, navode iz policije. Na ovaj način, uz obećanja da će pomoći u zapošljavanju, osumnjičena je oštetila 23 lica, saopštavaju iz policije. Po isteku mere zadržavanja osumnjičena će biti sprovedena nadležnom tužilaštvu u Nišu, napominju iz policije.
