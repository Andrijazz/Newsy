> Izvor: B92
> Datum: ponedeljak 20.01.2014  
> Rubrika: info_hronika
> Naslov: Devojka iz Raške poginula u udesu
> Članak:

Raška -- U saobraćajnoj nesreći na putu Raška - Kosovska Mitrovica, poginula A.V. (27) iz Raške, a D.M. (30) iz Beograda je povredđen, saopštila je kraljevačka policija.
Nesreća se dogodila juče oko 2 sata i 20 minuta kada je automobil marke , beogradske registracije, koji se kretao iz pravca Raške, iznenada sleteo sa magistralnog puta. Zbog povreda zadobijenih u ovoj saobraćajnoj nezgodi 30-godišnji D.M. iz Beograda, za kojeg se sumnja da je upravljao vozilom, hospitalizovan je u Medicinskom centru u Novom Pazaru.
U blizini nezgode, naknadnom pretragom terena, pronađeno je beživotno telo A.V. (27) iz Raške, za koju se sumnja da je bila u vozilu i da je preminula usled povreda zadobijenih u ovoj saobraćajnoj nezgodi. Iz tih razloga, preduzete su intenzivne mere na rasvetljavanju svih okolnosti nastanka ove saobraćajne nezgode i utvrđivanju činjenica vezanih za smrt preminule. Uviđaj je izvršila Osnovni javni tužilac u Raški u prisustvu pripadnika kriminalističke i saobraćajne policije iz Raške.
