> Izvor: B92
> Datum: sreda 5.03.2014  
> Rubrika: info_hronika
> Naslov: Ko napada prostorije DS?
> Članak:

Užice -- Pola sata pre ponoći u Užicu su zapaljena ulazna vrata u prostorije Demokratske stranke. Polupano i staklo ispred ulaza u sedište stranke u Krunskoj u Beogradu.
Kako su preneli neki članovi DS na svojim Tviter profilima, nepoznata osoba ili više njih razlupali su staklo na oglasnoj tabli, na kojoj su slike Zorana Đinđića.
Kada je reč o sinoćnjem paljenju ulaza u sedište stranke u Užicu, brzom intervencijom vatrogasaca sprečeno je da se požar proširi na prostorije i zgradu. Kako je za Tanjug izjavio predsednik Gradskog odbora DS-a Jovan Marković, prema prvim informacijama policije, požar je podmetnuo za sada nepoznati počinilac.Uzice, Beograd... Bila je ovo gadna noc za @demokrate Verujem da su u pitanju pojedinci i ludaci. #dskampanja pic.twitter.com/ZpBOk2ZsP6 Milos Djajic (@milosdjajic) March 5, 2014
Uzice, Beograd... Bila je ovo gadna noc za @demokrate Verujem da su u pitanju pojedinci i ludaci. #dskampanja pic.twitter.com/ZpBOk2ZsP6

.Marković je kao mogući razlog ovog vandalskog čina naveo predizbornu kampanju koju vladajuća koalicija vodi protiv DS-a. "Insistiranje vladajućeg režima da u redovima DS-a postoje lopovi i tajkuni, doveli su do loše atmosfere u kojoj se odvija kampanja za izbore. Ipak, ja hoću da verujem da je ovo čin pojedinca i čin revolta'', rekao je Marković Tanjugu. Marković je uputio i apel svim starnkama da osude nasilje. ""Ovo što se noćas desilo u Užicu treba da bude opomena svima nama da učinimo sve kako bi kampanju usmerili u pravom smeru, uvažavajući jedni druge. Neka ovo bude čin pojedinca i neka se na tome završi"" ,poručio je Marković.
