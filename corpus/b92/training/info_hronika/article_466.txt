> Izvor: B92
> Datum: Hronika		| četvrtak 13.02.2014  |  07:05
> Rubrika: info_hronika
> Naslov: Mirna noć u Beogradu
> Članak:

Beograd -- Noć u Beogradu za lekare je protekla mirno, izjavila je Tanjugu portparol Hitne pomoći Nada Macura, ističući da u tom periodu nije bilo saobraćajnih udesa.
Tokom noći Hitna pomoć je u Beogradu obavila 93 intervencije od kojih samo osam na javnim mestima, a lekarima su se najčešće obraćali srčani bolesnici, rekla je Macura.
Portparol Hitne pomoći je rekla da je povećan broj intervencija koje su u Beogradu obavljene za protekla 24 sata, kojih je bilo 232, od kojih 74 na javnim mestima. Macura je savetovala umerenost u fizičkim aktivnostima, pogotovo starijim osobama i hroničnim bolesnicima, koji bi trebalo da u najtoplijem delu dana i usled promenljivih vremenskih prilika ostanu kod kuće. Portparol Hitne pomoći je savetovala uzimanje čajeva i voćnih sokova, adekvatno oblačenje i veliki oprez u saobraćaju.
