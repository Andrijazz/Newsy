> Izvor: B92
> Datum: subota 8.02.2014  
> Rubrika: info_hronika
> Naslov: BG: Tuča navijača, ranjen mladić
> Članak:

Beograd -- Kako nezvanično saznaje B92, u masovnoj tuči dve grupe mladića, najverovatnije navijača, u beogradskom naselju Braće Jerković ranjen je muškarac (26).
Pretpostavlja se da su Zvedine pristalice sačekali navijači jednog od rivalskih klubova. Došlo je do tuče, tokom koje je upotrebljen i pištolj.
Jedan od učesnika je ranjen u nogu i završio je u Urgentnom centru. Policajci Voždovca brzo su reagovali i privedeno je deset učesnika obračuna. Trenutno se utvrđuje odgovornost pojedinaca.
