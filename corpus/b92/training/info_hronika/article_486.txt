> Izvor: B92
> Datum: nedelja 16.02.2014  
> Rubrika: info_hronika
> Naslov: KG: Udario u pumpu, izbio požar
> Članak:

Kragujevac -- Vozač "alfa romea" udario sinoć u aparat za točenje goriva na NIS benziskoj pumpi kod Velikog parka u Kragujevcu i izazvao požar, javio je RTS.
Vatra je zahvatila krovnu konstrukciju stanice.
Incident se dogodio pošto je u vozač "alfa romea", udario taksi koji se nepropisno uključio u saobraćaj. Vozači oba vozila zadobili su lake telesne povrede.
Vatrogasne ekipe brzo su lokalizovale požar. U požaru nije bilo povređenih, a pričinjena je materijalna šteta od oko 1.700.000 dinara.
