> Izvor: B92
> Datum: petak 14.02.2014  
> Rubrika: info_hronika
> Naslov: Mirna noć u BG, jedan udes
> Članak:

Beograd -- Muškarac star oko 38 godina povređen je u saobraćajnom udesu, koji se dogodio sinoć u Bulevaru kralja Aleksandra 28 u Beogradu.
Muškarac, vozač je u tom udesu oko 21 časa zadobio povredu istezanje vrata, a prevezen je u Ortopediju Banjica, izjavila je Tanjugu portparol Hitne pomoći Nada Macura.. Hitna pomoć je tokom noći u Beogradu obavila 96 intervencija od kojih 16 na javnim mestima, a lekarima su se najčešće obraćali astmatičari, srčani bolesnici i osobe sa hipertenzijom, precizirala je Macura. Portparol Hitne pomoći je savetovala oprez u saobraćaju, adekvatno oblačenje, odmor, uzimanje vitamina i provetravanje prostorija u kojima se boravi.
