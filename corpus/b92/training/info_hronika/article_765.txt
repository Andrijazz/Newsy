> Izvor: B92
> Datum: Hronika		| četvrtak 20.03.2014  |  08:44
> Rubrika: info_hronika
> Naslov: Suđenje za krađu testova 24. marta
> Članak:

Beograd -- U Drugom osnovnom sudu u Beogradu u ponedeljak 24. marta bi trebalo da počne suđenje optuženima za krađu testova za polaganje male mature juna 2013. godine.
Osumnjičena za krađu testova je radnica Službenog glasnika Zorica Matić, a optuženi su i Željko Cvetković, Nenad Mijalković i Dragana Dončić.
Tužilaštvo tereti Zoricu Matić da je od 6. do 12. juna, dok je radila na pakovanju testova u JP Službeni glasnik ukrala tri kombinacije testova iz srpskog i tri iz matematike, koje je potom predala ostalim osumnjičenima. Matićeva se sumnjiči za krađu, dok se njeni saučesnici terete za krivično delo prikrivanje. Zbog krađe testova, rezultati polaganja male mature 2013. godine se nisu vrednovali za upis u srednje škole.
