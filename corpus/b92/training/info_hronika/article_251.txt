> Izvor: B92
> Datum: petak 24.01.2014  
> Rubrika: info_hronika
> Naslov: Niš: Privedeno 15, zaplenjena droga
> Članak:

Niš -- Niška policija u akciji suzbijanja kriminala privela 15 ljudi i zaplenila određenu količinu droge i oružja.
U saopštenju niške policije ne navodi se koliko narkotika i oružja je zaplenjeno.
Policija je od jutros, u akciji suzbijanja svih vidova kriminaliteta, pretresla 48 objekata na teritoriji Niša i Aleksinca.
Niška policija je ranije tokom akcija protiv dilera droge zaplenila 40 kilograma narkotika i tri laboratorije za proizvodnju droge. Policija je tada oduzela četiri pištolja i jednu pušku, kao i veću količinu municije raznih kalibara. U akcijama je privedena ukupno 41 osoba, a zadržano je 27 osoba i u radu sa njima rešeno više od 30 krivičnih dela.
