> Izvor: B92
> Datum: nedelja 12.01.2014  
> Rubrika: info_hronika
> Naslov: U Pomoravlju 2013. poginulo 17
> Članak:

Jagodina -- Na drumovima Pomoravskog okruga i deonici autoputa Beograd - Niš kroz Pomoravlje prošle godine je život izgubilo 17 osoba, izjavio načelnik Dragan Obradović.
Najčešći uzroci saobraćajnih nezgoda bili su upravljanje vozilom pod dejstvom alkohola i prekoračenje brzine kretanja.
"Nakon temeljitih analiza najčešćih uzroka saobraćajnih nezgoga, policija je svoje aktivnosti usmerila baš na sankcionisanje tih prekršaja i takav rad je rezultirao smanjenjem broja saobraćajnih nezgoda, posebno onih sa nastradalim osobama", rekao je Tanjugu načelnik PU u Jagodini. Takodje i broj povredjenih u saobraćaju se godinama konstantno smanjuje, zahvaljujući ovakvom radu, dodao je Obradović. On je istakao da značajan doprinos smanjenju broj nezgoda, povredjenih i poginulih, iz godine u godinu daje veoma dobra saradnja saobraćajne policije i škola.
