> Izvor: B92
> Datum: utorak 25.03.2014  
> Rubrika: info_hronika
> Naslov: Na Gradini nađeno 5 kg heroina
> Članak:

Gradina -- Na graničnom prelazu Gradina, prilikom kontrole prtljaga portugalskog državljanina R.S.G.A. starog 35 godina zaplenjeno je 4,9 kilograma heroina.
Tu informaciju je Tanjugu potvrdio načelnik Regionalnog centra granične policije prema Bugarskoj, glavni policijski savetnik Nenad Vučić.
Portugalac je putovao autobusom bugarske firme "Union-Ivkoni" na relaciji Sofija-Lagos, u Portugaliji.
Uviđaj lica mesta izvršilo je nadležno tužilaštvo u Pirotu, a krijumčaru je određeno zadržavanje do 48 sati zbog postojanja osnova sumnje da je izvršio krivično delo neovlašćene proizvodnje i stavljanja u promet opojnih droga.
