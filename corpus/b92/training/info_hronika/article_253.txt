> Izvor: B92
> Datum: petak 24.01.2014  
> Rubrika: info_hronika
> Naslov: Vozač autobusa švercovao čokolade
> Članak:

Beograd -- U "dubinskoj" kontroli auto puta Novi Sad - Beograd carinici otkrili preko 3.000 čokolada i raznu kozmetiku za koju se sumnja da je nelegalno ušla u Srbiju.
Kako se navodi, čokolade ratnih vrsta, dezodoranse i kupke "nivea", kao i paste za zube, carinci su otkrili u autobusu koji saobraća na relaciji Subotica - Pirot.
U saopštenju Uprave carina se dodaje da su carinici taj autobus zaustavili na naplatnoj stanici Stara Pazova, i naglašava da je detaljnom kontrolom. utvrđeno da je vozač tu robu preuzeo na peronu autobuske stanice Subotica od nepoznatog čoveka koji mu je za to platio. U saopštenju Uprave carina se naglašava da su čokolade i kozmetika privremeno oduzete, a protiv vozača je pokrenut prekršajni postupak. Takođe, ne postoji nikakva dokumentacija o plaćenim dažbinama za nađenu robu.
