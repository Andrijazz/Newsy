> Izvor: B92
> Datum: petak 7.03.2014  
> Rubrika: info_hronika
> Naslov: Poginuo radnik Železare Smederevo
> Članak:

Smederevo -- Radnik "Železare" danas je, prilikom sudara lokomotive i kamiona u krugu fabrike, zadobio teške telesne ovrede od kojih je kasnije preminuo u bolnici.
Kako se navodi u saopštenju, do nesreće je došlo oko 13.30 sati na pružnom prelazu kod pogona za hidrauliku i pneumatiku, kada su se sudarili lokomotiva koja je vlasništvo "Železare", i kamion, vlasništvo preduzeća "ITG", koje uslužno obavlja transport za potrebe Železare.
Prilikom sudara je manevrista, koji se nalazio na lokomotivi, zadobio teške telesne povrede, od kojih je preminuo u Opštoj bolnici "Sveti Luka" u Smederevu. Uviđaj su obavili Osnovni javni tužilac i policijski službenici PU u Smederevu, a tačan uzrok sudara biće poznat nakon dodatnih veštačenja.
