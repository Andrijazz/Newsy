> Izvor: B92
> Datum: utorak 11.02.2014  
> Rubrika: info_hronika
> Naslov: LE: Uhapšeni zbog pljačke škole
> Članak:

Leskovac -- Leskovačka policija uhapsila je i predala osnovnom javnom tužiocu dvojicu mladića osumnjičenih da su opljačkali školu u selu Vinarcu, saopštila je policija.
Kako se navodi u saopštenju, uhapšeni su S.T. (20) i A.M. (21) iz Leskovca. 

Oni se terete da su u dva navrata, u noći između 23. i 24. i između 29. i 30. januara obili prostorije Osnovne škole "Milutin Smiljković" i iz kabineta za informatiku odneli 15 monitora, dva kompjutera, dva projektora, foto-aparat, mikrofon i drugu informatičku opremu.
Policija je pronašla veći deo te opreme, koja će biti vraćena školi.
