> Izvor: B92
> Datum: petak 17.01.2014  
> Rubrika: info_hronika
> Naslov: U dva udesa jedno lice povređeno
> Članak:

Beograd -- U Beogradu su se protekle noći dogodile dve saobraćajne nesreće u kojima je povređena jedna osoba, rekla je agenciji Beta portparolka Hitne pomoći Nada Macura.
U udesu na auto putu kod autobuske stanice "Lasta", mladić je povredio glavu i vrat, dok u nesreći koja se dogodila na Trošarini, kod okretnice tramvaja broj devet, nije bilo povređenih.
Lekari su u noći između četvrtka i petka imali ukupno 109 intervencija, od kojih 14 na javnom mestu. Lekarsku pomoć uglavnom su tražile osobe koje imaju povišen krvni pritisak i astmatičari.
