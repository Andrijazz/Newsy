> Izvor: B92
> Datum: sreda 12.03.2014  
> Rubrika: info_hronika
> Naslov: U Rakovici ranjen muškarac
> Članak:

Beograd -- Jedan muškarac ranjen je rano jutros iz vatrenog oružja i prevezen je na odeljenje reanimacije Urgentnog centra, rekla je portparolka Hitne pomoći Nada Macura.
Incident se dogodio oko jednog sata posle ponoći ispred dragstora u Maričkoj ulici u beogradskoj opštini Rakovica.
Muškaraca, na koga je pucano iz vatrenog oružja, lekari Hitne pomoći zatekli su u svesnom stanju. "U pitanju je teška trauma. Lekari su konstatovali ulaznu ranu u predelu desnog ramena i on je posle zbrinjavanja prevezen na odeljenje reanimacija Urgentnog centra", kazala je Macura. U noći izmedju utorka i srede, dogdile su se i tri saobraćajne nesreće u kojima su povredjene tri osobe, medju kojima i dvanaestogdišnji dečak koga je udario automobil na Ibarskoj magistrali. I jedna starija žena teško je povredjena kada je nju udario auto u Bulevaru umetnosti na Novom Beogradu. Ona je zadobila povredu glave, desnog kolena i kuka i ramena i prevezena je u Urgentni centar. U trećoj nesreći, koja se dogodila kod Veterinarskog fakultata u Beogradu, lakše je povredjen jedan muškarac. Lekari su imali ukupno 86 intervnecija, od kojih na javnom mestu 14, najviše zbog hroničnih bolesnika.
