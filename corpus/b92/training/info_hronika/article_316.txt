> Izvor: B92
> Datum: petak 31.01.2014  
> Rubrika: info_hronika
> Naslov: KV: U pljačku plastičnim pištoljem
> Članak:

Kraljevo -- U Kraljevu je uhapšen razbojnik koji je juče u menjačnici u Ulici Jovana Bojovića u Kraljevu, pokušao da od radnice otme novac, preteći plastičnim pištoljem.
Nakon pokušaja razbojništva uhapšen je N.K. (21) iz Kraljeva koji je po nalogu Osnovnog javnog tužioca zadržan do 48 časova.
Mladić je maskiran kapuljačom, uz pretnju replikom pištolja zahtevao od radnice da mu preda novac. Tom prilikom radnica je naglo zatvorila šalter, a osumnjičeni je pobegao. Policija je protiv osumnjičenog, Osnovnom javnom tužilaštvu u Kraljevu, podnela krivičnu prijavu zbog sumnje da je izvršio krivično delo razbojništvo u pokuaju.
