> Izvor: B92
> Datum: subota 15.02.2014  
> Rubrika: info_hronika
> Naslov: Dva vozača poginula u sudaru
> Članak:

Vrnjačka Banja -- Dve osobe su poginule, a dve su povređene u saobraćajnoj nesreći koja se dogodila rano jutros na putu Kraljevo-Kruševac, u selu Štulac kod Vrnjačke Banje.
Kako je saopštila Policijska uprava Kraljevo, prilikom sudara putničkih automobila "pežo" i "opel" banjskih registarskih oznaka, teško su povređeni vozači B.R. (32) i V.N. (57) sa područja Vrnjačke Banje, i oni su jutros preminuli u bolnici.
Svi učesnici u ovoj saobraćajnoj nesreći odmah su prebačeni u Zdravstveni centar "Studenica" u Kraljevu. Suvozači S.T. (30) i S.J. (46) su zadobili lake telesne povrede. Oni su zbrinuti na Odeljenju ortopedije i van su životne opasnosti. Zbog ove nesreće, saobraćaj je na putu Kruševac-Kraljevo bio je dva sata u prekidu i odvijao se alternativnim pravcima. Uvidjaj je na mestu nesreće, koja se dogodila u 3.00, obavila je zamenica osnovnog javnog tužioca u Kraljevu u prisustvu saobraćajne policije.
