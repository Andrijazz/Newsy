> Izvor: B92
> Datum: Hronika		| četvrtak 20.03.2014  |  06:56
> Rubrika: info_hronika
> Naslov: BG: U udesu povređena dva mladića
> Članak:

Beograd -- Dva mladića povređena su u saobraćajnom udesu, koji se dogodio oko 00.20 časova u Ulici Jovana Brankovića ispred broja 184 u Batajnici.
Mladić star oko 19 godina zadobio je povredu glave, a drugi mladić star oko 18 godina povredu grudnog koša, rekla je portparol Hitne pomoći Nada Macura i dodala da su obojica prevezeni na VMA.
Hitna pomoć je tokom noći u Beogradu obavila 106 intervencija od kojih 17 na javnim mestima, a lekarima su se najčešće obraćali astmatičari i srčani bolesnici, odnosno osobe sa bolom u grudima, precizirala je Macura. Macura je savetovala nošenje adekvatne odeće i obuće, uzimanje tečnosti i voća i jačanje imuniteta. Portparol Hitne pomoći je, posebno srčanim i cerebrovaskularnim bolesnicima i astmatičarima, savetovala umerenost u fizičkim aktivnostima.
