> Izvor: B92
> Datum: utorak 11.03.2014  
> Rubrika: info_hronika
> Naslov: Jocić danas iznosi završne reči
> Članak:

Beograd -- U Specijalnom sudu danas bi, na suđenju za ubistvu vlasnika hrvatskog "Nacionala" Ive Pukanića, završne reči trebalo da izloži prvooptuženi Sreten Jocić.
Jocić je juče trebalo iznese završne reč, ali je zbog njegovih zdravstvenih problema, odnosno bolova u želucu, promenjen redosled, pa je završnu reč dao Milenko Kuzmanović, trećeoptuženi za učešće u ubistvu Pukanića i njegovog saradnika Nika Franića 23. oktobra 2008. u Zagrebu.
Kuzmanović, koji se tereti za pomaganje i logistiku prilikom atentata, rekao je da nema veze sa ubistvom, ocenivši da je Specijalno tužilaštvo kršilo zakon i da "istrage nije ni bilo u ovom slučaju". Krajem januara Tuzilaštvo za organizovani kriminal predložilo je sudu da Jocića osudi na 40 godina zatvora zbog organizovanja ubistva, a istu kaznu je tražilo i za pripadnika beogradskog dela njegove ekipe Željka Milovanovića, kao direktnog izvršioca ubistva. Za Milenka Kuzmanovića koji je, prema stavu tužilaštva, bio zadužen za logističku podršku Jocićevoj bandi, tužilaštvo je tražilo kaznu "ne manju od 15 godina zatvora".
