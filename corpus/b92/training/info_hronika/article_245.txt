> Izvor: B92
> Datum: petak 24.01.2014  
> Rubrika: info_hronika
> Naslov: Uhapšen zbog maltretiranja majke
> Članak:

Leskovac -- Leskovačka policija uhapsila je i predala osnovnom javnom tužiocu Z.S. (1967) iz Leskovca zbog osnovane sumnje da je izvršio krivično delo nasilja u porodici.
Z.S. se tereti da je 22. januara u večernjim satima psihički i fizički maltretirao i vređao majku, tako što joj je u više navrata uputio ozbiljne pretnje i razne pogrdne reči, a zatim ju je rukom udario u glavu.
Telesne povrede su lekari kvalifikovali kao lake telesne povrede, navodi se u saopštenju Policijske uprave u Leskovcu. Na predlog osnovnog javnog tužioca, sudija za prethodni postupak je osumnjičenom odredio pritvor od 30 dana.
