> Izvor: B92
> Datum: ponedeljak 17.03.2014  
> Rubrika: info_hronika
> Naslov: BG: Krao torbe iz automobila
> Članak:

Beograd -- Beogradska policija saopštila je da je uhapsila je A.M.(1981), osumnjičenog za devet teških krađa iz automobila.
On je od septembra 2013. godine do februara 2014, u Zemunu i Novom Beogradu, krao torbe sa sedišta suvozača dok su vozila stojala na semaforu.
U torbama su se pored ličnih dokumenata, nalazili novac i mobilni telefoni, koje je A.M. uglavnom, zadržavao za sebe ili davao poznanicima, dok je deo ukradenih predmeta nađen kod osumnjičenog i oduzet.
U saopštenju se dodaje da je pored A.M. uhapšena i B.R (1979), osumnjičena da je učestvovala u izvršenju tih krivičnih dela. Protiv nje će, po nalogu tužioca, biti podneta krivična prijava u redovnom postupku. Osumnjičeni A.M, uz krivičnu prijavu, priveden je nadležnom tužiocu Trećeg osnovnog tužilaštva u Beogradu.
