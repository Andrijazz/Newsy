> Izvor: B92
> Datum: sreda 5.03.2014  
> Rubrika: info_hronika
> Naslov: BG: Povređene dve osobe
> Članak:

Beograd -- Dva muškarca lakše su povredjena u nesreći koja se dogodila u Beogradu, rečeno je jutros agenciji Beta u gradskoj službi Hitne pomoći.
Kako je rekla portparolka Hitne pomoći Nada Macura, u nesreći koja se dogodila u 23.32 na uključenju iz Ulice kneza Miloša ka mostu Gazela, lakše su povredjena dva muškarca (30) koji su prebačeni u Urgentni centar.
Tokom noći bilo je 89 intervencija, od kojih je deset bilo na javnom mestu. Hitnoj pomoći najviše su se javljali astmatičari, osobe sa malignim oboljenjima i hipertenzičari.
