> Izvor: B92
> Datum: subota 8.02.2014  
> Rubrika: info_hronika
> Naslov: Kamion usmrtio pešaka
> Članak:

Kuršumlija -- Na putu Merdare-Prokuplje, u selu Pepeljevac kod Kuršumlije oko 05.30, dogodila se saobraćajna nesreća u kojoj je jedna osoba izgubila život.
Nesreća se dogodila kada je vozač teretnog vozila sa priključnim vozilom M.M. (1962) iz Gnjilana, krećući se u pravcu Prokuplja, u selu Pepeljevac, naleteo na pešaka M.G. (1936) iz Kuršumlije koji se kretao putem.
U ovoj saobraćajnoj nezgodi pešak M.G. zadobio je povrede od kojih je preminuo na licu mesta. Uviđaj lica mesta izvršili su Osnovni javni Tušilac i službenici Policijske uprave u Prokuplju.
