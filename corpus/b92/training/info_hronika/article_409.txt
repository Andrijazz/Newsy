> Izvor: B92
> Datum: ponedeljak 10.02.2014  
> Rubrika: info_hronika
> Naslov: Ispitati oslobađanje Kertesa
> Članak:

Beograd -- Ministar pravde Nikola Selaković izjavio je da će zatražiti da se ispita kako je doneta oslobađajuća presuda u slučaju bivšeg direktora carine Mihalja Kertesa.
On je na konferenciji za novinare kazao da će takođe tražiti ispitivanje sudske odluke o ponavljanju suđenja za požar u novosadskoj diskoteci "Kontrast" i o ukidanju presude Darijanu Musiću za ubistvo manekenke Vladislave Červenko.
Selaković je kazao da njegova reakcija na te odluke ne predstavlja pritisak na sudstvo i ocenio da građani to očekuju od njega kao ministra pravde. Po rečima ministra, nije na Demokratskoj stranci da kritkuje srpsko pravosuđe, jer je za vreme vladavine DS to bio najneuređeniji resor. On je naveo da u prethodnih 18 meseci, koliko je ministar nije komentarisao sudske odluke i presude i da je time poštovao načela sudijske nezavisnosti čemu je i sada privržen ali da mora da reaguje zbog uznemiravanaj javnosti "Ono što kao ministar ali i svaki drugi građanin moram da primetim je da je neverovatno da se objavljivanjem ovakvih sudskih odluka odnosno postupanjem u pravosduju javnost na ovakav način dovodi do uznemiravanja", rekao je Selaković. On je naveo i da će zatražiti objašnjenje i obrazlozenje kako je moglo da dođe do takvih odluka "jer je pravo svih gradajana da znaju šta se dogodilo". "Sačekaću da se oglasi i javno tužilaštvo i da saznamo ako je bilo nečega što je protivno zakonu i što se kosi sa onim što postavljaju Ustav i zakon, ko se dogovarao i šta je radio", rekao je Selaković. Prema njegovim rečima, sudije treba da budu nezavisne u svom sudijskom uverenje ali ne mogu da budu nezavisne od zakona i Ustava "i ne mogu da budu nezavisne od građana zbog kojih postoje i u ime kojih rade". On je odbacio optužbe DS rekavši da je u najmanju ruku i "žalosno i smešno da neko ko je ostavio za sobom krš i lom, ko je ostavio u ritama i ruševinama može da daje sebe za pravo tako nešto da govori o srpskom pravosuduju". Selaković je naveo da je krivično delo Kertresu zastarelo 5. oktobra 2010. i "postavlja se pitanje ko je tada rukovodio srpskim pravosuđem koji je tada postavljao i razrešavao sudije i tužioce..." "Zalagaću se do kraja kao član Visokog saveta sudstva i Državnog veća tužioca da se ispitaju okolnosti zbog kojih je došlo do donošenja takvih sudskih odluka", rekao je on. Prema njegovim rečima, zbog ta tri slučaja sada imamo rekaciju javnosti "koja je zaslužena, koja je opravdana jer građani traze da vide pravdu, građani imaju pravo da vide istinu...", a ovakvo pravosuđe ostavila je stranka čija je funkcionerka bila ministarka pravde i koja je direktno optužila svoju dojucerašnjoj stranku da je u sprezi sa kriminalcima. Selaković je rekao i da je u slučaju ubistva manekenke jedan od članova sudskog veća žena koja je bila član prvog saziva Visokog saveta sudstva "Jesu li to ljudi koje su doveli na sudske pozicije sadašnje vlasti ili su to ljudi koji su vedrili i oblačili pravosuđem i razrešavali ljude bez ikakvog osnova i izbacivali ih na ulicu", zapitao je Selaković. On je ukazao i da se " kao bumerang strankama - u ovom slučju DS koja danas napada pravosuđe to sve vraća" i to "ne zbog veza nego i zbog činjenica da su pojedine sudije koje su učestvovale u donošenju ovakvih odlka dolazile na takva mesta kao supruge funkcionera DS". Demokratska stranka je ranije danas saopštila da sudstvo svakim danom ponižava građane Srbije, umesto da ih zaštiti i da je "naprednjačka vlast dovela najgore sudije" da sprovode tabloidne poternice a oslobađaju kriminalce kao što je 3.000 osuđenika oslobođeno Zakonom o amnestiji. Specijalni sud u Beogradu danas je izrekao presudu kojom je zbog apsolutne zastarelosti odbio optužbe protiv bivšeg direktora Savezne uprave carina Mihalja Kertesa zbog iznošenja državnog novca na Kipar. Suđenje okrivljenima za požar u novosadskoj diskoteci "Kontrast", u kome je život izgubilo šest mladih ljudi, počinje iznova, a danas se u Višem sudu u Novom Sadu održava pripremno ročište ponovljenog suđenja. Apelacioni sud u Novom Sadu usvojio je žalbe branilaca, pa će Darijanu Musiću optuženom za ubistvo Vladislave Červenko biti ponovo suđeno pred Višim sudom.


