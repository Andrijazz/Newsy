> Izvor: B92
> Datum: subota 15.02.2014  
> Rubrika: info_hronika
> Naslov: Vožnje noću sve opasnije
> Članak:

Beograd -- Vožnja javnim gradskim prevozom noću sve je opasnija. Muke i sa taksistima, policijom, Direkcijom za saobraćaj, pišu Novosti.
Psovke, uvrede, šamare, batine, ali i otmice - sve to trpe vozači u javnom gradskom prevozu u Beogradu. Stres i strah od bahatih i nasilnih putnika, naročito na noćnim linijama, naterao je vozača firme "Presto" N. T. (26), koji je pre nekoliko večeri bio žrtva otmice autobusa na liniji 101, da napusti posao šofera u gradskom prevozu.
Prema rečima Nebojše Lukića, direktora preduzeća "Presto" koje Beograđane prevozi već 16, a noćnim prevozom se bave osam godina, među putnicima ima onih koji se vraćaju sa posla i uredno plaćaju kartu, ali i pripite omladine koja je nasilna prema vozačima i ostalim putnicima. "Probleme najčešće prave omladinci od 25 do 30 godina, besposleni, koji očigledno ne rade ništa čim mogu svako veče da izlaze i da se opijaju", kaže Lukić. "Neretko su u kombinaciji alkohol i tablete, i ti ljudi tada ne znaju šta rade. U sitne sate prevoze se pijanci i narkomani, i naše kolege tokom čitave nedelje biju bitku sa takvim i sličnim profilom putnika, koji ugrožavaju ne samo bezbednost vozača već i ostalih sugrađana". Prevoznici dodaju da baš na potezu 101, gde se dogodio incident, imaju problema i sa taksistima koji nelegalno voze. Ima ih kažu oko sedam-osam. Pojedini čak dolaze iz Pančeva. Oni pokupe putnike koji plaćaju prevoz, a privatnicima u gradskom prevozu ostanu oni koji neće da plate kartu, pijani i drogirani.
CENA 150 DINARA U prestonici trenutno postoji 27 noćnih linija koje su od 2006. godine "pod kontrolom" privatnih prevoznika, sa izuzetkom tramvajske 7N. Cena karte je 150 dinara.
CENA 150 DINARA
U prestonici trenutno postoji 27 noćnih linija koje su od 2006. godine "pod kontrolom" privatnih prevoznika, sa izuzetkom tramvajske 7N. Cena karte je 150 dinara.
Vozači kažu da im nimalo nije prijatno kada voze noću, naročito na linijama koje vode do udaljenih, često i slabo osvetljenih delova grada, jer se sa dramatičnim situacijama suočavaju i u dnevnoj smeni, a kamoli noću. I pored postojanja "panik tastera", spasavanje putnika i vozača iz neprijatne i opasne situacije često ometa spora reakcija nadležnih službi, od Direkcije za javni prevoz, preko policije do sudija i tužilaštva. "Umesto da reaguju odmah po dobijanju signala, u Direkciji za javni prevoz imaju praksu da, pozivom vozača na mobilni telefon, potvrde da li se zaista incident dogodio ", objašnjavaju vozači. Direktor preduzeća "Presto" kao još jedan od ključnih problema navodi to što policija ne izlazi na teren odmah po pozivu vozača, ukoliko nema povređenih.

"Kada bi odmah izašli i priveli izvršioce, koje bi i sud adekvatno kaznio, imali bismo mnogo manje neprijatnosti ", tvrdi Lukić. "Sudski postupci traju predugo. Mi smo od 2010. u sudskom sporu koji se vodi za krivično delo, a odlaže se po šesti put. A svedoci incidenta su policajac i sveštenik".

Privremena gradska uprava obećala je da će problem biti rešen ugradnjom kamera, kao i proverom ispravnosti panik tastera u svim vozilima. "Za raspisivanje tendera za izbor izvođača potrebno je oko dva meseca, tako da očekujemo da će ugradnja prvih uređaja početi na leto ", rekao je prvi čovek Privremenog organa Siniša Mali.
KAMERE SLABE KAO DOKAZ? VozačiI kažu da je ugradnja kamera besmislen trošak u s obzirom na to da je materijal snimljen na sudu oboriv i neupotrebljiv. U prilog tome navode činjenicu da je vozač koji je "pretakao" gorivo iz vozila gradskog prevoza i zbog toga dobio otkaz, posle suđenja na kojem je kao dokaz upotrebljen snimak kamerom, oslobođen optužbi i vraćen na radno mesto.
KAMERE SLABE KAO DOKAZ?
VozačiI kažu da je ugradnja kamera besmislen trošak u s obzirom na to da je materijal snimljen na sudu oboriv i neupotrebljiv. U prilog tome navode činjenicu da je vozač koji je "pretakao" gorivo iz vozila gradskog prevoza i zbog toga dobio otkaz, posle suđenja na kojem je kao dokaz upotrebljen snimak kamerom, oslobođen optužbi i vraćen na radno mesto.
9.2.2014. Dvojica napadača, od kojih je jedan bio naoružan pištoljem, prinudili su vozača privatnog autobusa "Presto" na liniji 101N da vozi do Besnog Foka umesto na Trg republike. 9.1.2014. Uz pretnju da će aktivirati bombu Lj. G. (64) je na stanici u Žarkovu oteo autobus "Bambus" na liniji 56 sa oko 50 putnika, a vozača prisilio da vozi na Banovo brdo. 4.6.2013. U autobusu GSP na liniji 25 čovek mahao repetiranim pištoljem i pretio vozaču. Zahvaljujući pribranosti vozača putnici pobegli, a napadač A. I. je uhapšen. 6.5.2013. Radovan R. (24) uhapšen je zbog sumnje da ukrao autobus na liniji 512, dok vozač nije bio unutra. Incident se dogodio na Banovom brdu u Beogradu, oko 5 časova ujutru.
