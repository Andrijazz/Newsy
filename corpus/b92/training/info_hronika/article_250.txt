> Izvor: B92
> Datum: petak 24.01.2014  
> Rubrika: info_hronika
> Naslov: Niš:Uhapšeni iz Zavoda za zdravstvo
> Članak:

Niš -- Policija u Nišu uhapsila tri osobe za koje sumnja da su proneverom u Zavodu za zdravstvenu zaštitu radnika u Nišu prisvojili oko 9,8 miliona dinara.
Uhapšeni su Vladimir M.(46), Snežana M. (65) i Slavica M. (59) iz Niša, zbog sumnje da su izvršili krivična dela pronevere i zloupotreba službenog položaja i protivpravno prisvojili oko 9,8 dinara.
Policija sumnja da su glavni blagajnici Vladimir M. i Snežana M, zajedno sa likvidatorom Slavicom M. u Zavodu od osoblja ambulanti koje naplaćuju usluge u gotovini, primali novac i čekove na ime usluga pacijentima koji su protivpravno prisvajali, umesto da ga uplaćuju na račun Zavoda za zdravstvenu zaštitu radnika u Nišu.
