> Izvor: B92
> Datum: utorak 21.01.2014  
> Rubrika: info_hronika
> Naslov: Niš: Dvoje lakše povređeno u udesu
> Članak:

Niš/Novi Sad/Kragujevac -- U saobraćajnoj nesreći u Nišu lakše su povređene dve mlađe osobe, rečeno je jutros agenciji Beta u gradskoj službi Hitne pomoći.
Niškoj Hitnoj pomoći najčešće su se javljali srčani bolesnici i pacijenti sa stomačnim tegobama.
Bilo je ukupno 120 intervencija, od čega 70 na javnom mestu. U Novom Sadu i Kragujevcu noć je protekla mirno. U Novom Sadu bilo je 55 intervencija, a ekipi Hitne pomoći najčešće su se javljali hronični, kardiološki i neurološki bolesnici i astmatičari. Tokom prethodne noći u Kragujevcu bilo je 32 intervencije, pregledano je 21 dete, a najviše posla bilo je sa astmatičarima i pacijentima sa psihijatrijskim poremećajima.
