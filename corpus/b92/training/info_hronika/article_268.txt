> Izvor: B92
> Datum: nedelja 26.01.2014  
> Rubrika: info_hronika
> Naslov: Preminuo posle ranjavanja nožem
> Članak:

Beograd -- Jedan muškarac (53) umro je od posledica ranjavanja nožem, a jedan muškarac (60) poginuo je u saobraćajnoj nesreći u Beogradu, rekla je Nada Macura.
U ulici Crveno barjače broj 13 muškarac (53) preminuo je nakon šest ubodnih rana nanetih nožem.
U tri sata posle ponoći u saobraćajnoj nesreći, poginuo je suvozač (60), dok je druga osoba prebačena u Vojno-medicinsku akademiju. U ulici Vojislava Ilića, muškarac (54) je pogođen vatrenim oružjem u desno rame, nakon čega je prebačen u Urgentni centar. U nesreći koja se dogodila u Radničkoj ulici lakše je povređen vozač (43). Ekipa Hitne pomoći imala je 83 intervencije, od čega 13 na javnom mestu. Kako su rekli u gradskoj službi, bio je manji broj preloma na javnom mestu, a od bolesnika najčešće su se javljali astmatičari.
