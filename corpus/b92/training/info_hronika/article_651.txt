> Izvor: B92
> Datum: sreda 5.03.2014  
> Rubrika: info_hronika
> Naslov: Ubila muža lovačkom puškom
> Članak:

Pirot -- Pirotska policija uhapsila je ženu osumnjičenu da je oko 9.00 lovačkom puškom ubila supruga u selu Blato kraj Pirota, rečeno je u tužilaštvu.
"Ubistvo se dogodilo u porodičnoj kući bračnog para N. i to tako što je supruga C.N. (54) pucnjem iz lovačke puške, za koju je njen suprug imao urednu dozvolu, ubila svog supruga M.N. (59)", izjavila je novinarima zamenica višeg javnog tužioca u Pirotu Sonja Nešić.
Prema rečima Sonje Nešić, bračni par je živeo sam u porodičnoj kući. "Izvršilac, koji je priznao zločin, uhapšen je i biće sproveden nadležnom javnom tužiocu sa krivičnom prijavom radi saslušanja", rekla je zamenica tužioca. Pirotska policija je potvrdila da je uhapsila i predala višem javnom tužiocu osumnjičenu za ubistvo.
