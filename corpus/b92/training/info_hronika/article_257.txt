> Izvor: B92
> Datum: petak 24.01.2014  
> Rubrika: info_hronika
> Naslov: Sud danas o Miškovićevom pasošu
> Članak:

Beograd -- Sudsko veće trebalo bi danas da odluči o zahtevu vlasnika "Delta holdinga" Miroslava Miškovića da mu se trajno vrati pasoš.
Mišković je juče, u nastavku suđenja, tražio i da mu se ukine mera zabrane napuštanja boravišta kako bi mogao da radi.
Miškovićeva odbrana smatra da je jemstvo od 12 miliona evra u gotovini, koje je letos položio sudu, dovoljna garancija da će se odazivati na sve pozive suda. Sudija Vladimir Vučinić saopštio je juče da će sud o tom zahtevu odlučiti danas. Za tu odluku potrebno je da konsultuje tužioca za organizovani kriminal.
