> Izvor: B92
> Datum: utorak 18.02.2014  
> Rubrika: info_hronika
> Naslov: BG: Povređen muškarac u udesu
> Članak:

Beograd -- Muškarac star oko 32 godine povređen je u saobraćajnom udesu sinoć na uglu ulica Vitanovačka i Vojislava Ilića u Beogradu, izjavila je Tanjugu Nada Macura.
Muškarac je u tom udesu, koji se dogodio oko 20 časova, zadobio povredu glave, a prevezen je u Urgentni centar, rekla je portparol Hitne pomoći.
Hitna pomoć je tokom noći u Beogradu obavila 121 intervenciju od kojih 15 na javnim mestima, a za protekla 24 sata ukupno 243 intervencije od kojih 35 na javnim mestima, precizirala je Macura. Lekarima su se najčešće obraćali astmatičari i osobe sa malignitetima, precizirala je portparol Hitne pomoći. Macura je savetovala oprez u saobraćaju, blagovremeni odlazak na posao, uzimanje toplih napitaka, a astmatičarima i hipertoničarima redovnu terapiju.
