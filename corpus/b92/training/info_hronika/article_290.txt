> Izvor: B92
> Datum: sreda 29.01.2014  
> Rubrika: info_hronika
> Naslov: NP: Osumnjičene za obljubu učenice
> Članak:

Novi Pazar -- Policija u Novom Pazaru je odredila meru zadržavanja do 48 časova N. P. (40) iz Novog Pazara, zbog sumnje da je izvršila krivično delo obljuba.
Ona se tereti da je od 2009. do 2013. godine zavela i izvršila obljubu nad učenicom srednje škole, saopštila je novopazarska Policijska uprava.
Policija je saopštila i da je po odobrenju zamenika Višeg javnog tužioca, odredila zadržavanje do 48 časova N.Č. (34) iz Novog Pazara, zbog postojanja osnova sumnje da je izvršila krivično delo trgovina ljudima. Ona se tereti da je od 2011. do 2013. godine, zavela, dovela u zabludu, manipulisala i seksualno iskoristila maloletno lice, navodi novopazarska policija.
