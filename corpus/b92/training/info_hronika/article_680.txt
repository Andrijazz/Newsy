> Izvor: B92
> Datum: nedelja 9.03.2014  
> Rubrika: info_hronika
> Naslov: Noć u BG: Tri udesa, povređen dečak
> Članak:

Beograd -- U Beogradu su se sinoć i tokom noći desilee tri saobraćajne nezgode, u kojima je povređen i jedan dvanaestogodišnji pešak.
"Dečak, star 12 godina, povređen je oko 19.45 kod hotela In. Zbog povreda glave i kuka prevezen je na neurohirurgiju Urgentnog centra", rekla je portparolka Hitne pomoći Nada Macura.
U Urgentni centar prevezen je i muškarac (42) povređen u Resniku sinoć oko 22.30. On je zadobio povrede glave, nosa i razderotinu na licu, dodala je Macura. Suvozač (31), povređen u Požeškoj jutros oko 3.00 zbrinut je takođe u Urgentnom centru zbog povreda glave, ramena i istezanja kičme, navela je doktorka. Tokom noći najviše su se javljali astmatičari, srčani bolesnci i pacijenti s hipertenzijom.
