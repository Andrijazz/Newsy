> Izvor: B92
> Datum: sreda 29.01.2014  
> Rubrika: info_hronika
> Naslov: Za ubistvo Marije druga optužnica
> Članak:

Novi Sad -- Optuženom za svirepo ubistvo Marije Cimbal prošle godine u Novom Sadu, optužnica je prekvalifikovana. Sud tvrdi da je predviđena kazna ista.
Bojana Cimbala, rođenog brata nastradale Marije, posle godinu dana od ubistva slike sećaju na činjenicu da je njen život stao brutalnošću jednog čoveka. On jeste trenutno u zatvoru, ali porodica time nije zadovoljna – optužen je za teško ubistvo iz koristoljublja, iako je, prema Bojanovim rečima, ubistvo bilo svirepo, brutalno i uz elemente izazivanja opšte opasnosti.
"Nama kao porodici Cimbal apsolutno nije normalno da taj čovek koji je zadavio moju sestru, koji je zapalio i koji je na podmukao način to uradio, predstavljajući se kao neko drugi i zbog nekih drugih razloga je navodno hteo da dođe kod nje, a dolazio je u više navrata da mu prevodi nešto sa francuskog. Na kraju je došao da bi je ubio", priča Bojan. Za B92 je u sudu potvrđeno da je istraga išla u pravcu teškog ubistva na svirep i podmukao način, ali da je drugačija optužnica podignuta. "Kada je podignuta optužnica protiv optuženog Vaskrsija Vrekića, krivično delo koje mu se stavlja na teret za događaj u Novom Sadu na Bulevaru Cara Lazara jeste krivično delo teško ubistvo iz koristoljublja. Zaprećena kazna za teško ubistvo iz koristoljublja iza teško ubistvo na svirep ili podmukao način je ista kazna, do 40 godina", objašnjava Svetlana Tomić Jokić iz Višeg suda u Novom Sadu. Pored maksimalne kazne, tu je potencijalno i minimalna - 10 godina zatvora. Upravo takve presude se boji porodica, ukoliko odbrana bude tvrdila da nije bilo koristoljublja. Još jedna od zamerki koju ima porodica na ovaj proces jeste čekanje njegovog početka. S obzirom na to da je u međuvremenu došlo do promene predsedavajućeg veća, pripremo ročište, drugi put, biće održano 6. februara ove godine. Podsetimo, ovaj brutalan zločin dogodio se takođe u februaru, ali prošle godine, kada je policija pronašla telo devojke u zgradi u Bulevaru cara Lazara 104 u Novom Sadu, u sobi u kojoj je bio požar. Policija je utvrdila da je reč o nasilnoj smrti i pokrenuta jeistraga u okvoiru koje je priveden optuženi, za koga se sumnja da je najpre maramom zadavio devojku, a da je zatim podmetnuo požar u stanu kako bi prikrio tragove".
