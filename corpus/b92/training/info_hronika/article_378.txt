> Izvor: B92
> Datum: Hronika		| četvrtak 6.02.2014  |  23:25
> Rubrika: info_hronika
> Naslov: Pušten pomagač ubica policajca
> Članak:

Beograd -- Osumnjičeni za pomaganje osobama koje su automobilom pregazile policajca na dužnosti Gorana Đorđevića kod Velikog Trnovca, Safet A. pušten je iz pritvora.
Kako RTS saznaje iz policijskih izvora, Safet A. iz Velikog Trnovca kod Bujanovca, koji je pritvoren 25. decembra prošle godine, danas je pušten iz pritvora.
Policajac na dužnosti Đorđević (44) povređen je u pokušaju da zaustavi automobil, čiji je vozač umesto da zaustavi vozilo, udario u njega i udaljio se u pravcu Velikog Trnovca 21. oktobra prošle godine. Đorđević je od zadobijenih povreda ubrzo preminuo u Niškom kliničkom centru.
