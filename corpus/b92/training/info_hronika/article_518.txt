> Izvor: B92
> Datum: Hronika		| četvrtak 20.02.2014  |  11:59
> Rubrika: info_hronika
> Naslov: Psi rastrgli svog čuvara
> Članak:

Leskovac -- Telo Petra C. (72) iz Donje Jajine kod Leskovca pronađeno je jutros obezglavljeno u porodičnoj kući u tom selu, potvrdila je za Betu njegova bivša supruga.
Petar C. je čuvao veliki broj pasa u svom domu, u kome je živeo sam, pa komšije, koje ga nisu videle najmanje tri nedelje, sumnjaju da su ga rastrgli njegovi izgladneli psi.
Na mestu događaja je policija i čeka se istražni sudija. Portparol Policijske uprave u Leskovcu Boban Zdravković rekao je Beti da je jutros prijavljena "sumnjiva smrt", ali da su uzroci još nepoznati.
