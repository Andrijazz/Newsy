> Izvor: B92
> Datum: petak 7.02.2014  
> Rubrika: info_hronika
> Naslov: BG: Dva napada nožem
> Članak:

Beograd -- Na Dorćolu u ulici Kralja Petra ranjen je nožem muškarac (35), a nešto kasnije kod pijace u Železniku, takođe nožem, ranjen je drugi muškarac (26).
Obojica su zadobili po dve ubodne rane ali su zatečeni u svesnom stanju, rekla je danas agenciji Beta potparol Hitne pomoći Nada Macura.
Na Dorćolu je muškarac (35) zadobio ubodnu ranu u levoj polovini stomaka ali je zatečen svestan i prevežen je u Urgentni centar, dok je muškarac (26) koji je napadnut u blizini pijace u Železniku zadobio dve ubodne rane u predelu butine.
Na uglu Nemanjine i Sarajevske došlo je do saobraćajne nesreće u kojoj je lakše povređen jedan muškarac. Macura je kazala da je u toku jučeršnjeg dana bilo 5 saobraćajnih udesa i jedan pad sa visine. Hitnoj pomoći su se u najviše javljali hronični i psihijatriski bolesnici, a imala je 113 intervencija od čega je 13 bilo na javnom mestu.
