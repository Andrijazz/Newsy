> Izvor: B92
> Datum: sreda 5.02.2014  
> Rubrika: info_hronika
> Naslov: BG: Policajci povređeni u udesu
> Članak:

Beograd -- Dva policajca i još jedna osoba lakše su povređeni u sudaru večeras oko 20.30 sati na Čukarici, javlja Blic.
Do nezgode je došlo u Avalskoj ulici u Železniku, a u njoj su učestvovala dva vozila, od kojih je jedno pripadalo MUP-u.
Povređene je Hitna pomoć zbrinula i potom su prevezeni na VMA na dodatne preglede. Policija je obavila uviđaj koji bi trebalo da odgonetke kako je došlo do nezgode.
