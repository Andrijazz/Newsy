> Izvor: B92
> Datum: Hronika		| četvrtak 20.02.2014  |  09:18 -> 10:40
> Rubrika: info_hronika
> Naslov: Ponovo napad na vozača GSP
> Članak:

Beograd -- Vozač autobusa na liniji 37 napadnut je jutros u Poenkareovoj ulici, izjavio je Tanjugu dežurni dispečer GSP Beograd Radovan Stojadinović.
Stojadinović je rekao da se incident dogodio oko osam časova u Poenkareovoj ulici nedaleko od Cvijićeve ulice u autobusu koji se kretao ka Pančevačkom mostu.
Autobus je bio u kvaru i vozač je rekao putnicima da izadju, što su oni i učinili, osim jednog putnika, objasnio je Stojadinović. Posle dvadesetak minuta vozač je saopštio da će autobus krenuti za garažu, što se putniku nije dopalo, pa je udario vozača, izvadio nož i posekao ga po ruci, dodao je Stojadinović. Prema njegovim rečima, putnik se potom udaljio, a vozač je prevezen na Institut za ortopediju Banjica.
