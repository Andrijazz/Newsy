> Izvor: B92
> Datum: Hronika		| četvrtak 20.03.2014  |  15:20
> Rubrika: info_hronika
> Naslov: Ne mešamo se u rad nadležnih organa
> Članak:

Beograd -- Branko Ružić, povodom hapšenja direktora Inspekcije za rad Dragoljuba Peurače, ocenio da se nijedna stranka ne može poistovetiti sa delovanjem pojedinca.
Predsednik Izvršnog odbora SPS je novinarima na Međunarodnom sajmu ekologije "ECO EXPO 2014", rekao i da krivična odgovornost, ukoliko postoji, mora biti dokazana na sudu.
Policija je juče uhapsila direktora Inspekcije za rad u Ministarstvu rada, zapošljavanja i socijalne politike Dragoljuba Peuraču zbog sumnje da je primio mito. Direktora inspekcijskih službi su uhapsili pripadnici Uprave kriminalističke policje, rečeno je ranije Tanjugu u Ministarstvu unutrašnjih poslova. Ministarstvo rada saopštilo je da su pripadnici Uprave kriminalističke policije obavili pretres radnih prostorija Peurače, "zbog sumnje da je primio mito". Ministarstvo je istaklo "da je primanje mita lična odgovornost pojedinca, kao i da podržava borbu protiv korupcije i kriminala i u vezi sa ovim slučajem saradjuje sa istražnim organima i organima tužilaštva" Peurača je od 2007. godine radio u Službi za borbu protiv organizovanog kriminala, a zatim u Kabinetu ministra unutrašnjih poslova.
