> Izvor: B92
> Datum: subota 22.03.2014  
> Rubrika: info_hronika
> Naslov: Zaplenjeno oružje na Batrovcima
> Članak:

Na graničnom prelazu Batrovci s Hrvatskom, službenici Odeljenja za suzbijanje krijumčarenja Uprave carina zaplenili su veliku količinu oružja.
Prilikom kontrole automobila, kod trojice turskih državljana koji su putovali iz Belgije, pronađeno je 12 pištolja, škorpion, hekler, automatska puška, četiri prigušivača, pet bombi, 66 komada municije, plastični eksploziv i štapin sa upaljačem.
Državljanima Turske određen je pritvor.
