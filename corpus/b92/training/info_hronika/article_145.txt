> Izvor: B92
> Datum: sreda 15.01.2014  
> Rubrika: info_hronika
> Naslov: Devojci u NS eksplodiralo srce
> Članak:

Novi Sad -- Milica Mandić (22) koja je u ponedeljak preminula u Dunavskom parku u Novom Sadu, umrla je prirodnom smrću.
Toksikološkim analazom utvrđeno je da nikada nije koristila narkotike.
"Obdukcija je pokazala da je Milica umrla zbog tamponade srca, a to znači da joj je srce bukvalno eksplodiralo", kažu u Kliničkom centru Vojvodine. U trenutku nesreće, a prema rečima svedoka, Milica je bila sa dve devojke. One su nakon što je pala pobegle, ali još uvek nije poznato zašto su ostavile drugaricu. "Čula sam pad i okrenula se. Iza njih je bio još jedan prolaznik. Pritrčali smo, mislili smo da se onesvestila, ali nije reagovala kada smo pokušali da je osvestimo", rekla je Novosađanka koja je bila na licu mesta. Nakon što su ustanovili da nije reč o običnoj nesvestici pokušali su da joj pruže prvu pomoć i da je reanimiraju veštačkim disanjem. Hitna pomoć koje je ubrzo stigla mogla je samo da konstatuje smrt. Milica će biti sahranjena danas na Gradskom groblju u Novom Sadu.
