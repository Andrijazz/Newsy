> Izvor: B92
> Datum: nedelja 19.01.2014  
> Rubrika: info_hronika
> Naslov: Marković na vezi s ubicom Ćuruvije
> Članak:

Beograd -- Mirjana Marković, udovica Slobodana Miloševića u kontaktu je sa ubicom Slavka Ćuruvije preko zajedničkog prijatelja, piše Blic.
Kako list navodi taj zajednički prijatelj je Dragan Filipović Fića koji je u vreme ubistva vlasnika “Dnevnog telegrafa” bio zamenik načelnika Druge uprave za obaveštajni rad DB-a i savetnik šefa tajne službe za specijalne operacije
On održava kontakt između Mire Marković i Miroslava Kuraka, Filipović čak i posećuje šeficu JUL-a u Moskvi. "Kurak, koji je nedavno otišao na jednonedeljni safari između Tanzanije i Kenije, tefonom je zvao Filipovića, koji živi u Šangaju, gde je pobegao u vreme "Sablje". Filipović se stalno čuje i sa bivšom predsednicom JUL-a i često je posećuje u Moskvi", kaže izvor "Blica" Izvor Blica naglašava da Filipović, koji je bio i savetnik Radovana Karadžića, zna šta se dešavalo i šta je radio DB i mogao bi da otkrije i mnoge stvari o ubistvu Ćuruvije, ali i o drugim zločinima. Filipović, koga kolege u DB-u opisuju kao mnogo više sklonog oružju i borilačkim veštinama nego sofisticiranom obaveštajnom radu, okrenuo se spisateljstvu.
U vozilu s Legijom Dragan Filipović je sa mesta zamenika načelnika Druge uprave i savetnika za specijalne operacije šefa DB-a bio zadužen za Jedinicu za specijalne operacije. Pod Drugom upravom su bile i "crvene beretke". Navodno, Filipović je u vreme ubistva četiri člana SPO na Ibarskoj magistrali bio u vozilu sa Miloradom Ulemekom Legijom, koji je 8. januara imenovao ubice Slavka Ćuruvije.
U vozilu s Legijom
Dragan Filipović je sa mesta zamenika načelnika Druge uprave i savetnika za specijalne operacije šefa DB-a bio zadužen za Jedinicu za specijalne operacije. Pod Drugom upravom su bile i "crvene beretke". Navodno, Filipović je u vreme ubistva četiri člana SPO na Ibarskoj magistrali bio u vozilu sa Miloradom Ulemekom Legijom, koji je 8. januara imenovao ubice Slavka Ćuruvije.
U svojim knjigama, na primer u onoj pod naslovom "Anatomija globalističkog smrada", iznosi podatke o svom poslu u DB-u i ne skriva da je bio praktično savetnik za likvidacije. Otkriva i da je u DB-u, u vreme NATO bombardovanja, planirano ubistvo Džordža Sorosa u jednom letovalištu. Ubica je trebalo da bude izvesni "Mungos" iz rezervnog sastava JSO. Međutim, kaže Filipović, iako je "Mungos" bio posvećen tom zadatku, od ubistva se odustalo kada je izvedena jedna slična akcija za šta su bili osumnjičeni Srbi, a i bombardovanje je bilo okončano. Filipović ne skriva ni svoje mišljenje o Ćuruviji, ubijenom za vreme bombardovanja na Uskrs 11. aprila 1999. "On je podržavao američko bombardovanje, nazivajući ga demokratskim činom. To je najverovatnije bio razlog zbog kojeg je likvidiran. Za njegovu smrt globalisti okrivljuju isključivo DB, mada je objektivno to mogla izvršiti bilo koja od patriotskih grupacija, kojih je tada u Srbiji bilo na desetine", napisao je Filipović, kopirajući verbalni napad Mirjane Marković koji je prethodio ubistvu Ćuruvije. On konstatuje da nije imao "dodirnih tačaka" s ubistvom novinara, ali da je verovatno među osumnjičenima. Zanimljiva je veza Filipovića i s ostalim iz DB-a osumnjičenima za ubistvo vlasnika "Dnevnog telegrafa".
Danica Drašković: Hteo je u SPO Danica Drašković, funkcioner SPO, kaže za "Blic" da je odmah posle ubistva četvorice njihovih članova na Ibarskoj magistrali dobila ponudu od jednog tadašnjeg državnog funkcionera da Dragan Filipović bude u stranačkom obezbeđenju. "Rečeno mi je da Filipović želi da bude šef Odeljenja za bezbednost SPO. Zauzvrat je ponuđeno da će nam obezbediti procenat glasova na izborima. Odbila sam odmah jer se već tada sumnjalo da je s Legijom bio na mestu zločina", kaže Drašković.
Danica Drašković: Hteo je u SPO
Danica Drašković, funkcioner SPO, kaže za "Blic" da je odmah posle ubistva četvorice njihovih članova na Ibarskoj magistrali dobila ponudu od jednog tadašnjeg državnog funkcionera da Dragan Filipović bude u stranačkom obezbeđenju. "Rečeno mi je da Filipović želi da bude šef Odeljenja za bezbednost SPO. Zauzvrat je ponuđeno da će nam obezbediti procenat glasova na izborima. Odbila sam odmah jer se već tada sumnjalo da je s Legijom bio na mestu zločina", kaže Drašković.
Filipović je bio savetnik za tajne operacije Radomira Markovića, osumnjičenog da je kao šef DB naredio ubistvo novinara. Bio je i vrlo blizak saradnik Milana Radonjića, osumnjičenog da je organizovao ubistvo Ćuruvije. Radonjiću je bio zamenik u Drugoj upravi. Osim toga, Ratko Romić, koji se tereti da je saizvršilac ubistva i da je bio sa Kurkom, radnik je Druge uprave i Filipović mu je bio šef. Dragan Filipović je napisao u svojoj knjizi da je posle izborne pobede Vojislava Koštunice protiv Slobodna Miloševića održan sastanak vrha DB-a na kome je bio i tadašnji ministar policije Vlajko Stoiljković. Ministar je zahtevao "da se po cenu života brani Milošević".

Nakon što je ministar otišao, u vrhu DB-a su se dogovorili, tvrdi Filipović, da priznaju pobedu Koštunici i da se dalje oslanjaju na "radikale i nacionalne snage".
