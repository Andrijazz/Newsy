> Izvor: B92
> Datum: Hronika		| četvrtak 20.02.2014  |  11:16
> Rubrika: info_hronika
> Naslov: Otac i sin krijumčarili marihuanu
> Članak:

Čačak -- Čačanska kriminalistička policija saopštila je danas da je presekla lanac krijumčarenja narkotika i zaplenila više od jednog kilograma opojne droge marihuane.
Kriminalistička policija je sinoć u 21.15 časova u mestu Nevade, opština Gornji Milanovac zaustavila putničko motorno vozilo marke "folksvagen", čačanskih registarskih oznaka i kod B.S (63), koji je upravljao vozilom, pronašla i zaplenila oko 520 grama biljne materije za koju se sumnja da je marihuana.
Kod njegovog sina B.S (32) pronađena je i zaplenjena ista količina ovog narkotika. Zbog postojanja osnova sumnje da su izvršili krivično delo neovlašćena proizvodnja i stavljanje u promet opojnih droga, policija je po nalogu višeg javnog tužioca u Čačku uhapsila i odredila meru zadržavanja do 48 sati ocu i sinu, B.S i B.S iz Čačka. Oni će danas, uz krivičnu prijavu, biti sprovedeni višem javnom tužiocu u Čačku, dodaje se u saopštenju.
