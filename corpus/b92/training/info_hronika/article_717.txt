> Izvor: B92
> Datum: petak 14.03.2014  
> Rubrika: info_hronika
> Naslov: Uhapšeni mladići zbog obijanja kuća
> Članak:

Beograd -- Policija u Sremskoj Mitrovici podnela krivičnu prijavu nadležnim tužilaštvima protiv dva tinejdžera osumnjičenih za obijanje vikendica i kuća u okolini Iriga.
Krivične prijave su podente protiv U.Ž. (18) i 17-godišnjeg maloletnika. Kako se navodi, osumnjičeni su da su naneli materijalnu štetu od oko 245.000 dinara.
Oni su, kako piše u saopštenju, krajem prošle i početkom ove godine iz vikendica krali alat i tehničku robu i to preprodavali na području Iriga i Inđije.
Ukradenu robu, navodno inostranog porekla, nudili su na prodaju i preko internet-sajta "Kupujem-prodajem" i fejsbuk profila. Oni su osumnjičeni za više teških kradja, a kako navodi policija, i ranije su vršili slična krivična dela, obično noću i u zimskom periodu kada vlasnici vikendica retko ili uopšte ne obilaze svoje posede.
