> Izvor: B92
> Datum: sreda 5.03.2014  
> Rubrika: info_hronika
> Naslov: Čačak: Uhapšeni zbog utaje poreza
> Članak:

Čačak -- Policija je uhapsila četiri službenika Poreske poliicje i Poreske uprave u Čacku i Ivanjici, zbog sumnje da su zloupotrebili službeni položaj i utajili porez.
Kako je saopšteno iz policije, uhapšene su D.J. (60) i službenica Poreske policije u Čačku D.N. (42), rođena u Ivanjici, gde je bila direktor filijale Poreske uprave, službenik filijale Poreske uprave u Ivanjici D.K. (55) i odgovorno lice privrednog društva "Bor promet" iz Ivanjice A.Ć. (59).
Policija traga za ovlašćenim licem ivanjičke firme "Bor promet" V.Ć.(37) iz Ivanjice zbog sumnje da je utajio porez. D.J. se stavlja na teret da je iskorišćavajući službeni položaj neovlašćeno pribavila i odgovornim licima iz ivanjičke firme "Bor promet" dostavila 16 fotokopija ugovora o kupoprodaji montažnih kuća, čija je ukupna vrednost od oko 326.000 evra koji su bili predmet kontrole poreske policije jer za njih nije plaćen PDV u iznosu od oko pet miliona dinara. D.N. se tereti da je omogućio A.Ć. i V.Ć. da iniciraju samoinicijativno oporezivanje u cilju izbegavanja odgovornosti iako nisu izvršili istovremeno uplatu prjavljaenog poreza i pripadajućih kamata, dok je D.K. umanjio obrčunatu kamatu za iznos od oko 2. 5 miliona dinara. A.Ć. i V.Ć. su od 2008. godine do 2012. godine sa fizičkim licima zaključili 16 ugovora o prodaji montažnih kuća u vrednsoti od oko 326.000 evra, ne evidentirajući tu prodaju u naplatu u knjigovodstvenoj dokumentaciji preduzeća, i na taj način su izbegli palaćanje PDV-a na prihod ostvaren prodajom tih objekata.
