> Izvor: B92
> Datum: sreda 26.02.2014  
> Rubrika: info_hronika
> Naslov: BG: Lakše povređene tri osobe
> Članak:

Beograd/Novi Sad/Kragujevac -- Tri osobe lakše su povređene u dve saobraćajne nesreće sinoć i noćas u Beogradu, rekli su jutros agenciji Beta u gradskoj službi Hitne pomoći.
Kako je rekla portparolka Hitne pomoći Nada Macura, u nesreći koja se dogodila u 22.08 u ulici cara Dušana broj 44 u naselju Zemun, žena (29) povredila je glavu, ali nije gubila svest.
U 03.56 u ulici Marije Bursać u Zemunu u nesreći su lakše povređene dve osobe. Muškarac (44) zadobio je tupu povredu glave, a muškarac (37) povredio je glavu i desnu potkolenicu. Obojica su prevezena u Urgentni centar. Tokom noći bilo je ukupno 103 intervencije, od čega 13 na javnom mestu. Ekipi Hitne pomoći najčešće su se javljali hronični i srčani bolesnici i astmatičari. Prethodna noć protekla je mirno u Novom Sadu i Kragujevcu, rekli su jutros agenciji Beta u gradskim službama Hitne pomoći. Kako je rekla portparolka Hitne pomoći u Novom Sadu Sanja Pokrajac Nenadić, noć je bila mirna. Hitna pomoć je intervenisala 38 puta, a najviše su se javljali srčani bolesnici s povišenim pritiskom i bolom u grudima i astmatičari. Noć u Kragujevcu je takodje bila mirna. Bilo je 26 intervencija, u ambulanti je pregledano 67 osoba i 32 deteta, a najčešće su se javljali hronični i srčani bolesnici, kao i astmatičari.
