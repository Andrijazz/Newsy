> Izvor: B92
> Datum: nedelja 26.01.2014  
> Rubrika: info_hronika
> Naslov: Pritvor vlasniku agencije "Hej ju"
> Članak:

Čačak -- Sudija čačanskog Višeg suda Bojan Pešić odredio je pritvor Dušanu Kukiću iz Čačka pod sumnjom da je počinio krivično delo trgovine ljudima.
Predlog za određivanje pritvora podneo je viši javni tužilac Dejan Veljković koji je saslušao osumnjičenog.
Kukiću se na teret stavlja da je posredstvom svoje agencije "Hej ju" u poslednjih šest meseci prošle godine "lažnim obećanjem da će u Sočiju raditi na dobro plaćenim poslovima na građevini obmanuo više od 100 radnika, od kojih je uzeo novčanu naknadu". Uposleni su tamo boravili bez neophodnih dozvola i prijave boravka. Inače, po članu 388 Krivičnog zakona Srbije, za izvršenje ovog dela zaprećena je kazna od tri do 12 godina zatvora.
