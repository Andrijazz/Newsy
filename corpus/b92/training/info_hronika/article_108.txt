> Izvor: B92
> Datum: utorak 14.01.2014  
> Rubrika: info_hronika
> Naslov: Dačić: Dokaz da rešavamo probleme
> Članak:

Beograd -- Premijer Ivica Dačić izjavio je da su hapšenja zbog ubistva Slavka Ćuruvije još jedan dokaz da se Vlada Srbije bavi rešavanje problema.
"Hapšenja zbog ubistva Ćuruvije još su jedan dokaz da se vlada Srbije bavi reašavanjem problema, kao što je rasvetljavanje ubistva novinara koje nije rešeno već 14 godina", rekao je Dačić Tanjugu.
Prema njegovim rečima, to je pokazatelj da je Srbija krenula pravim putem izgradnje pravne države i jednakosti pred zakonom svih, bez obzira na status, pripadnost ili moć. Dačić je naveo da svako ko je počinio krivično delo mora da snosi posledice. "To je veoma važno i zbog toga da se takvi zločini više nikada ne ponove", rekao je premijer koji je čestitao svima koji su doprineli da se dodje do istine i počinioci privedu pravdi.
