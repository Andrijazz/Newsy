> Izvor: B92
> Datum: Hronika		| četvrtak 6.02.2014  |  12:39
> Rubrika: info_hronika
> Naslov: Albanac slikao kasarnu, pa uhapšen
> Članak:

Novi Pazar -- Albanski državljanin J.M. (31) uhapšen je u Novom Pazaru zbog sumnje da je fotografisao kasarnu Vojske Srbije u tom gradu, saopštila je danas Policijska uprava.
"Službenici Policijske uprave u Novom Pazaru uhapsili su i uz odobrenje zamenika Višeg javnog tužioca odredili meru zadržavanja do 48 sati za J.M. zbog sumnje da je izvršio krivično delo neovlašćen pristup vojnom objektu", navodi se u saopštenju.
On se tereti da je juče, oko 10.30 časova, fotografisao objekte kasarne Vojske Srbije u Novom Pazaru, kaže se u saopštenju.
