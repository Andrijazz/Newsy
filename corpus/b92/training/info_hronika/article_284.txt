> Izvor: B92
> Datum: utorak 28.01.2014  
> Rubrika: info_hronika
> Naslov: BG: Dvoje povređeno u dva udesa
> Članak:

Beograd -- Tokom noći i jutra u Beogradu su se dogodila dva saobraćajna udesa u kojima su dve osobe povređene, izjavila je Tanjugu portparol Hitne pomoći Nada Macura.
Muškarac star oko 45 godina, vozač, u udesu koji se dogodio jutros oko 6,10 časova kod naplatne rampe Bubanj Potok, zadobio je razderotinu na glavi i istezanje vrata, a prevezen je u Urgentni centar, rekla je Macura.
Muškarac star oko 60 godina je u udesu oko 22,15 časova na uglu ulica Pere Chetkovića i Garsije Lorke zadobio povrede nosa, jagodične kosti i potkolenice, a prevezen je u Urgentni centar, istakla je portparol Hitne pomoći. Hitna pomoć je tokom noći u Beogradu obavila 100 intervencija od kojih 11 na javnim mestima, a lekarima su se najčešće obraćali astmatičari i srčani bolesnici, precizirala je Macura. Macura je savetovala građanima ostanak kod kuća, a onima koji moraju da izađu u spoljnu sredinu, adekvatno i slojevito oblačenje i pogotovu deci, nošenje vunenih šalova i kapa. Portparol Hitne pomoći je savetovala nošenje obuće sa gumenim đonom, oprez u saobraćaju i hodu na trotoarima zbog poledice i uzimanje toplih napitaka, čajeva, limunada, vitamina i voća.
