> Izvor: B92
> Datum: ponedeljak 17.02.2014  
> Rubrika: info_hronika
> Naslov: Ubijen muškarac, uhapšena žena
> Članak:

Jagodina -- Muškarac B.I (60) iz sela Subotice kod Svilajnca, pronađen je mrtav u svojoj kući, ubijen sekirom, a policija je uhapsila ženu V.K (46) iz Malog Crnica.
Ona je uhapšena zbog postojanja osnovane sumnje da je izvršila krivično delo teško ubistvo.
V. K je uhapšena po odobrenju Višeg javnog tužioca u Jagodini i odredjena joj je mera zadržavanja do 48 sati, posle čega će biti, uz krivičnu prijavu, sprovedena Višem javnom tužiocu, saopštila je danas Policijska uprava u Jagodini.
"Beživotno telo B. I pronađeno je juče u njegovoj kući, a sumnja se da je V. K. sekirom nanela više udaraca po glavi i vratu od kojih je preminuo na mestu događaja", navodi se u saopštenju.
