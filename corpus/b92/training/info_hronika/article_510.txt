> Izvor: B92
> Datum: sreda 19.02.2014  
> Rubrika: info_hronika
> Naslov: "Nije trebalo saslušati Markovića"
> Članak:

Beograd -- Među tekstovima ubijenog novinara Milana Pantića nije bilo negativnih o Draganu Markoviću Palmi, kaže za "Blic" Veran Matić.
Predsednik Komisije za istraživanje ubistva novinara rekao je da u dokumentaciji nije bilo operativnih saznanja koja bi upućivala na eventualnu povezanost Markovića sa ubistvom novinara Milana Pantića, te nije bilo razloga da bude saslušan.
"Međutim, uzimajući u značaj Dragana Markovica u tom gradu i regionu malo je čudno da ga do danas niko nije pitao za mišljenje, eventualna saznanja itd, iako se, po njegovim rečima, u poslednjih nekoliko godina sam nudio da svedoči", kaće Matić. Povodom verbalnog sukoba Markovića sa liderom LDP Čedomirom Jovanovićem, Matić kaže da se komisija čuva od mešanja u dnevnu politiku, kao i da je očekivao određenu konkretnu reakciju Markovića.
