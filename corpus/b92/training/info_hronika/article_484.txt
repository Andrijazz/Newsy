> Izvor: B92
> Datum: nedelja 16.02.2014  
> Rubrika: info_hronika
> Naslov: Lopovi haraju po okolini Leskovca
> Članak:

Leskovac -- Meštani sela u okolini Leskovca uplašeni su zbog učestalih krađa, i sve većeg broja provala u kuće i vikendice u njihovom kraju.
Lopovi svakodnevno iz kuća pomoćnih zgrada, vikendica i prodavnica kradu sve što mogu da ponesu pa čak i fizički napadaju ukućane.
Meštani leskovačkih sela uplašeni zbog čestih krađa, ugrađuju rešetke na prozorima. Metalne rešetke postavio je i bračni par Djurić iz sela Bogojevce, jer su ih lopovi pre mesec i po dana pretukli i oteli im 30.000 dinara. Stanovnici desetak sela i prigradskih leskovačkih naselja tvrde da lopovi svake noći planski pljačkaju odredđeno područje. Kuće i prodavnice pojedinih vlasnika obijane su i tri puta u toku godine. U poslednja tri meseca samo na izletištu Pašina česma kod Leskovca obijeno je 20 vikendica. Lopovi dolaze kamionom i odnose sve od kapije do nameštaja. U policijskoj upravi u Leskovcu nisu želeli da odgovore na pitanja koliko evidentiranih pljački imaju u poslednja tri meseca i koliko je lopova uhapšeno. A oštećeni građani moći će da nadoknade štetu samo ako su osigurali pokretnu i nepokretnu imovinu. Više o tome pogledajte u našem prilogu ispod:


