> Izvor: B92
> Datum: utorak 4.03.2014  
> Rubrika: info_hronika
> Naslov: Priboj: Prevarili Fond za razvoj?
> Članak:

Priboj -- Protiv dve osobe iz Priboja, osumnjičene za prevaru Fonda za razvoj Srbije, Policijska uprava u Prijepolju je podnela prijave.
Policija je danas saopštila da je prijava zbog prevare podneta protiv D.S. i D.D, dok je protiv P.L. prijava podneta zbog podstrekivanja.
U saopštenju se navodi da sumnja da je D.S, kao odgovorno lice u privrednom društvu "Danispa" iz Priboja, 2008. godine prikazivanjem lažnih činjenica sačinio poslovnu dokumentaciju na osnovu koje mu je Fond za razvoj Srbije odobrio namenski kredit za pokretanje proizvodnje betona od l,6 miliona dinara. Takođe se sumnja da je D.D. kao ovlašćeno lice u istom privrednom društvu, marta 2009. godine, prikazivanjem lažnih činjenica i uz prethodne instrukcije P.L, zaključio ugovor o preuzimanju duga preduzetničke radnje "Akademik" iz Priboja prema privrednom društvu "Voda Vrnjci A.d." iz Vrnjačke Banje od 4.116.773,33 dinara. Nakon toga je "Danispa" Priboj obustavila sva plaćanja i otišla u stečaj sa namerom da se izbegne plaćanja preuzetih obaveza, navodi se u saopštenju Policijske uprave.
