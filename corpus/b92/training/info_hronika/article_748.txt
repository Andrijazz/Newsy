> Izvor: B92
> Datum: sreda 19.03.2014  
> Rubrika: info_hronika
> Naslov: Čelnik Inspekcije uhapšen zbog mita
> Članak:

Beograd -- Uprava kriminalističke policije uhapsila je Dragoljuba Peuraču, direktora Inspekcije za rad u Ministarstvu rada i zapošljavanja, saznaje B92.

Peurača se, kako sumnja policija, tereti za primanje mita. Kako nezvanično saznajemo, on je od vlasnika firme "Men pauer" (Man Power) prvo tražio 30 000 evra, da bi na kraju uzeo 15 000 evra za dokumenta koja je kao državni službenik bio u obavezi da da.
Pripadnici Uprave kriminalističke policije MUP-a Srbije danas su pretresli radne prostorije direktora Republičkog inspektorata za rad Dragoljuba Peurače, zbog sumnje da je primio mito, saopštilo je danas Ministarstvo rada. Ministarstvo rada, zapošljavanja i socijalne politike u saopštenju je navelo da je primanje mita lična odgovornost pojedinca kao i da podržava borbu protiv korupcije i kriminala i u vezi sa tim slučajem sarađuje sa istražnim organima i organima tužilaštva. U međuvremenu, Inspekcija rada Republike Srbije nesmetano obavlja svoj posao, navodi se u saopštenju. Peurača je ranije radio kao operativac u Službi za borbu protiv organizovanog kriminala, odakle je otišao za nečelnika odeljenja za kontraobaveštajnu zaštitu u kabinetu ministra unutrašnjih poslova Ivice Dačića. Odatle je u avgustu 2012. odlukom vlade postavljen na mesto direktora Inspekcije rada. Peurača je uhapšen u hotelu "Hajat". Očekuje se da policija zvanično saopšti više detalja o hapšenju.
Zamenik direktora BIA Dragan Marković demantovao je da je bio danas na ručku sa uhapšenim Dragoljubom Peuračom u hotelu Hajat. Ranije je objavljeno da je Peuračža uhapšen posle ručka sa zamenikom direktora BIA Draganom Markovićem Markonijem. Marković navodi da je tačno da je bio u u tom hotelu, ali na dva odvojena sastanka, sa jednom novinarkom i jednim prijateljem. Marković navodi da inače poznaje Peuraču, ali da to ne utiče na utvrđivanje njegove eventualne odgovornosti
Zamenik direktora BIA Dragan Marković demantovao je da je bio danas na ručku sa uhapšenim Dragoljubom Peuračom u hotelu Hajat.
Ranije je objavljeno da je Peuračža uhapšen posle ručka sa zamenikom direktora BIA Draganom Markovićem Markonijem.
Marković navodi da je tačno da je bio u u tom hotelu, ali na dva odvojena sastanka, sa jednom novinarkom i jednim prijateljem.
Marković navodi da inače poznaje Peuraču, ali da to ne utiče na utvrđivanje njegove eventualne odgovornosti
...
