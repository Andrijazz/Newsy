> Izvor: B92
> Datum: utorak 11.02.2014  
> Rubrika: info_hronika
> Naslov: Povređen radnik u Kolubari
> Članak:

Lazarevac -- Danas je, u Drobilani, postrojenju za pripremu uglja u tamnavskim površinskim kopovima, oko 9 časova, došlo do nesreće, u kojoj je povređen radnik.
Prema prvim informacijama nadležnih iz Službe za bezbednost i zaštitu na radu u RB "Kolubara", radnik Dejan Nedeljković, zaposlen na poslovima mašinskog poslovođe, pao je sa kosog mosta u pogonu tako što je propao kroz otvoreno gazište sa visine od 13 metara.
Radnik je u svesnom stanju prebačen sanitetom u Urgentni centar u Beogradu. Uviđaj nadležnih službi je u toku i očekuje se zvaničan izveštaj.
