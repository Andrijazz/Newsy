> Izvor: B92
> Datum: sreda 5.02.2014  
> Rubrika: info_hronika
> Naslov: Pirot: Krao kablove pa poginuo
> Članak:

Pirot -- Prilikom pokušaja krađe kablova iz trafo stanice pod naponom, u Pirotu je noćas poginuo Piroćanac Vladica K.(35).
Vladicu su dvojica saučesnika N.J. i D.K. nakon udara struje transportovala do bolnice, ali je u Opštoj bolnici primljen bez znakova života i konstatovana je smrt.
Lekari Prijemnog odeljenja su slučaj prijavili policiji. Policija je uhapsila i predala Višem javnom tužilaštvu saučesnike N.J.(26) i D.K.(23) zbog osnovane sumnje da su izvršili krivično delo teška kradja u pokušaju.
