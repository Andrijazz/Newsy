> Izvor: B92
> Datum: petak 21.02.2014  
> Rubrika: info_hronika
> Naslov: BG: Medojević napadnut na aerodromu
> Članak:

Beograd -- Član predsedništva crnogorskog Demokratskog fronta Nebojša Medojević napadnut na beogradskom aerodromu. Policija odmah uhapsila napadača.
Medojević je napadnut večeras na beogradskom aerodromu kada se sa promocije svoje knjige, koja je održana u Beogradu, vraćao za Podgoricu, objavljeno je na sajtu Pokreta.
Medojevića je, kako navode, napao Veselin Pejović, vlasnik firme "Uniprom", prenela je RTV Crne Gore. Do incidenta je došlo kada se Medojević na delu za overavanje karata sa suprugom pripremao da otputuje za Podgoricu. Pejovića je srpska policija odmah uhapsila i on je priznao da je napao predsednika Pokreta za promene.
