> Izvor: B92
> Datum: sreda 5.03.2014  
> Rubrika: info_hronika
> Naslov: BG:Uhapšen maloletnik nakon pljačke
> Članak:

Beograd -- Policija je uhapsila maloletnika neposredno pošto je, sa saučesnikom uz pretnju pištoljem, nožem i motkom, opljačkao prodavnicu u Beogradu.
Maloletnika su uhapsili policijski službenici beogradske policije i Uprave MUP-a za obezbeđenje "neposredno nakon počinjenog krivičnog dela".
Policija sumnja da je "maloletnik, zajedno sa nepoznatom osobom, uz pretnju pištoljem, nožem i drvenom motkom počinio razbojništvo u jednom marketu". Sumnja se da je, za sada, nepoznati počinilac, za kojim policija intenzivno traga, uzeo registar-kasu sa oko 130.000 dinara i vozilom se udaljio u nepoznatom pravcu, dodaje se u saopštenju.
