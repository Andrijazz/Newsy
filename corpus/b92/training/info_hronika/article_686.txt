> Izvor: B92
> Datum: ponedeljak 10.03.2014  
> Rubrika: info_hronika
> Naslov: Sprečen šverc ptica
> Članak:

Beograd -- Uprava carina saopštila je danas da su carinici na graničnom prelazu Kelebija sprečili pokušaj krijumčarenja šest egzotičnih papagaja i 15 japanskih šarana.
Kako se navodi, papagaj iz vrste "Polytelis swainsonii" i 15 ukrasnih ribica (japanski koi šarana) koji se nalaze se na CITES listi ugroženih vrsta i čiji je promet zabranjen, pronađeni su u automobilu srpskog državljanina iz Subotice na ulazu u Srbiju.
Dodaje se da su carinici u drugoj akcijiji, u automobilu srpskog državljanina iz Sombora pronašli još pet egzotičnih papagaja iz vrsta "Jandaya Aratinga", "Rupicola Pyrrhura", "Jandaya" koje su takodje na CITES listi ugroženih vrasta. Uprava carina naglasila je da su sve životinje predate prihvatilištu za divlje životinje Zoološkog vrta Palić na dalje staranje, dok je protiv oba vozača pokrenut prekršajni postupak.
