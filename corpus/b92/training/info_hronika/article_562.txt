> Izvor: B92
> Datum: ponedeljak 24.02.2014  
> Rubrika: info_hronika
> Naslov: Gde su pljačkaši Vojvodinašuma?
> Članak:

Novi Sad -- Ni mesec dana posle milionske provalne krađe u prostorije JP Vojvodinašume u Beloj Crkvi, nisu pronađeni počinioci tog nedela, saopštilo je danas to preduzeće.
U Šumskoj upravi Bela Crkva pre mesec dana izvršena je teška provalna krađa u vrednosti od oko milion dinara.
Počiniocima nije bilo dovoljno što su izvršili krađu, već su nakon toga provalili u kancelarijski prostor, divljali sa sprejevima i ispraznili sve protivpožarne aparate po nameštaju, kompjuterima i faks mašini, navodi se u saopštenju.
