> Izvor: B92
> Datum: Hronika		| četvrtak 6.02.2014  |  11:53
> Rubrika: info_hronika
> Naslov: Uhapšena zbog lažnih avio-karata
> Članak:

Beograd -- Policija je uhapsila vlasnicu dve turističke agencije D. S. N. (44) zbog sumnje da je prevarom građana prilikom prodaje avio-karata pribavila 1,7 milion dinara.
Policija je u saopštejnu pozvala oštećene gradjane da se jave, s obzirom da se sumnja da je njihov broj mnogo veći nego što je utvrdjeno, i to na telefone 011/ 279-84-10 i 011/279-84-09.
D. S. N. se sumnjiči da je u svojim agencijama "Beoskaj servis end travel" i "Fokus travel" od građana uzimala novac za avio karte koje nije uplaćivala aviokompanijama i izdavala karte s lažnim brojevima. Građani, kako se navodi u saopštenju, do dolaska na aerodrom nisu znali da njihove karte nisu validne, da ne postoje u sistemima rezervisanih i izdatih karata kod avio kompanija i da neće moći da putuju, navodi policija. Osumnjičena D. S. N. je, izvršenjem navedenih krivičnih dela, pribavila materijalnu korist od oko 1.700.000 dinara, dodaje se u saopštenju.
