> Izvor: B92
> Datum: sreda 8.01.2014  
> Rubrika: info_hronika
> Naslov: Pet fatalnih udesa u Srbiji za 24h
> Članak:

Beograd -- Za poslednja 24 časa u saobraćajnim nesrećama na putevima u Srbiji poginulo je sedam osoba. Nadležni upozoravaju da magla i sumaglica otežavaju saobraćaj.
Najnovija nesreća dogodila se oko podneva na putu Svrljig - Knjaževac. U nesreći su stradale dve osobe, supružnici koji su bili u kolima knjaževačkih registracija.
Oko 10 sato pre podne na Ibarskoj magistrali kod skretanja za Bele Vode poginuo je vozač juga kada je kamion udario u taj automobil. Sinoć su dva stranca poginula u nesreći kod Bubanj potoka.
Juče uveče u nesreći na putu Čačak - Užice stradao je stariji čovek, otac našeg proslavljenog košarkaša Vlade Divca. Prethodno je u nesreći na Ibarskoj magistrali poginulo dvogodišnje dete. AMSS saopštava da je saobraćaj u Srbiji otežan i usporen zbog magle, sumaglice i vlažnih i klizavih kolovoza.
Sedam života izgubljeno na putevima U protekla 24 časa sedam osoba je stradalo na putevima u Srbiji, a više osoba je povređeno. Prema podacima iz Uprave saobraćajne policije, prethodnog dana na putevima u Srbiji evidentirano je 58 saobraćajnih nezgoda u kojima su 33 osobe teže i lakše povređene, a četiri osobe su poginule. Nije potvrđeno u koliko slučajeva je magla uzrok udesa. Stranci stradali kod Bubanj potoka Poginuo otac Vlada Divca Dete stradalo na Ibarskoj magistrali Još jedan fatalan udes na Ibarskoj Udes kod Svrljiga, dvoje stradalo
Sedam života izgubljeno na putevima
U protekla 24 časa sedam osoba je stradalo na putevima u Srbiji, a više osoba je povređeno.
Prema podacima iz Uprave saobraćajne policije, prethodnog dana na putevima u Srbiji evidentirano je 58 saobraćajnih nezgoda u kojima su 33 osobe teže i lakše povređene, a četiri osobe su poginule.
Nije potvrđeno u koliko slučajeva je magla uzrok udesa.
Na pojedinim deonicama vidljivost je zbog magle smanjena na 100 metara, a u Timočkoj i Negotinskoj krajini vidljivost je još manja, negde i 30 metara. Kod Batajnice je vidljivost smanjena na 50 metara, javlja RTS. Kako je jutros saopštilo Javno preduzeće "Putevi Srbije", na ostalim putnim pravcima trećeg prioriteta kolovozi su vlažni u nižim predelima, a vozačima se savetuje oprezna vožnja. Mestimično ima do pet centimetara raskvašenoga snega na teritoriji Novog Pazara, a na području Vranja ima sitnih odrona duž nestabilnih kamenih kosina u klisurama, usecima i zasecima. Na području Niša na pojedinim deonicama moguća je mestimična pojava poledice u vi[im predelima, a na području Zaječara učestala je pojava sitnih odrona duž nestabilnih kamenih kosina u klisurama, usecima i zasecima. JP "Putevi Srbije" savetuje vozačima da bez zimske opreme i lanaca ne kreću na put i ukazuje na to da je, zbog vlažnih kolovoza i niskih temperatura u jutarnjim i večernjim satima, moguće stvaranje poledice. Zabrana za šlepere i kamione važi na sledećim putnim pravcima, na kojima je obavezna zimska oprema, Jošanička Banja - Kopaonik, Aleksandrovac - Grčak - Drenska klisura, Brzeće - Kopaonik (Jaram), Kopaonik - Jaram, Kopaonik - Rudnica, Kraljevo - Goč i Stanišinci - Dobre vode (Goč). Od 21. novembra 2013. zbog radova na terminalima na hrvatskoj strani, granični prelaz Bačka Palanka ne funkcioniše za teretna vozila, a radovi će trajati do sredine 2014. godine. Putari upozoravaju na moguće odrone, koji su i pored redovnog čišćenja i uklanjanja sa kolovoza, česti i predstavljaju dodatnu opasnost u vožnji. Najučestaliji su odroni na području Majdanpeka, Žagubice, Golupca, Negotina i Ivanjice, a posebno treba voziti oprezno kroz klisure i stenske useke duž Đerdapske i Ibarske magistrale, kroz Grdeličku i Sićevačku klisuru. Na auto-putu E-75 vozila na deonici između Vladičinog Hana i Vranja, kod mesta Gramađe, zbog radova idu zaobilaznim putem. Saobraćaj je zbog radova usporen i na državnom putu Pirot-Dimitrovgrad, kod Sukova. Zbog radova vozila idu zaobilaznim putem i na putu Zaječar-Knjaževac, kod mesta Grljan.


