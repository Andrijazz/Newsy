> Izvor: B92
> Datum: nedelja 16.02.2014  
> Rubrika: info_hronika
> Naslov: BG: Mnogo posla za Hitnu, 1 izboden
> Članak:

Beograd -- Ekipe Hitne pomoći su protekle noći imali za oko 20 odsto više intervencija u odnosu na prethodne dane. Hitna pomoć je zbrinula i jednog izbodenog muškarca.
U toku noći lekari su intervenisali 136 puta, od čega 22 puta na javnom mestu, rekla je portparol Hitne pomoći Nada Macura.
Muškarac star oko 30 godina je oko U 23.34 sati na Bežanijskoj Kosi zadobio ubodnu ranu od noža u predelu desne polovine grudnog koša, krvario je i posle zbrinjavanja prebačen je na reanimaciju Urgentnog centra.
U ranim jutarnjim satima, u 03.45 sati, u saobraćajnom udesu na Bežanijskoj Kosi povređen je muškarac (35) i prebačen u KBS Bežanijska Kosa. U saobraćajnom udesu na uglu Gospodara Vučića i Vojislava Ilića u 05.00 sati, povređene su četiri osobe, među kojima i dve devojčice od četri i šest godina, istakla je Macura i navela da su svi prevezeni u Urgentni centar. Na javnim mestima u toku noći lekari su najviše intevenisali u slučajevima tuča a pomagali su i alkoholisanim osobama, a od hroničnih bolesnika najviše su se javljali astmatičari, srčani i psihijatrijski bolesnici, rekla je Macura.
