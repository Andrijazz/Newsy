> Izvor: B92
> Datum: ponedeljak 17.02.2014  
> Rubrika: info_hronika
> Naslov: NS:Godišnjica tragedije u "Laundžu"
> Članak:

Novi Sad -- Porodice i prijatelji osmoro mladih koji su na današnji dan 2008. poginuli u požaru u kafiću "Laundž", položili su cveće na spomen-ploču u centru Novog Sada.
Porodicama su se pridružili i gradjani, koji su minutom ćutanja odali počast žrtvama požara.
U požaru su poginuli Milena Kolundžić (23) i Branka Saković (23) iz Novog Sada, sestra i brat Mirjana (23) i Miloš (19) Pekić, Boris Bjekić (23) iz Veternika, Dušica Kulaš (23) iz Valjeva, Marija Gavrančić (23) iz Kikinde i Vladan Dragović (22) iz Savinog Sela. Za izazivanje požara u "Laundžu" na 12 godina zatvora osuđen je Miloš Malešev iz Novog Sada, suvlasnici lokala Tamaš Kolar i Srđan Bovan dobili su kazne od sedam godina, a Bojan Kulačanin, zbog pomaganja izvršiocu tog krivičnog dela, na zatvorsku kaznu od dve godine. Presudom novosadskog Osnovnog suda Malešev, Kolar i Bovan bili su obavezni da porodicama poginulih isplate po milion i po dinara za duševnu bol. Presuda se odnosila i na Grad Novi Sad i Republiku Srbiju, zbog propusta njihovih organa u kontrolisanju bezbednosti lokala, što je bila prva presuda te vrste u Srbiji.
