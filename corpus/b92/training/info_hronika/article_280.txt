> Izvor: B92
> Datum: ponedeljak 27.01.2014  
> Rubrika: info_hronika
> Naslov: Ranjen 19-godišnjak u Novom Sadu
> Članak:

Beograd -- U sukobu dve grupe u Novom Sadu pucnjem iz pištolja je ranjen jedan 19-godišnjak, kazala je danas agenciji Beta potparol Hitne pomoći Sanja Pokrajac Nenadić.
Taj mladić je zbog rane noge smešten u Urgentni centar.
Nenadić je kazala da se u jednoj firmi u Novom Sadu dogodila nesreća u kojoj je s visine pao jedan 50-godišnjak i povredio glavu. Hitna pomoć u Novom Sadu je imala 42 intervencije, a pomoć su najviše tražili srčani i drugi hronični bolesnici. Nije bilo povećanog broja intervencija zbog snega i leda.
