> Izvor: B92
> Datum: petak 21.02.2014  
> Rubrika: info_hronika
> Naslov: Niš: Uhapšen lekar zbog lažiranja
> Članak:

Niš -- Niška policija saopštila da je uhapsila lekara zbog sumnje da je lažnim podacima o analizi krvi omogućio jednoj osobi da se ne odazove na poziv Tužilaštvo.
Uhapšen je Bojan M. (56), lekar specijalista Klinike za gastroenterologiju niškog Kliničkog centra, a sumnjiči se za izvršenje krivičnog dela zloupotrebe službenog položaja i falsifikovanja službene isprave.
Osumnjičeni lekar je u ambulanti niške klinike pre dva dana sačinio izveštaj specijaliste na ime Dragana Đ. (54) iz Niša sa neistinitim podacima o analizi krvi. Na taj način osumnjičeni je omogućio Draganu Đ. da se juče ne odazove pozivu Tužlištva za organizovani kriminal. Osumnjičeni lekar zadržan je u policijskom pritvoru do 48 sati.
