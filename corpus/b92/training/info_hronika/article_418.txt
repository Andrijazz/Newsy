> Izvor: B92
> Datum: utorak 11.02.2014  
> Rubrika: info_hronika
> Naslov: Uhapšena sa šest pištolja
> Članak:

Beograd -- Policija uhapsila osumnjičenu za prodaju droge kod koje je našla 6 pištolja, više od šest kilograma paracetamola za razblaživanje heroina i elektronsku vagicu.
Beogradska policija je zaplenila automatski pištolj "nn marke i serijskog broja", dva pištolja CZ 99, pištolje CZ 999, pištolji "bereta" i "valter" i dva okvira za automatski pištolj. Sve se to nalazilo u stanu koji je osumnjičena iznajmljivala.
U pištoljima je bilo ukupno 22 metka, a zaplenjeno je i 154 komada municije kalibra 7,65 milimetara i 153 komada kalibra 9 milimetara.
