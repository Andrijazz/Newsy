> Izvor: B92
> Datum: utorak 14.01.2014  
> Rubrika: info_hronika
> Naslov: NI: Požar u advokatskoj kancelariji
> Članak:

Niš -- Policiji je prijavljen požar u advokatskoj kancelariji na Obilićevom vencu u Nišu i uviđaj je u toku, rečeno je Tanjugu u Informativnoj službi niške policije.
Incident se prema nezvaničnim informacija dogodio 15 minuta posle ponoći i nema povređenih.
Portparol Policijske uprave Lidija Pavlović precizirala je Tanjugu da je isključena svaka mogućnost da je uzrok požara eksplozivna naprava, kao što su ranije danas javljali pojedini mediji.
Pripadnici niške policije su na licu mesta i uviđaj je još u toku.
