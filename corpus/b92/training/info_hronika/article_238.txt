> Izvor: B92
> Datum: Hronika		| četvrtak 23.01.2014  |  08:24 -> 10:09
> Rubrika: info_hronika
> Naslov: Požar na Altini, dvoje povređeno
> Članak:

Beograd -- Dve osobe povređene su jutros u požaru koji je izbio u naselju Altina u Beogradu. Požar u međuvremenu ugašen.
"Naša ekipa je zatekla mušku osobu na prozoru sa vidnim opekotinama, on je evakuisan, dok je na drugom spratu pronađena ženska osoba koja je predata Hitnoj pomoći", rekao je načelnik Uprave sektora za vanredne situacije Beograda Rade Milošević.
Portparol Hitne pomoći Nada Macura rekla je da je žena, starosti oko 40 godina, otrovana ugljenmonoksidom, bez svesti prevezena na Vojno medicinsku akademiju, dok je muškarac u svesnom stanju prebačen takođe na VMA. Načelnik Hitne pomoći Vojno-medicinske akademije Miroslav Vidanović kaže da se povređeni nalaze van životne opasnosti. Vidanović je agenciji Beta rekao da se oboje povređenih još nalaze na posmatranju, ali da nisu životno ugroženi. Još nije poznat uzrok požara.
