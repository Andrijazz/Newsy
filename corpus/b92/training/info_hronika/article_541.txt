> Izvor: B92
> Datum: subota 22.02.2014  
> Rubrika: info_hronika
> Naslov: NS: Pojačane policijske kontrole
> Članak:

Novi Sad -- Novosadska policija ponovo je pojačano kontrolisala lokacije i objekte na kojima se učestano dešavaju nasilje i krivična dela.
Tokom dve akcije koje su sprovedene 20. i 21. februara, policija je kod 15 osoba pronašla drogu, četiri noža, sedam šrafcigera, digitalnu vaga, lepak i dve bejzbol palice, navodi se u saopštenju policije.
Takođe, policija je pronašla i osumnjičene za prevaru, za falsifikovanje isprave, zatim jednu osobu koja se tereti za nasilničko ponašanje, kao i jednu osobu po centralnoj poternici, piše u saopštenju. U Novi Sad je prošle sedmice, kao pojačanje, stiglo 200 policajaca i 17 starešina, kako bi se predupredilo nasilje u ovom gradu, koje je u 2013. godini u znatnoj meri povećano. Pojačano prisustvo policajaca vidljivo je u celom gradu, a naročito u centru Novog Sada.
