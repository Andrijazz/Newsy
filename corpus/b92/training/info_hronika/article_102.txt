> Izvor: B92
> Datum: ponedeljak 13.01.2014  
> Rubrika: info_hronika
> Naslov: Pokušaj krijumčarenja Avganistanaca
> Članak:

Niš -- Niška policija otkrila 18 stranih državljana bez putnih isprava, a protiv jedne podneta je krivična prijava zbog sumnje da krijumčarila ljude.
U vozilu "audi" Momira S.(50) iz Bujanovca kod naplatne rampe "Doljevac" zatečeno je osam Avganistanaca, sedam maloletnih i jedna punoletna osoba bez putnih isprava, navode iz Policijske uprave u Nišu, i dodaju da su stranci otkriveni 9. januara uveče.
Na naplatnoj rampi "Nais" sinoć je zatečeno 10 stranih državljana iz Sirije medju kojima je bilo jedno dete i jedan maloletnik, saopšteno je iz niške policije. Maloletnici su smešteni u prihvatnu stanicu u Božidarčevoj ulici u Nišu, a punoletne strance prekršajni sudija kaznio je sa po 10.000 dinara i izrekao im meru udaljenja sa teritorije Srbije u trajanju od jedne godine.
