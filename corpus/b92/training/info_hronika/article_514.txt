> Izvor: B92
> Datum: Hronika		| četvrtak 20.02.2014  |  11:58 -> 18:20
> Rubrika: info_hronika
> Naslov: Lazareviću oduzet pasoš
> Članak:

Beograd -- Branku Lazareviću je oduzet pasoš i zabranjeno mu je napuštanje prebivališta bez odobrenja suda, kao i "komuniciranje sa određenim okrivljenim i svedokom".
Bivši šef kabineta Ivice Dačića i otpravnik poslova u ambasadi Srbije u Atini je pušten da se brani sa slobode, a među merama izrečenim danas je i obaveza javljanja stanici policije svakog prvog ponedeljka u mesecu.
Lazarević je na saslušanje došao u sredu u 10 časova u Upravu kriminalističke policije, a otišao je kući iz zgrade Specijalnog suda oko 14.40h u četvrtak. Mere je izrekao sudija za prethodni postupak Posebnog odeljenja za organizovani kriminal Višeg suda u Beogradu, na predlog Tužilaštva za organizovani kriminal. "Okrivljenom Branku Lazareviću izrečena je i mera zabrane prilaženja, sastajanja ili komuniciranja sa određenim okrivljenim i svedokom, zbog postojanja okolnosti da bi mogao ometati postupak uticanjem na njih", navodi se u saopštenju VIšeg suda. Ranije danas, tužilac za organizovani kriminal Miljko Radisavljević je za B92 rekao da je predložio navedene mere nakon višesatnog saslušanja Lazarevića. Tužilac je rekao da se protiv Lazarevića vodi takozvani skraćeni postupak, a da će se u nastavku predistražnog postupka sprovesti još neke dokazne radnje. Zatim će se, na osnovu tih rezultata i policijskog rada, doneti odluka po krivičnoj prijavi u odnosu na sva prijavljena lica, precizirao je Radisavljević. Lazarević, koji je prema navodima medija osumnjičen za veze sa Darkom Šarićem, saslušavan je juče od deset sati do kasno uveče u Upravi kriminalističke policije i Specijalnom tužilaštvu, nakon čega mu je određeno policijsko zadržavanje do 48 sati.

Saslušanje bivšeg šefa kabineta Ivice Dačića otvorilo je i pitanje da li će možda i aktuelni premijer biti pozvan da svedoči o ovom slučaju. Premijer nije želeo da priča o ovome, ali nam je u njegovoj stranci nezvanično rečeno da navodi u medijima nisu tačni. Za bivšeg sudiju Vrhovnog suda Zorana Ivoševića ovaj slučaj sličan je onom koji se desio u Hrvatskoj Ivi Sanaderu. "Zato mi se čini da smo već u sidnromu Sanadera u Hrvatskoj, jer i on je bio premijer i kada je završio prljave poslove dnevne politike, onda je postao autsajder, završio je u zatvoriu i sada je još uvek u zatvoru", napominje Ivošević. Potpredsednik SNS-a Nebojša Stefanović izjavio je da političke stranke ne treba da se mešaju u istragu i eventualni proces protiv Branka Lazarevića. "To treba da rade ljudi koji su za to plaćeni i čiji je to posao. Svi koji su se bavili kriminalnim radnjama u ovoj zemlji treba da odgovaraju", rekao je Stefanović. Upitan kako će saslušanje Lazarevića uticati na odnos između SNS-a i SPS-a Stefanović je rekao da ne zna i da se ne bavi radom pravosudnih organa, već samo insistira na tome da ti organi rade svoj posao. "Aleksandar Vučić i SNS su pokazali na primeru sopstvenog poslanika da partijska knjižica neće nikoga štititi i nadam se da će to biti praksa koja će zauvek važiti u Srbiji", rekao je Stefanović. Predsednik Političkog saveta DS-a Dragoljub Mićunović ocenio je da se saslušanje bivšeg šefa kabineta Ivice Dačića Branka Lazarevića u ovom trenutku može razumeti samo kao udar SNS-a na SPS.

Liberalno demokratska partija smatra da građani Srbije moraju tvom", naveo je Milić u saopštenju.

Darko Šarić, najtraženiji švercer narkotika na Balkanu, već petu godinu je na poternici Interpola. Iako je često najavljivano njegovo hapšenje, on je i dalje u bekstvu. Miodrag Rakić, koji je u vreme kada je Boris Tadić bio predsednik Srbije bio glavni koordinator obaveštajnih službi, pre nešto više od godinu dana je izjavio da je klan Darića Šarića imao kontakte sa najvišim državnim funkcionerima i da je to zabaleženo na 130 diskova. "Naše i strane bezbednosne službe su svoj posao obavile profesionalno. Svaki od tih kontakata je dokumentovan. Dokazi svakih od tih kontakata su fiksirani. Svi ovi dokazi se nalaze u nadležnim državnim organima", rekao je Miodrag Rakić za "Novi magazin" krajem januara 2013. godine. To je početkom prošle godine bila nova afera koja je potresala vladu Ivice Dačića koji se ubrzo oglasio i priznao da se viđao sa Rodoljubom Radulovićem zvanim Miša Banana više puta, ali je rekao da nije znao da je on član Šarićevog klana i optužio policiju da ga o tome nije informisala. "Kada je Miša Radulović u pitanju u tom trenutku kada sam se nekoliko puta susretao sa njim jedino sam imamo informacije koje sam dobio kao ministra unutrašnjih polsova od policije a koje u bile navedene u knjizi koju ću vam sada pokazati", rekao je tada premijer i ministar unutrašnjih poslova. Tada je i Branko Lazarević demantovao sve navode koji su se pojavljivali u medijima da je ikada imao bilo kakve veze s narko-bosom Darkom Šarićem i njegovim klanom. Razbijanje Šarićeve grupe započeto je akcijom "Balkanski ratnik" u oktobru 2009. kada je zaplenjeno 2 ,8 tona kokaina koji je iz Urugvaja bio namenjen za tržište zapadne Evropu. Tada su i beogradska policija i BIA u saradnji sa američkom DEA uhapsili pripadnike Šarićeve grupe koji su se zatekli u Srbiji. U Crnoj Gori je uhapšen Darkov rođeni brat Duško Šarić. Potom sledi i zaplena imovine vredne više desetina miliona evra u Beogradu, Kragujevcu i Vojvodini. Zaplenjene su vile na Dedinju, šest stanova u Beogradu, tri garaže, klub u Kragujevcu, dve vile i brojne parcele na ukupno dva hektara u Sremskoj Kamenici, kao i novac sa nekoliko računa u bankama u Srbiji. Direkcija za upravljanje oduzetom imovinom ušla je i u hotele "Putnik" i "Vojvodina" u Novom Sadu, kao i u tri restorana, kuću na Tatarskom brdu, a preuzeli su i većinski paket vlasništva sindikalnog odmarališta u Rovinju. Kompletna imovina oduzeta od narko-klana Darka Šarića prešla je u posed države, odnosno Direkcije za oduzetu imovinu.


