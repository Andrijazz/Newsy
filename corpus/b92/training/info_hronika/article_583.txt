> Izvor: B92
> Datum: utorak 25.02.2014  
> Rubrika: info_hronika
> Naslov: Izboden mladić u Beogradu
> Članak:

Beograd -- Muškarac star oko 30 godina povređen je nožem oko ponoći u Ulici Dragoslava Srejovića u Beogradu, rečeno je agenciji Beta u gradskoj Hitnoj pomoći.
Portparolka Hitne pomoći Nada Macura rekla je da se napad dogodio 15 minuta pre ponoći kod benzinske pumpe u toj ulici, a muškarac je uboden u leđa posle čega je prebačen u Urgentni centar.
Povređeni je bio svestan i nije bio u životnoj opasnosti, a slučaj je preuzela policija. U toku noći dogodila se jedna saobraćajna nesreća u kojoj je povređen mladić (22). Nesreća se dogodila oko dva sata posle ponoći kod pumpe na Zrenjaninskom putu. Mladić je dobio povrede glave i prebačen je u Urgentni centar. Ekipe Hitne pomoći imale su 94 intervencije, od čega deset na javnom mestu. Za pomoć su se uglavnom javljali astmatičari i srčani bolesnici.
