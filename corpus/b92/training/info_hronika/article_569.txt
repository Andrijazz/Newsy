> Izvor: B92
> Datum: utorak 25.02.2014  
> Rubrika: info_hronika
> Naslov: NS: U požaru povređen muškarac
> Članak:

Novi Sad -- U požaru koji je po podne izbio u jednom stanu u Novom Sadu lakše je povređen muškarac i pričinjena je velika materijalna šteta, preneli su novosadski mediji.
Požar je izbio u stanu u Ulici Ilije Ognjanovića, u objektu koji je nekada koristila firma "Vetprom", a u gašenju vatre intervenisala su tri vozila vatrogasne službe.
U stanu je bio muškarac, koji je uspeo da istrči iz stana sa lakšim povredama, a zadobio je opekotine po ruci i licu. Komandir vatrogasnog voda Robert Varga rekao je novinarima da se sumnja da su požar izazvale neispravne instalacije.
