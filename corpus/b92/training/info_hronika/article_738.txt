> Izvor: B92
> Datum: ponedeljak 17.03.2014  
> Rubrika: info_hronika
> Naslov: Dvoje povređeno u udesu u Beogradu
> Članak:

Beograd -- Dve osobe su povređene u saobraćajnom udesu, koji se dogodio sinoć oko 20.35 časova na Smederevskom putu, u Beogradu.
Mladić star 21 godinu, vozač, zadobio je povredu glave, odnosno posekotinu u slepoocnom predelu, a muškarac star oko 65 godina, vozač, povredu grudnog koša, rekla je portparol Hitne pomoći Nada Macura i dodala da su obojica prevezeni u Urgentni centar.
Hitna pomoć je tokom noći u Beogradu obavila 98 intervencija od kojih osam na javnim mestima, a za protekla 24 sata ukupno 268 intervencija, od kojih 48 na javnim mestima, precizirala je portparol Hitne pomoći. Lekarima su se najčešće obraćali astmatičari, srčani bolesnici, osobe sa hipertenzijom i psihijatrijski pacijenti, navela je Macura. Portparol Hitne pomoći je savetovala adekvatno oblačenje, uzimanje tečnosti, voćnih napitaka i vitamina i šetnje.
