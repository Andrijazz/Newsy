> Izvor: B92
> Datum: nedelja 26.01.2014  
> Rubrika: info_hronika
> Naslov: Valjevo: Pritvor za policajce
> Članak:

Valjevo -- U Višem sudu u Valjevu određen je pritvor do 30 dana dvojici policajaca iz tog grada osumnjičenim za dilovanje heroina, potvrđeno je agenciji Beta u tom sudu.
Pritvor je određen Dejanu S. i Milanu Ć., koji se sumnjiče da su u maju 2013. prodali kilogram heroina jednom od dilera za 12.000 evra. Oni su negirali navode iz krivične prijave.
Sudija za prethodni postupak Višeg suda prihvatio je zahtev višeg javnog tuzzioca za određivanje pritvora, ocenjujući dovoljnim ponuđene dokaze iz dosadašnje istrage. Akciju njihovog hapšenja zajednički su vodili Sluzzba unutrašnje kontrole MUP-a Srbije i valjevska kriminalistička policija. Dvojica policajaca bili su hapšeni i u avgustu 2013. zbog sumnje da su primali mito od lokalnih dilera droge kako bi ih "pokrivali". Pritvor im je tokom istrage tada ukinut, a oni su se sa slobode branili tokom daljeg krivičnog postupka. D.S. je bio šef Odseka za opšti kriminal, a M.Ć. vođa grupe za suzbijanje narkomanije.
