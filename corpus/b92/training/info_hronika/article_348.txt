> Izvor: B92
> Datum: ponedeljak 3.02.2014  
> Rubrika: info_hronika
> Naslov: Maloletnik osumnjičen za ubistvo
> Članak:

Sokobanja/Niš -- Policija je uhapsila maloletnika iz Sokobanje zbog osnovane sumnje da je ubio jednu ženu krajem decembra.
Osumnjičeni je 31. decembra, najverovatnije nožem, ranio u vrat M.M. (1956.), koja je od toga umrla.
Maloletnik će, uz krivičnu prijavu, biti sproveden Višem javnom tužilaštvu u Nišu, piše u kratkom saopštenju u kojem se navodi da su u hapšenju učestvovali službenici Uprave kriminalističke policije MUP i Policijske uprave u Zaječaru.
Policijska uprava u Zaječaru saopštila je da je uhapšeni rođen 1996.
