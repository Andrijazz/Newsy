> Izvor: B92
> Datum: petak 28.02.2014  
> Rubrika: info_hronika
> Naslov: Ukinuta oslobađajuća sudiji Jakšiću
> Članak:

Beograd -- Apelacioni sud ukinuo oslobađajuću presudu sudiji Blagoji Jakšiću, nezvanično saznaje B92.
Jakšiću i njegovim saradnicima se na teret stavljalo da su zloupotrebom protivpravno pribavili 20 miliona dinara preko fiktivnih ugovora o kupoprodaji poslovnog prostora.
Jakšić je, kao predsednik Opštinskog suda u Kosovskoj Mitrovici, dao nalog da se falsifikovanjem službene knjige tog suda izvrši overa fiktivnog ugovora.
Član Visokog saveta sudstva Blagoje Jakšić bio je u pritvoru od septembra 2011. do marta 2012. godine, a Specijalni sud ga je oslobodio krivice u maju 2013. godine. Optužbi su tada oslobođeni i Ljubomir Biševac, direktor preduzeća "Luh" iz Kosovske Mitrovice Milorad Laketić, zatim Miroslav Božović i referenti u sudu u Kosovskoj Mitrovici Blagoje Čurović i Dragan Gavrilović. Biševac i Laketić su bili optuženi da su zaključili fiktivni ugovor o kupoprodaji.
