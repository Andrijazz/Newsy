> Izvor: B92
> Datum: petak 10.01.2014  
> Rubrika: info_hronika
> Naslov: Troje povređeno u udesu u Beogradu
> Članak:

Beograd -- Tri osobe su povređene u saobraćajnom udesu koji se dogodio rano jutros oko 05.15 časova na uglu ulica Tošinog Bunara i Studentske.
Muškarac star 43 godine zadobio je povredu glave i istezanje vrata, a muškarac star 47 godina i mladić star 23 godine povrede glave, kazala je portparol Hitne pomoći Nada Macura i dodala da su povređeni prevezeni u Urgentni centar.
Hitna pomoć je tokom noći u Beogradu obavila 112 intervencija od kojih 20 na javnim mestima, a za protekla 24 sata 235 intervencija od kojih 56 na javnim mestima, precizirala je Macura. Pomoć lekara najčešće su tražili srčani bolesnici, osobe sa hipertenzijom, psihijatrijski pacijenti i astmatičari, istakla je Macura. Portparol Hitne pomoći je savetovala veliki oprez u saobraćaju, adekvatno oblačenje, uzimanje doručka i vitamina.
