> Izvor: B92
> Datum: subota 22.03.2014  
> Rubrika: info_hronika
> Naslov: Beograd: Dečak izboden u tuči
> Članak:

Beograd -- Nepoznati dečak (13) izboden više puta u kolektivnoj tuči u naselju Bele vode u Žarkovu. On se nalazi u Urgentnom centru, a povrede nisu opasne po život.
"Blic" piše da je dečak izboden u tuči od strane nepoznatog maloletnika za kojim se traga. Do tuče, čiji je povod za sada nepoznat, došlo je u parku pored magistrale.
Hitna pomoć je dobila poziv od policije oko 20.50, nakon čega je dete prebačeno u Urgentni centar. Dečak se trenutno nalazi na odeljenu dijagnostike, i detalji oko njegovog zdravstvenog stanja biće poznati uskoro. On nije u životnoj opasnosti - rekli su za "Blic" u Urgentnom centru.
