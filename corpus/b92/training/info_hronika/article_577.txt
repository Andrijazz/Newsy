> Izvor: B92
> Datum: utorak 25.02.2014  
> Rubrika: info_hronika
> Naslov: Sprečen šverc cigareta
> Članak:

Beograd -- Carinici su na graničnom prelazu Vatin sprečili krijumčarenje 245.000 raznih cigareta, čija je vrednost oko tri miliona dinara, saopšteno je iz Uprave carina.
Paklice cigareta sa akciznim markicama Srbije nađene su u kamionu koji je napuštao Srbiju.
Carinici su kontrolom jednog vozila otkrili 95 kilograma rezanog duvana za koje nisu plaćene uvozne dažbine.
Duvan za koji nije bilo dokumentacije nađen je kontrolom vozila kurirske službe na autoputu, kod isključenja za Niš.
