> Izvor: B92
> Datum: ponedeljak 17.02.2014  
> Rubrika: info_hronika
> Naslov: U Novi Sad stiglo 200 policajaca
> Članak:

Novi Sad -- U Novi Sad je stiglo 200 policajaca i 17 policijskih starešina kako bi se popravila bezbednosna situacija, izjavio je za RTV direktor policije Milorad Veljović.
"Upućivanje policajaca u Novi Sad nije političko već čisto bezbednosno pitanje.
Policajci i njihove starešine su u Novi Sad upućeni iz osam policijskih uprava u Srbiji, kao hitna mera pomoći za održavanje reda u gradu, dok u Sremskoj Kamenici ne bude završena obuka za 300 novih policajaca i oni ne stupe na dužnost. Rukovodstvo policije tako je, po hitnom postupku, odobrilo Vučevićev zahtev i u Novi Sad uputilo pojačanje koje bi trebalo da pomogne da se zaustave slučajevi nasilja i poboljša bezbednosna situacija u gradu. Vučević je izrazio zadovoljstvo zbog brzog odgovora policije i napomenuo da bi novi policajci pre svega trebalo da budu raspoređeni u one delove grada gde je bilo najviše incidenata u prethodnom periodu, kao što su Novo naselje, Klisa, ali i ravnomerno u ostale gradske delove. , rekao je gradonačelnik Vučević. On je izrazio nadu da će pojačane snage reda delovati preventivno a ne samo represivno, napominjući da problem manjeg broja policajaca u nekim delovima grada čeka na trajno rešenje.
