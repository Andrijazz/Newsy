> Izvor: B92
> Datum: nedelja 2.03.2014  
> Rubrika: info_hronika
> Naslov: Stradao u udesu kod Kraljeva
> Članak:

Kraljevo -- U saobraćajnoj nezgodi koja se prethodne noći dogodila na putu Kraljevo - Mataruška Banja, jedna 
osoba je poginula, a dve su teško povređene.
Sinoć, oko 23 časa, sudarila su se dva automobila kraljevačkih registarskih oznaka i to "kia magnetis", kojim je iz Kraljeva ka Mataruškoj Banji upravljao V.G. (44) sa suvozačem I.N. (30), oboje iz Kraljeva, i "opel astra", kojim je ka Kraljevu iz Mataruške Banje upravljao R.M. (52).
Svi učesnici saobraćajne nezgode su odmah prebačeni u Zdravstveni centar "Studenica" u Kraljevu gde im je ukazana lekarska pomoć, ali je R.M. iz Mataruške Banje, vozač "opel astre" noćas preminuo. Pričinjena materijalna šteta u ovoj nezgodi procenjena je na oko 250.000 dinara. Uvidjaj je izvršila zamenik Osnovnog javnog tužioca u Kraljevu u prisustvu pripadnika saobraćajne policije.
