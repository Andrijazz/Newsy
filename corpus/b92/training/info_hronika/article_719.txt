> Izvor: B92
> Datum: petak 14.03.2014  
> Rubrika: info_hronika
> Naslov: BG: Muškarac povređen u udesu
> Članak:

Beograd -- Muškarac star oko 55 godina povređen je u saobraćajnom udesu koji se dogodio sinoć oko 21.30 časova na autoputu u Beogradu.
Udes se dogodio na autoputu u smeru prema Zagrebu, nedaleko od Ljermontovljeve ulice, a muškarac je sa modricama i otokom na licu prevezen u Urgentni centar, rekla je Tanjugu portparol Hitne pomoći Nada Macura.
Hitna pomoć je tokom noći u Beogradu obavila 122 intervencije od kojih 15 na javnim mestima, a za protekla 24 sata ukupno 254 intervencije od kojih 62 na javnim mestima, precizirala je Macura. Lekarima su se najčešće obraćale osobe sa šlogovima, srčani i psihijatrijski bolesnici, navela je portparol Hitne pomoći. Macura je upozorila da zbog vremenskih prilika i relativno zdrave osobe mogu osetiti pospanost, da je moguće opadanje radne aktivnosti i da je potrebno čuvati se šloga i akutnog koronarnog sindroma. Portparol Hitne pomoći je savetovala regulisanje arterijskog pritiska i veliki oprez u saobraćaju
