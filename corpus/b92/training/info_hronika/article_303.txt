> Izvor: B92
> Datum: Hronika		| četvrtak 30.01.2014  |  07:14
> Rubrika: info_hronika
> Naslov: Mirna noć u Beogradu
> Članak:

Beograd -- Noć u Beogradu je za lekare protekla mirno, izjavila je Tanjugu portparol Hitne pomoći Nada Macura, ističući da u tom periodu nije bilo saobraćajnih udesa.
Tokom noći Hitna pomoć je u Beogradu obavila 93 intervencije od kojih 17 na javnim mestima, a pomoć su najčešće tražili astmatičari, srčani bolesnici i hipertoničari, rekla je Macura.
Macura je precizirala da je povećan broj obavljenih intervencija za protekla 24 sata u Beogradu kojih je bilo ukupno 227, od kojih 58 na javnim mestima. Portparol Hitne pomoći je savetovala gradjanima da čuvaju ekstremitete od povreda, da jačaju imunitet, provetravaju prostorije u kojima borave i redovno kontrolišu arterijski krvni pritisak.
