> Izvor: B92
> Datum: Hronika		| četvrtak 23.01.2014  |  12:41 -> 18:12
> Rubrika: info_hronika
> Naslov: Sajam: Prevrnuo se tobogan s decom
> Članak:

Beograd -- Na Beogradskom sajmu prevrnuo se tobogan na naduvavanje za decu. Povređeno je četvoro dece starosti od deset do 12 godina. Oni su zadobili tupe povrede po telu.
Deca su kolima Hitne pomoći prevezena u Institut za majku i dete i Urgentni centar, svi su bili svesni i orijentisani, ali i uplašeni.
Kako je rečeno za B92, u Institut za majku i dete su prebačeni dečak star oko 12 godina, sa tupim povredama stopala, i desetogodišnja devojčica sa tupim povredama tela, koja se žalila na bolove.
Druga ekipa je u Urgentni centar prebacila desetogodišnjaka sa tupim povredama glave, posekotinom brade i bolovima u laktu, kao i jedanaestogodišnju devojčicu sa tupim povredama glave i grudnog i vratnog dela kičme. Kako je za B92 rekao Miloš Joković iz Urgentnog centra, deca su pregledana, urađena kompletna dijagnostika a konsultovani su i ortopedi. Oni su u stabilnom stanju.
Deca na kućnom lečenju Drvoje dece koji su nakon povrede na Beogradskom sajmu zbrinuti u Institutu za majku, nakon detaljnog pregleda pušteni su kući. Načelnik ortopedije Instituta dr Zoran Paunović rekao je Tanjugu da su u ovoj ustanovi zbrinuti dečak i devojčica od deset, odnosno 11 godina, da su ambulantno pregledani, urađena je kompletna dijagnostika i da nisu imala teške telesne povrede. "Dečak je imao bolove u predelu obe pete, ali na snimku nismo videli značajna oštećenja skeleta. Doći će na kontrolu, pratićemo ih. Nemili slučaj se ipak završio dobro po tu decu", naglasio je Paunović.
Deca na kućnom lečenju
Drvoje dece koji su nakon povrede na Beogradskom sajmu zbrinuti u Institutu za majku, nakon detaljnog pregleda pušteni su kući. Načelnik ortopedije Instituta dr Zoran Paunović rekao je Tanjugu da su u ovoj ustanovi zbrinuti dečak i devojčica od deset, odnosno 11 godina, da su ambulantno pregledani, urađena je kompletna dijagnostika i da nisu imala teške telesne povrede. "Dečak je imao bolove u predelu obe pete, ali na snimku nismo videli značajna oštećenja skeleta. Doći će na kontrolu, pratićemo ih. Nemili slučaj se ipak završio dobro po tu decu", naglasio je Paunović.
Iako su se pojavile informacije da je tobogan na naduvavanje eksplodirao, prema informacijama B92, on se prevrnuo. To je potvrdio i predsednik sportske organizacije "Avantura park" Aleksandar Gavrić. "Zamak nije eksplodirao, niti pukao ili se izduvao, već se prevrnuo u stranu i četvoro dece je lakše povređen. Deca su ustala, normalno su hodala i pričala, nisu pokazivala znake ozbiljnih povreda", rekao je Gavrić koji je dodao da su za svaki slučaj pozvali Hitnu pomoć da pregledaju mališane. On je objasnio da je u Hali četiri Beogradskog sajma organizovana humanitarna manifestacija za pomoć dečaku Savi Nešiću koji ima tumor na kičmi, a da su se deca, koja su učestvovala u toj manifestaciji, u velikom broju popela na tobogan na naduvavanje. Prema njegovim rečima, Gradski savez osoba sa invaliditetom je jedan od organizatora današnje humanitarne akcije, a tobogan pripada suorganizatoru koji je došao da pomogne humanitarnu akciju, ali nije mogao da precizira o kome se radi. Na lice mesta došla je i policija da napravi zapisnik, rekao je Gavrić u izjavi Tanjugu. "Desilo se da se dosta dece popelo na ovu jednu stranu i balon se prevrnuo. Palo je njih četvoro, petoro malo su se ugruvali. Hvala bogu nema poseldica, nema slomljenih ruku i nogu. Jedan dečak se malo posekao i to je sve", rekao je za B92 Momčilo Savić iz udruženja "Pobednik", koje je podržalo humanitarnu akciju na Sajmu.

Predsednik Privremenog organa Beograda Siniša Mali izjavio je da gradska uprava nije odgovorna za današnji incident u dečjem parku na beogradskom Sajmu i najavio da će već sutra inicirati izradu zakonske regulative u toj oblasti. "Grad nije nadležan za današnji incident. Interesantno je da nema zakonskih rešenja i da ne postoje institucije koje bi kontrolisale ispravnost dečjih parkova. Pokrenućemo sutra inicijativu da se napravi zakonska regulativa kako bi se predupredile nesreće kao što je današnja u kojoj je lakše povređeno četvoro dece", rekao je Mali novinarima na beogradskom Sajmu tokom obilaska dečjeg parka. Prema njegovim rečima, nema regulative koja određuje optimalan broj dece na toboganu na naduvavanje koji se danas prevrnuo. Vlasnik tobogana rekao je novinarima da postoje jasna pravila o korišćenju te sprave i da onaj ko je trebalo nije obraćao pažnju na decu. Na papiru u uputstvu za upotrebu piše da je guma namenjena za decu do 40 kilograma i da ih može u istom trenutku biti maksimalno deset na toboganu, da je zabranjeno skakanje sa visokih delova, da je dozvoljeno penjanje samo uz nadzor roditelja, kao i da se guma koristi na sopstvenu odgovornost.


