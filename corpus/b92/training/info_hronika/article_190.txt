> Izvor: B92
> Datum: ponedeljak 20.01.2014  
> Rubrika: info_hronika
> Naslov: Hapšenja beogradskih dilera
> Članak:

Beograd -- Kako B92 saznaje, policija je u Beogradu i Novom Sadu danas sprovela akciju hapšenja dilera, tokom koje je pretreseno više lokacija i privedeno 16 osoba.
Vicepremijer Vučić kaže da za neke od njih ima dovoljno dokaza za podizanje optužnice.
Tokom pretresa su pronađeni marihuana, heroin, kao i vage za precizno merenje, a uskoro se očekuje saopštenje policije.
Kako B92 nezvanično saznaje u Beogradu je privedeno osam osoba: Siniša Cvetić, Miroslav Jocić, Filip Pejović i njegova tetka Slobodanka Ninić, Tihomir Živojinović i njegova ćerka Vanja Živojinović, Dragan Ristić i Đorđe Pejičić. U Novom Sadu je pretreseno 17 lokacija, a privedeno je osam osoba: Božidar Bosnić, Marko Krstić, Goran Goranović, Veselin Vukotić, Tomislav Božak, Zoran Jajić, Jovica Dimitrovi, Ljubo Bogičević. Policija traga za Nikolom Prpićem u čujem su stanu pronađene tri radio veze. Podsetimo da je u decembru 2013. godine u policijskim akcijama "Grom" i "Grom 1" priveden veliki broj dilera.

Prvi potpredsednik vlade Aleksandar Vučić izjavio da će za neke od onih koji su privedeni u današnjoj akciji biti dovoljno dokaza za podizanje optužnice i poručio da je to još jedan pokazatelj da nema jačih od države. Vučić je rekao da je još krajem prošle godine najavio da nastaje pakao za narko dilere i naveo da, kada je to rekao, nije se šalio i da je ovo prvi put da ih neko privodi i da ulazi u njihove "štek stanove". Govoreći o onima koji su danas privedeni, Vučić je rekao da je policija upala u njihove štek stanove, da je kod njih pronađena značajna količina marihuane, opijata i oružja i da će za neke biti dovoljno dokaza da se podigne optužnica. "Ovim je država pokazala da ni od koga ne preza i da se nikoga ne plaši, kao i da oni koji su najjači na beogradskom i srpskom asfaltu ni na koji način ne mogu da se mere sa snagom, voljom i energijom države da se sa takvima koji predstavljaju najveću pošast obračunaju", rekao je Vučić. Prvi potpredasednik vlade je na pitanje da li može da kaže protiv koga će od privedenih biti podignuta optužnica, odgovorio da je to pitanje za tužioca, ali i dodao da je on već rekao za narko dilere predstoji pakao i da on vrlo dobro zna značenje te reči. Prvi potpredasednik vlade je na pitanje da li može da kaže protiv koga će od privedenih biti podignura optužnica, odgovorio da je to pitanje za tužioca, ali i dodao da je on već rekao za narko dilere predstoji pakao i da on vrlo dobro zna značenje te reči. Kako Tanjug saznaje, na 28 lokacija u Beogradu pronađeni su narkotici, oružje i drugi predmeti koji se dovode u vezu sa krivičnim delima.
