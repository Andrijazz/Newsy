> Izvor: B92
> Datum: sreda 19.02.2014  
> Rubrika: info_hronika
> Naslov: Lazarević ne utiče na odnos SNS-SPS
> Članak:

Kragujevac -- Aleksandar Vučić podsetio da zakon važi jednako za sve, i da ne vidi kako bi da saslušanje bivšeg šefa kabineta Ivice Dačića moglo da utiče na odnose SNS i SPS.
"Mene ne interesuje odnos dve stranke u tom smislu, to se tiče institucija, koje treba da rade svoj posao i zakona, a zakon jednako važi za sve", rekao je prvi potpredsednik vlade novinarima u Kragujevcu odgovarajuići na pitanje može li saslušanje Branka Lazarevića da promeni odnose u koaliciji.
On je dodao da ne vidi u kakvoj je vezi saslušanje Lazarevića s odnosima između političkih partija, kao što takvu vezu nije video ni prilikom privođenja poslanika SNS Dragana Tomića. "Ovde posao radi prvo policija, pa tužilac, pitajte tužioca šta misli o tome, ne verujem da ga interesuju političke stranke", poručio je Vučcih. Podsetimo, otpravnik poslova ambasade Srbije u Atini Branko Lazarević stigao je oko 10 časova u Upravu kriminalističke policije na saslušanje povodom sumnji da je sarađivao sa pripadnicima grupe Darka Šarića.
