> Izvor: B92
> Datum: petak 17.01.2014  
> Rubrika: info_hronika
> Naslov: Nesreća na Surčinskoj petlji
> Članak:

Beograd -- Jedna osoba je teže povređena u sudaru kamiona i automobila danas oko 16 sati, na obilaznici oko Beograda kod Surčina.
Kako je Tanjugu rečeno u MUP-u Srbije, do nesreće je došlo u 15.50 sati, a u sudaru je povređen vozač putničkog automobila.
Portparol Hitne pomoći Nada Macura rekla je Tanjugu da je povređen muškarac starosti oko 30 godina i on je prevezen na reanimaciju u Urgentni centar.
Macura je precizirala da je povređeni zadobio težu povredu glave, prelom rebara sa desne stane i povredu plućne maramice. Pre dolaska ekipe Hitne pomoći, povređenog je zbrinula ekipa niške Hitne pomoći koja se našla na licu mesta, dodala je Macura. Jedna traka u smeru ka Orlovači bila je zatvorena do 17 sati i 30 minuta.
