> Izvor: B92
> Datum: utorak 11.03.2014  
> Rubrika: info_hronika
> Naslov: Počelo suđeje za ubistvo manekenke
> Članak:

Novi Sad -- U Višem sudu u Novom Sadu danas je počelo pripremno ročište ponovoljenog suđenja Darijanu Musiću za ubistvo Vladislave Červenko.
Ročište je zatvoreno za javnost, a prisustvuju mu samo optuženi Musić, njegov branilac, tužilac i zastupnica porodice ubijene devojke, prenosi portal 021.
Podsetimo, Apelacioni sud u Novom Sadu usvojio je žalbe Musićevih branilaca koji je prvobitno bio osuđen na 35 godina zatvora, ukinuo presudu i predmet vratio prvostepenom sudu na ponovno suđenje. Zbog te odluke usledili su oštri protesti javnosti, ali i porodice i prijatelja ubijene devojke. Čak je reagovao i ministar pravde Nikola Selaković koji je naveo da će ovaj slučaj biti jedan od onih koji će biti pod posebnom prismotrom ministarstva. Porodica ubijene je nedavno pokrenula peticiju kojom traži da u ponovljenom suđenju Musić dobije maksimalnu kaznu zatvora od 40 godina. Musić je manekenku Vladislavu Červenko pretukao na smrt 12. novembra 2012. godine u svom stanu na Limanu II. Telo devojke pronađeno je na podu spavaće sobe stana sa mnogobrojnim povredama.
