> Izvor: B92
> Datum: Hronika		| četvrtak 13.02.2014  |  16:13
> Rubrika: info_hronika
> Naslov: Pronađen leš žene u Čačku
> Članak:

Čačak -- U čačanskom naselju Avenija 2 danas je, u objektu koji nikome ne pripada i nije završen, pronađen leš u fazi raspadanja.
"Oko 12 sati u Ulici Milutina Vujovića u napuštenom objektu pronađen je leš nepoznate ženske osobe, bez vidljivih tragova nasilja", izjavila je Tanjugu portparolka Policijske uprave u Čačku Biljana Nastić.
Ona je rekla da je uviđaj obavio zamenik višeg javnog tužioca u Čačku, a obdukcija tela biće obavljena sutra.
