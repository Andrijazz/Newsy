> Izvor: B92
> Datum: sreda 5.02.2014  
> Rubrika: info_hronika
> Naslov: NVO: Tončev švercovao diplomu
> Članak:

Podgorica -- NVO Kuća pravde obelodanila je dokumentaciju o sumnjivoj školskoj spremi savetnika premijera Srbije za nacionalnu bezbednost Ivice Tončeva, piše podgorički Dan.
Prema navodina Kosovske prosvetne inspekcije, Tončev nije pohađao nekadašnju srednju ekonomsku školu u Peći, na osnovu koje je upisao fakultet, piše ovaj list.
List navodi da je NVO Kuća pravde Strazbur tražila od nadležnih institucija da što pre pokrenu proces konačnog utvrđivanja verodostojnosti diplome srednje škole Ivice Tončeva i posledično njegovih fakultetskih diploma u Prištini i Megatrend univerzitetu u Beogradu. Uahtev za proveru diploma usledio je nakon što je, kako navodi ovaj list, ovoj NVO iz krugova bliskih Euleksu prosleđen dokument Kosovske prosvetne inspekcije u kom se navodi da Tončev nije završio srednju školu u Peći, tada "Mileva Vuković" danas "Ali Hadri".
Ministarstvo prosvete je u februaru prošle godine saopštilo da su diplome Ivice Tončeva verodostojne. Ministarstvo je tada objavilo i da je, pregledom dokumentacije i dosijea, utvrđeno da Tončev nema diplomu Građevinskog fakulteta u Prištini, kako su preneli pojedini mediji.
Ministarstvo prosvete je u februaru prošle godine saopštilo da su diplome Ivice Tončeva verodostojne. Ministarstvo je tada objavilo i da je, pregledom dokumentacije i dosijea, utvrđeno da Tončev nema diplomu Građevinskog fakulteta u Prištini, kako su preneli pojedini mediji.
NVO Kuća pravde Strazbur podseća da je Upravna inspekcija Ministarstva prosvete Republike Srbije prilikom prethodne provere verodostojnosti diploma Ivice Tončeva tvrdila, na osnovu uvida u evidenciju Megatrend univerziteta, da je Ivica Tončev srednjoškolsko obrazovanje neophodno za upis na ovaj fakultet stekao upravo u srednjoj ekonomskoj školi "Mileva Vuković" u Peći. NVO je uputila poziv nadležnim organima (Ministarstvu prosvete, Savetu za borbu protiv korupcije i tužilaštvu) da u skladu sa novim dilemama, što pre pokrenu proces konačnog utvrđivanja verodostojnosti diplome Tončeva, a u skladu sa važnosšću njegove pozicije u borbi protiv kriminala i zaštite vitalnih nacionalnih interesa, prenosi podgorički dnevnik.
