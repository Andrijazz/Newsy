> Izvor: B92
> Datum: sreda 19.03.2014  
> Rubrika: info_hronika
> Naslov: Noć bez udesa u Beogradu
> Članak:

Beograd -- Noć u Beogradu za lekare je protekla mirno, izjavila je jutros portparol Hitne pomoći Nada Macura, ističući da u tom periodu nije bilo saobraćajnih udesa.
Hitna pomoć je tokom noći u Beogradu obavila 112 intervencija od kojih 20 na javnim mestima, a za protekla 24 sata ukupno 259 intervencija od kojih 71 na javnim mestima, precizirala je Macura.
Lekarima su se najčešće obraćali srčani bolesnici i astmatičari, rekla je portparol Hitne pomoći. Macura je savetovala nošenje adekvatne odeće i obuće u skladu sa vremenskim prilikama, a u toku dana i uzimanje tečnosti. Portparol Hitne pomoći je preporučila, pogotovu deci u školama i studentima, uzimanje tri glavna obroka i dve užine. Macura je savetovala i uzimanje vitamina i što više odmora, odnosno izbegavanje stajanja na nogama.
