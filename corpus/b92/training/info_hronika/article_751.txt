> Izvor: B92
> Datum: sreda 19.03.2014  
> Rubrika: info_hronika
> Naslov: KV: Dojava o bombi, evakuisan sud
> Članak:

Kraljevo -- Zgrada Osnovnog suda u Kraljevu evakuisana je danas oko podne, jer je dojavljeno da je na jednom spratu postavljena bomba.
Marina Kovačević, PR Osnovnog suda, potvrdila je Tanjugu da su svi zaposleni evakuisani iz zgrade suda.
"Policija u proverava kancelarije i ostale prostorije. Prošle godine u ovo vreme smo imali takođe jednu dojavu, koja se ispostavila kao lažna. Za sada nemamo informacije da se u zgradi nalazi neka eksplozivna naprava", rekla je Kovačević.
