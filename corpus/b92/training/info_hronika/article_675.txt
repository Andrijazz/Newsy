> Izvor: B92
> Datum: subota 8.03.2014  
> Rubrika: info_hronika
> Naslov: Opljačkana pumpa u Novom Pazaru
> Članak:

Novi Pazar -- Tri maskirane osobe opljačkale su u toku noći benzinsku pumpu u Novom Pazaru i tom prilikom odnele oko 50.000 dinara.
Pljačka se dogodila oko 3.30 ujutru, a pljačkaši, koji su imali puške, tražili su od radnika dnevni pazar, a jedan od njih im je dao novac. Ceo slučaj snimile su i kamere za video nadzor ove pumpe, rekla je Tanjugu portparolka PU Novi Pazar Bedrija Mujović.
"Policija je izvršila uviđaj, i istraga je u toku", kazala je Mujovićeva.
