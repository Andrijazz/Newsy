> Izvor: B92
> Datum: petak 14.03.2014  
> Rubrika: info_hronika
> Naslov: BG: Dečak umro na školskom odmoru
> Članak:

Beograd -- Dečak B.C. (12) preminuo je danas nakon što mu je pozlilo u dvorištu beogradske osnoivne škole "Ćirilo i Metodije".
Kako je Tanjugu rekao šef dežurne ekipe Univerzitetske dečije klinike u Tiršovoj Spasoje Radulović, lekari ove ustanove su samo mogli da konstatuju smrt, nakon što je dečak prebačen kolima hitne pomoći bez vitalnih znakova života.
On je kazao da još nisu poznati uzroci koji su doveli do ovog tragičnog dogadjaja. Prema rečima portparola Hitne pomoći Nade Macure, poziv je primljen u 15.52 sata i prijavljeno je da je detetu pozlilo. Ekipa Hitne pomoći je na terenu zatekla dete bez svesti i odmah započela proces reanimacije koji je trajao sat vremena. Premapisanju RTS-a, dečak se onesvestio nekoliko minuta pre 16 časova. Sa vršnjacima je igrao košarku. U jednom trenutku popeo se na šaht, kada je sišao sa šahta, zabolela ga je glava, i rekao je da mu je muka. Savio se u kolenima i onesvestio. Učenici, nastavnici i članovi školskog odbora pritrčali su da pomognu. Kola hitne pomoći su brzo stigla, a nakon reanimacije, dečak je transportovan u bolnicu u Tiršovoj.
