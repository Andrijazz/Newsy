> Izvor: B92
> Datum: ponedeljak 20.01.2014  
> Rubrika: info_hronika
> Naslov: Štampa: Lazarević svedoči o Šariću
> Članak:

Beograd -- Tužilaštvo za organizovani kriminal pozvalo bivšeg šef kabineta ministra policije Ivice Dačića da svedoči o vezama sa pripadnicima narko klana Darka Šarića.
Kako piše beogradska štampa, Branku Lazareviću, koji je otpravnik poslova ambasade Srbije u Atini, poziv je poslat preko Ministarstva spoljnih poslova i postoji potvrda da će u sredu, 22. januara, doći na saslušanje.
Prema navodima pojedine štampe, očekuje se da Lazarević, koji je bio šef Dačićevog kabineta kao ministra policije od 2008. do 2010. godine, specijalnom tužiocu objasni svoje veze iz tog vremena sa pripadnicima Šarićevog klana, pre svih sa Rodoljubom Radulovićem, zvanim Miša Banana.
