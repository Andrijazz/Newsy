> Izvor: B92
> Datum: subota 22.02.2014  
> Rubrika: info_hronika
> Naslov: NP: Profesorki zatvor zbog obljube
> Članak:

Novi Pazar -- Profesorka novopazarske gimnazije koja se tereti za obljubu maloletne učenice, zaključila je sporazum sa tužilaštvom, koje joj je predložilo zatvorsku kaznu.
Kako je za Tanjug rekao prvi zamenik Višeg tužioca Edis Arifović, sporazumom je predviđeno i da profesorka Nataša Prtinac ne sme u naredne tri godine da obavlja delatnost profesora, kao i da ne sme da prilazi oštećenoj.
Arifović je istakao da cilj presude nije osuda zbog seksualnog opredeljenja, već zaštita maloletnika. U istom predmetu, Nezrina Čeli je osudjena na šest meseci zatvora, kao i meru zabrane prilaska oštećenoj u roku od dve godine. Ona je osudjena zbog krivičnog dela nedozvoljene izrade fotografija pornografskog sadržaja. "Ova presuda bi trebalo da služi da se obrati pažnju na maloletnu decu u školama, i da do slične situacije ne bi ponovo došlo", zaključio je tužilac.
