> Izvor: B92
> Datum: Hronika		| četvrtak 9.01.2014  |  17:13
> Rubrika: info_hronika
> Naslov: Identifikovani napadači u Čačku
> Članak:

Čačak -- Kriminalistička policija identifikovala je osumnjičene za napad koji se dogodio sinoć kod Čačka kada je teško povređen M. Đ (24).
Reč je o Vladimiru Jevremoviću (29), Milanu Stojkoviću (32) i Vladici Pušici (29), svi iz Čačka.
Tri lica su napala oštećenog u porodičnoj kući, drškom pištolja mu naneli više udaraca u predelu glave, a potom ispalili nekoliko hitaca iz vatrenog oružja u predelu nogu oštećenog, nakon čega su se udaljili u nepoznatom pravcu. M.Đ. je zadobio teške telesne povrede i prevezen je u čačansku bolnicu.
