> Izvor: B92
> Datum: subota 1.03.2014  
> Rubrika: info_hronika
> Naslov: Devetnaestogodišnjaci pucali u NS
> Članak:

Novi Sad -- Novosadska policija traga za dvojicom devetnaestogodišnjaka, koje sumnjiči da su juče pucali u delu grada Novo naselje.
Policija je utvrdila identitet napadača i saopštila da traga za S. Z. (19) i J. P. (19) iz Novog Sada, koje tereti za izazivanje opšte opasnosti.
Oni su osumnjičeni da su juče popodne, na Bulevaru Slobodana Jovanovića, iz vatrenog oružja ispalili nekoliko hitaca kojima niko nije povređen.
Osumnjičeni su i da su se prethodno u gradskom autobusu, potukli sa 20-godišnjim Novosađaninom i lakše ga povredili.
