> Izvor: B92
> Datum: utorak 11.02.2014  
> Rubrika: info_hronika
> Naslov: Uhapšen zbog ubistva u Nišu
> Članak:

Niš -- Niška policija uhapsila je Dimitrija S.(22) iz Niša zbog sumnje da je naneo četiri smrtonosne ubodne rane nožem Vuku S.(22) iz Niša.
Dimitrije S. i Vuk S. potukli su se sinoć oko 20 časova u parku Sveti Sava, a Dimitrije S. je, kako se sumnja, potom potegao nož i naneo rane Vuku u predelu vrata i stomaka, saopšteno je iz Policijske uprave u tom gradu.
Dimirije S. je pronađen na području naselja Mramor kod Niša, uhapšen je i određena mu je mera zadržavanja do 48 sati, napominju iz policije. On se sumnjiči da je izvršio krivično delo ubistva.
