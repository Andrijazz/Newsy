> Izvor: B92
> Datum: ponedeljak 20.01.2014  
> Rubrika: info_hronika
> Naslov: "Spajdermenu" 10 i po god. zatvora
> Članak:

Beograd -- Danijel Milojković (22), koji je zbog bekstva od policije prozvan "srpski spajdermen", pravosnažno osuđen na 10 i po godina zatvora zbog proizvodnje marihuane.
Apelacioni sud je preinačio presudu Višeg suda u Beogradu kojom je Milojković bio osuđen na 12 godina zatvora, smanjivši mu kaznu za godinu i po dana.
Osudio ga je zbog krivičnih dela teško ubistvo u pokušaju u sticaju sa krivičnim delima napad na službeno lice u vršenju službene dužnosti i neovlasćena proivodnja opojnih droga. Istom odlukom Milojkoviću je izrečena mera bezbednosti oduzimanja opojne droge i to pet zrelih biljaka kanabisa, navodi se u odluci objavljenoj na sajtu Apelacionog suda. Do hapšenja prilikom kog je ranio policajce došlo je jer je za Milojkovićem je bila raspisana i sudska i policijska potraga zbog razbojništva, provala, kradje vozila, a pronadjen je na adresi u Ljermontovoj u stanu gde je živeo da devojkom. Dok devojka nije htela da policiji otvori vrata, Danijel je uspeo da pobegne kroz prozor, i da se pomoću kabla od antene spusti sa trećeg sprata. Dok se spuštao niz kabl Milojkovića je čekao jedan operativac koji je spremio lisice da ga uhapsi. Milojković je medjutim počeo da se opire, čak je policajca izujedao po levoj ruci i otkinuo mu deo mesa. U tom rvanju Milojković je uspeo da dohvati pištolj i ispalio je metak u pravcu operativca koji je izlazio iz zgrade.
