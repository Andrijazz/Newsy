> Izvor: B92
> Datum: petak 7.02.2014  
> Rubrika: info_hronika
> Naslov: PR: Hteli da se priključe Al Kaidi
> Članak:

Beograd -- Međunarodni sudija Osnovnog suda u Prištini odredio jednomesečni pritvor dvojici osumnjičenih da su želili da se pridruže Al Kaidi u Siriji, saopštio je Euleks.
Kako se navodi u saopštenju, oni se sumnjiče za pokušaj izvršenja krivičnog dela organizovanja i učešća u terorističkoj grupi.
Osumnjičeni su planirali da otputuju i bore se u Siriji na strani Al Kaide. Slučaj istražuje kosovski tužilac iz Specijalnog tužilaštva Kosova, navodi se u saopštenju.
