> Izvor: B92
> Datum: petak 10.01.2014  
> Rubrika: info_hronika
> Naslov: Prijepolje odalo poštu Divčevom ocu
> Članak:

Prijepolje -- Veliki broj Prijepoljčana danas je u Domu kulture u tom gradu odao poštu svom sugrađaninu Milenku Divcu, koji je pre tri dana poginuo u saobraćajnoj nesreći.
Milenko Divac, otac srpskog košarkaša i predsednika Olimpijskog komiteta Vlada Divca, bio je privrednik i direktor preduzeća "Svetlost".
On je svojevremeno u Prijepolju obavljao i dužnosti sekretara opštinskog komiteta Saveza komunista i predsednika Opštinskog sindikalnog veća.
Milenko Divac (77) podlegao je povredama nakon saobraćajne nesreće u Ovčar Banji kada je vozilo kojim je upravljala njegova žena Rada sletelo s puta. On će biti sahranjen u subotu na groblju Platače u Ivanju kod Prijepolja.
