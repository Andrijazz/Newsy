> Izvor: B92
> Datum: nedelja 16.03.2014  
> Rubrika: info_hronika
> Naslov: U udesu teško povređen vozač
> Članak:

Gornji Milanovac -- U sudaru automobila i autobusa kod sela Ugrinovci u opštini Gornji Milanovac, danas popodne teško je povređen vozač putničkog vozila.
Sudarili su se automobil "jugo" koji je išao iz pravca Čacka i autobus koji je saobraćao iz pravca Beograda, izjavila je Tanjugu portparol čačanske policije BIljana Nastić.
Ona je navela da je vozač automobila "iz još neutvrdjenih razloga skrenuo u levu stranu i direktno se sudario sa autobusom". Vozač" juga" je zbrinut u gornjomilanovačkoj bolnici gde su konstatovna teške povrede opasne po život i prevezen je u Klinički centar u Kragujevcu, rekao je Tanjugu doktor Miro Lazarević.
