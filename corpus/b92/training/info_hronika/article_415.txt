> Izvor: B92
> Datum: ponedeljak 10.02.2014  
> Rubrika: info_hronika
> Naslov: Suđenje za Kontrast ide iz početka
> Članak:

Novi Sad -- U Višem sudu u Novom Sadu danas će ponovo početi suđenje za požar u novosadskoj diskoteci "Kontrast", u kojem je poginulo šest mladih ljudi.
Suđenje je preuzeo novi sudija Višeg suda Borivoje Pap, koji je slučaj preuzeo od sudije Zore Jamušakov, jer je ona u međuvremenu otišla u penziju. Danas će biti održano pripremno ročište, koje je zatvoreno za javnost.
Optuženi su vlasnik diskoteke "Kontrast" Alojz Ganić, zakupci lokala Slaviša Stanišić i Dejan Ratković, kao i električar koji je održavao objekat Miroslav Papuga. U požaru koji se desio 1. aprila 2012. godine, poginuli su Marina Aničić (25), Zoran Ignjatović (28), Marko Pavlović (29), Renato Vuković (21), Milena Dalmacija (26) i Tamara Miladinović (25).
