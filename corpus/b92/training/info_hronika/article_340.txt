> Izvor: B92
> Datum: nedelja 2.02.2014  
> Rubrika: info_hronika
> Naslov: Pomeren šleper, put prohodan
> Članak:

Beograd -- Na autoputu kod Feketića je probijen čep kod Malog Beograda i Žednika koji je izazvao prevrnuti bugarski šleper. Još 40 kola zavejano, a svi putnici zbrinuti.
Voda i hrana dopremljeni su svim putnicima iz kolone.
Sa te lokacije 26 automobila, autobus, pet šlepera i dva mala kamiona, su krenuli ka Subotici, rečeno je u centru Sektora MUP za vanredne situacijue, koji su danas obišli ministar saobraćaja Antić i državni sekretar MUP-a Vanja Vukić.
Kako javlja reporter B92 sa lica mesta, kod Bačke Topole ostalo je zavejano oko 40 automobila, i u toku je akcija njihovog izvlačenja, dok su svi putnici na bezbednom, mnogi su stigli kućama, a neki su nastavili put dalje. Inače, nekoliko automobila koji su bili zavejani su tokom noći obijeni, sa nekoliko automobila poskidani su i točkovi, a neke automobile su oštetili bageri. Ukupna šteta znaće se u narednim danima.

U Feketiću i u Bačkoj Topoli, oko 1.700 ljudi je zbrinuto u raznim kolektivnim centrima. Na auto-putu kod OMV pumpe, kod Bačke Topole, u pratnji Žandarmerije i mašine za čisćenje snega - grejdera ka Novom Sadu je u dve grupe propušteno 15 automobila, pet kombija i autobus. Bugarski šleper, koji je i pored zabrane sinoć u kasnim satima ušao na lokalni put Bačka Topola - Subotica, prevrnuo se, izazvavši kolonu u kojoj je bilo oko 100 vozila. Vatrogasno-spasilačke ekipe tokom jutra evakuisale su 38 osoba koje su potom zbrinute u prostorijama Crvenog krsta u Bačkoj Topoli, istakli su predstavnici Sektora MUP-a za vanredne situacije.
Sektor za vanredne situacije saopštio je brojeve telefona na koje građani koji su zavejani na putevima u Srbiji mogu da se obrate za pomoć. Brojevi telefona za hitne slučajeve su 011/22-82-910 i 011/22-89-208
Sektor za vanredne situacije saopštio je brojeve telefona na koje građani koji su zavejani na putevima u Srbiji mogu da se obrate za pomoć. Brojevi telefona za hitne slučajeve su 011/22-82-910 i 011/22-89-208
Ministar saobraćaja Aleksandar Antić izjavio je ranije danas da je potpuna zabrana saobraćaja još uvek na snazi na putu Beograd - Zrenjanin. "Bez obzira na najavljeno poboljšanje vremenskih prilika zabrana saobraćja na najugroženijim putevima će ostati na snazi, a građani ne treba da gledaju u nebo već moraju da slušaju obaveštenja iz Ministarstva unutrašnjih poslova (MUP) pre nego se odluče da krenu na put", rekao je Antić. Regionalni put između Bačke Topole i Subotice je prohodan, izjavio je danas državni sekretar u Ministarstvu unutrašnjih poslova (MUP) Srbije Vanja Vukić. "Regionalni put između Bačke Topole i Subotice sada je prohodan. Preko informacija koje smo dobili od saobraćajne policije, kamion se tu zatekao za vreme važenja zabrane", rekao je Vukić novinarima prilikom obilaska Operativnog centra Sektora za vanredne situacije MUP-a Srbije. Prema njegovim rečima, tokom jučerašnjeg dana na ugroženim područjima spaseno je i zbrinuto 900 ljudi. Kako se navodi u saopštenju MUP-a Srbije, svi su zbrinuti u prostorijama Crvenog krsta, a u toku je raščišćavanje puta. Policija je apelovala na građane da ne idu na put i ne izlaze iz domova i dodala da su najugroženiji putni pravci u Srednjebanatskom, Južnobanatskom, Južnobačkom i Braničevskom okrugu. Oni su podsetili da je tokom jučerašnjeg dana na putevima Vojvodine spaseno 860 osoba, kao i da su u evakuaciju uključene i Vojska Srbije, Ministarstvo saobraćaja i zdravstvene službe.
Jak olujni vetar na području Vojvodine i u košavskom području stvara snežne nanose i otežava saobraćaj, a veliki broj deonica je još neprohodan, saopštio AMSS. Ministarstvo saobraćaja donelo odluku da se zbog vremenskih uslova na teritoriji Srbije zabranjuje saobraćaj svih vozila na deonici auto-puta E-75 u oba smera. Apeluje se na sve učesnike u saobraćaju da zbog loših vremenskih uslova i olujnog vetra ne kreću na put
Jak olujni vetar na području Vojvodine i u košavskom području stvara snežne nanose i otežava saobraćaj, a veliki broj deonica je još neprohodan, saopštio AMSS. Ministarstvo saobraćaja donelo odluku da se zbog vremenskih uslova na teritoriji Srbije zabranjuje saobraćaj svih vozila na deonici auto-puta E-75 u oba smera. Apeluje se na sve učesnike u saobraćaju da zbog loših vremenskih uslova i olujnog vetra ne kreću na put
"Usled jakog vetra i visokih snežnih nanosa i do 5 metara, saobraćaj je obustavljen na autoputu E-75 u oba pravca od Subotice do Novog Sada. Trenutno je još oko 50 zavejanih vozila kod Feketića i Bačke Topole i u toku je intervencija uklanjanja snega i izvlačenje blokiranih vozila", saopštili su ranije. Ranije jutros načelnik Uprave za vatrogasno-spasilačke jedinice Sektora za vanredne situacije Goran Nikolić rekao je Tanjugu da su zbrinuti i oni koji nisu želeli da napuste vozila. "Plan za danas je da osposobi put Novi Sad - Subotica i put M22 koji je paralelan s njim i da se situacija prati u Vojvodini", rekao je Nikolić. Prema njegovim rečima, treba izdržati još danas jer se za sutra očekuje slabljenje vetra i on je apelovao na vozače i danas da ne kreću na put. On je rekao da je juče bilo slučajeva da su neki odbili da budu evakuisani, da su ljudi brinuli o svojim vozilima, a posebno o kamionima gde ima vredne robe. "Ti ljudi moraju da razumeju da je velika opasnost po njihov život. Kod Zrenjanina smo imali problem da posle tri časa u toku noći nismo mogli da priđemo nijednom vozilu, od nanosa snega. Postoji opasnost za tog čoveka da se smrzne, ako ostane bez goriva ili ako mu se pokvari auto", objasnio je Nikolić. Nikolić je rekao da je juče bilo problema kod Zrenjanina zbog izuzetno jakog vetra koji je onemogućavao dolazak do zarobljenih. "Spasioci, policija, svi su rekli da ovako nešto nisu doživeli, ovako jak vetar i sneg na putu", rekao je Nikolić.
Vanredno stanje i u Bačkoj Topoli Oko 2.000 stranih državljana, koje je zbog smetova put naneo u Bačku Topolu, smešteno je u dve škole i prostorije Crvenog krsta, a danas je proglašena vanredna situacija u toj opštini.
Vanredno stanje i u Bačkoj Topoli
Oko 2.000 stranih državljana, koje je zbog smetova put naneo u Bačku Topolu, smešteno je u dve škole i prostorije Crvenog krsta, a danas je proglašena vanredna situacija u toj opštini.
Spisak neprohodnih saobraćajnica menja se iz sata u sat. Zabranjeno je kretanje na delu auto-puta, regionalnim, ali i mnogim lokalnim putevima. Kako kažu nadležni, zanemarite spisak i, ukoliko je moguće, smatrajte da su svi putevi neprohodni. Bez zaista velikog razloga, ne krećite na put. Osim u Pančevu i Zrenjaninu, vanredna situacija od sinoć je na snazi i u Kanjiži. Odlukom Vlade u evakuaciju putnika uključeni su vojska, policija, žandarmerija, Ministarstvo saobraćaja i zdravstvene službe. U međuvremenu, na saobraćajnici Subotica--Bajmok, zaglavljen je jedan autobus, dok je većina od 13 putnika nastavila peške ka Bajmoku.

Organizacija Crvenog krsta Srbije saopštila je danas da u Bačkoj Topoli i u Malom Iđošu priprema i obavlja podelu hrane i toplih napitaka za sve osobe smeštene u Crvenom krstu, školama i Vatrogasnom domu i da je kod Bačke Topole i Malog Iđoša evakuisano ukupno oko 1.700 putnika. U saopštenju je navedeno da danonoćno rade profesionalci, više od 100 volontera Crvenog krsta, kao i članovi nacionalnog tima za odgovor na nesreće Crvenog krsta. U toku noći ekipa prve pomoći Crvenog krsta Bačka Topola zbrinula je i povređeno dete (strani državljanin) sa otvorenim prelomom noge, koje je nakon intervencije prevezeno do zdravstvene ustanove. Broj evakuisanih putnika iz vozila sa autoputa E75, na deonici kod Bacčke Topole i Malog Iđoša, iznosi ukupno oko 1.700 i oni su privremeno smešteni u Backoj Topoli gde ih je najviše - 1.600, od kojih se oko 1.000 nalazi u dve osnovne škole, navedeno je u saopštenju. U njemu se dodaje da su članovi jedinice za odgovor na nesreće Crvenog krsta Subotica tokom noći podelili konzerviranu hranu, tople napitke i ćebad za 200 putnika koji su bili zavejani na deonici autoputa E75 između Subotice i Horgoša. Ekipa Crvenog krsta podelila je lanč pakete i vodu za piće putnicima blokiranim na naplatnoj rampi kod Siriga na autoputu E75.
Iz kabineta gradonačelnika Zrenjanina saopšteno je danas da vlasnici, čiji su automobili ostali zavejani na putu Zrenjanin - Beograd, treba da se prijave na punkt Saobracajne policije. Punkt se nalazi na izlazu iz Stajićeva, a prijave su neophodne kako bi mogli da preuzmu svoje automobile.
Iz kabineta gradonačelnika Zrenjanina saopšteno je danas da vlasnici, čiji su automobili ostali zavejani na putu Zrenjanin - Beograd, treba da se prijave na punkt Saobracajne policije. Punkt se nalazi na izlazu iz Stajićeva, a prijave su neophodne kako bi mogli da preuzmu svoje automobile.
Pripadnici Vojske Srbije i danas su angažovani na raščišćavanju snežnih smetova na putevima u Vojvodini, a helikopteri su spremni da, ukoliko bude potrebno, pomognu u evakuaciji ljudi. Inžinjerisjke mašine, uključujući i tenk za izvlačenje, upućene su na putni pravac Bačka Topola-Subotica, gde se prevrnuo šleper, kako bi omogućili da ta deonica bude prohodna, rekao je Tanjugu portparol Ministarstva odbrane major Jovan Krivokapić. On je dodao i da su helikopteri Vojske Srbije koji dežuraju na dve lokacije u Beogradu i Novom Sadu, spremni da pomognu, ukoliko bude potrebno u evakuaciji ljudstva. Krivokapić je rekao i da su pripadnici petog bataljaona Vojne policije, u toku noći i današnjeg dana, angažovani kao pomoć žandarmeriji u blokiranju putnih pravaca, na kojima vozila ne smeju da se kreću. Putari subotičkog preduzeća "Vojput" radili su i po 40 sati bez prekida ne želeći da napuste svoje radno mesto i probijajući puteve za evakuaciju ljudi zarobljenih na putevima usled snežnih smetova u Vojvodini, izjavio je Tanjugu izvršni direktor te kompanije Ivan Sudarević. Sudarević je istakao da je dotur goriva ka građevinskim mašinama koje učestvuju čišhenju zavejanih deonica izuzetno otežan, a da su putari čini nadljudske napore radeći bez prekida jer nije bilo mogućnosti da ih neko zameni. "Iako gorivo nije moglo da dođe do ljudi, putari su juče nastavili da rade i nisu hteli da napuste ta mesta gde su otvarali za puteve evakuacije, dovodeći sebe u opasnost jer su ostajali bez goriva u mašinama, a samim tim i mogućnosti da se greju", rekao je Sudarević. On je podvukao da su njihovi zaposleni putari, a ne spasioci, i da su u skladu s tim i opremljeni, i odao im priznanje zbog svih napora na raskopavanju puteva kako bi se omogućio pristup ljudima koji su bili zarobljeni.


