> Izvor: B92
> Datum: petak 17.01.2014  
> Rubrika: info_hronika
> Naslov: BG: Prevrnuo se auto u centru
> Članak:

Beograd -- Jedna osoba je povređena kada se u centru Beograda na Trgu Nikole Pašića automobil popeo na trotoar i prevrnuo na krov, rečeno je agenciji Beta u policiji.
Nesreća se dogodila na Trgu Nikole Pašića kod ulaza u "Večernje novosti". Uzrok i detalji nesreće se istražuju, rečeno je u policiji.
Kako je potvrdila Tanjugu portparol Hitne pomoći Nada Macura, udes se dogodio oko 11 časova, a lakše je povređen muškarac star oko 23 godine, koji je prevezen u Urgentni centar.
