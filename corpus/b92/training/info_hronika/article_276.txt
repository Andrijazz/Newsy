> Izvor: B92
> Datum: ponedeljak 27.01.2014  
> Rubrika: info_hronika
> Naslov: Arkanovi sefovi prazni
> Članak:

Beograd -- Tužilašto za ratne zločine saopštilo je da su sefovi komandanta Srpske dobrovoljačke garde Željka Ražnatovića Arkana u Komercijalnoj banci prazni.
Naredbu za otvaranje dva sefa izdao je prošle nedelje sudija za prethodni postupak po zahtevu Tužilaštva za ratne zločine, koje je bilo zainteresovano da u sklopu prikupljanja dokaza sazna da li je i šta je nekadašnji komandant Srpske dobrovoljačke garde u njima ostavio.
Tužilaštvo je podnelo zahtev pošto je iz Haškog tribunala dobilo materijale koji su bili predmet optužnice protiv Ražnatovića. "Pošto ključevi za otvaranje sefova nisu pronađeni pristupilo se nasilnom otvaranju dva sefa. U skladu sa pravilima postupka, nakon otvaranja, ustanovljeno je da su sefovi prazni", piše u saopštenju Tužilaštva za ratne zločine. Ovaj materijal se trenutno proverava i Tužilaštvo će posle odlučiti da li će i protiv koga pokrenuti neki krivični postupak. "Blic" saznaje da otvaranju sefova nije prisustovala Svetlana Ceca Ražnatovića ni ostali naslednici Žejlka Ražnatovića Arkana.
