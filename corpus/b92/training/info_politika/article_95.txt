> Izvor: B92
> Datum: ponedeljak 13.01.2014
> Rubrika: info_politika
> Naslov: DS: Ovo je pet tajni Vlade Srbije
> Članak:

Beograd -- Demokratska stranka u saopštenju podseća građane Srbije na kako ističe "pet najvećih tajni aktuelne Vlade Srbije". SNS: DS sve uništila.
Povod je kako saopštavaju demokrate, je potez minitra rudarstva Milana Bačevića da ne objavi studija izvodljivosti za projekat kanal Dunav - Morava - Vardar jer na svakoj strani te studije stoji zabrana objavljivanja.
Demokratska stranka zato hoće da podseti građane na pet najvećih tajni Vlade Srbije, na čije objavljivanje čekaju gotovo dve godine. 1. Ugovor sa Etihadom 2. Studija o izvodljivosti izgradnje kanala do Soluna 3. Ime ministra koji radi protiv interesa države i građana 4. Sadržaj 130 diskova u vezi sa aferom Banana 5. Ko je kriv za izbornu krađu na izborima 2012. godine

Naprednjaci su u odgovoru DS naveli da "SNS konstatuje da kod DS nema nikakvih tajni". "Rukovodstvo te stranke, predvođeno Draganom Đilasom, uvek se odlikovalo neskrivenim, otvorenim i javnim lopovlukom, pljačkom i korupcijom", naveli su naprednjaci. Iz SNS su poručili i da se "građani odlično sećaju kako su demokrate krale sve što im je došlo pod ruku, pa čak i socijalnu pomoć namenjenu najsiromašnijima i najugroženijima, kako su preko svojih mafijaških kombinacija uništavali javna preduzeća, rasipili novac građana i Beograda i Srbije, kao da je njihova dedovina, kako su ugasili slobodu medija, pogazili ljudska prava, pljačkama ugušili privredu i zatvorili firme, unizili rejting Srbije u svetu, upropastili poljoprivrednike".
