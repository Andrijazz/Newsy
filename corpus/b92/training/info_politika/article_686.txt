> Izvor: B92
> Datum: ponedeljak 10.02.2014
> Rubrika: info_politika
> Naslov: Evropski socijalisti u poseti SPS-u
> Članak:

Beograd -- Delegacija Evropskog parlamenta koju vodi predsednik Grupe socijalista i demokrata u parlamentu EU posetiće danas SPS i razgovarati s funkcionerima te stranke.
Kako se navodi u saopštenju Glavnog odbora SPS, delegaciju Evropskog parlamenta primiće zamenik predsednika SPS Žarko Obradović, potpredsednica SPS Dijana Vukomanović, predsednik Izvršnog odbora SPS Branko Ružić i internacionalni sekretar SPS Nataša Gaćeša.
Delegaciju Evropskog parlamenta predvodiće predsednik Grupe socijalista i demokrata u EP Hanes Svoboda. Sa njim će doći potpredsednik Grupe socijalista i demokrata u EP Libor Rouček, poslanica u EP i članica Odbora za spoljne poslove Marija Elen Kopa, poslanik i član Odbora za saradnju sa Rusijom Knut Flekenštajn i generalni sekretar Globalnog progresivnog foruma Havijer Moreno Sančes.
