> Izvor: B92
> Datum: sreda 29.01.2014
> Rubrika: info_politika
> Naslov: Mrkić na samitu Afričke unije
> Članak:

Beograd -- Ministar spoljnih poslova Ivan Mrkić otputovao je u glavni grad Etiopije Adis Abebu, gde će od danas prisustvovati dvodnevnom samitu Afričke unije.
Šef srpske diplomatije razgovaraće tokom samita sa zvaničnicima Afričke unije, dok će na marginama zasedanja imati više bilateralnih sastanaka sa učesnicima samita, saopštilo je Ministarstvo spoljnih poslova.
Pored ostalih, Mrkić će se sastati i sa šefom diplomatije Etiopije Teodrosom Adhanom Gebrejesusom.
