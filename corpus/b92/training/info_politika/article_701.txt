> Izvor: B92
> Datum: utorak 11.02.2014
> Rubrika: info_politika
> Naslov: Ožegović: Bavićemo se svakodnevicom
> Članak:

Beograd -- Kandidat LDP za gradonačelnika BG Željko Ožegović kaže da je razgovor političara i građana neophodan da bi zajedno našli rešenje za poboljšanje kvaliteta života
"Budući gradonačelnik ili bilo koji političar koji se kandiduje za posao u gradu ili gradskim opštinama uvek mora da ima vremena da čuje inicijative sugrađana i da im, kada god je to moguće, izađe u susret", rekao je Ožegović tokom obilaska skejt parka na Novom Beogradu.
Kako je preneo LDP, Ožegović je kazao da je taj najopremljeniji i najveći skejt park u Beogradu primer saradnje građana i lokalnih organa vlasti, kao i da su ideju za park dali članovi kluba skejtera. "Nećemo se u Beogradu baviti takozvanom visokom politikom, već svakodnevnim životom, jer hoćemo da živimo bolje. Da bi sve ovo i još mnogo toga uradili vreme je da Beograd dobije vlast koja će da vodi računa i o potrebama građana", rekao je Ožegović.
