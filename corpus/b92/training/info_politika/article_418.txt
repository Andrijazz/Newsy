> Izvor: B92
> Datum:  
> Rubrika: info_politika
> Naslov: "Srbija neće stati zbog izbora"
> Članak:

Beograd -- Vanredni parlamentarni izbori u Srbiji ne bi trebalo da dovedu do usporavanja evrointegracija Srbije, uveren je ambasador Nemačke u Srbiji Hajnc Vilhelm.
Sa njim se slaže i ministar u tehničkoj vladi Srbije Branko Ružić koji tvrdi da strateški ciljevi nisu ugroženi.
Vanredni izbori u Srbiji ne bi trebalo da dovedu do odugovlačenja u evropintegracijama Srbije i odustajanju od primene Briselskog sporazuma koji su postigli Beograd i Priština, smatra amabasador Nemačke u Srbiji.
On očekuje da Srbija nastavi započete poslove i tokom predizborne kampanje. "Srbija je u pokretu. Pre devet dana počeli su pristupni pregovori sa Evropskom unijom, kosovski proces se nastavlja, a očekujem da se nastaviti i dijalog između Beograda i Prištine, koji je zakazan za 12. februar. Nadam se da izborna kampanja u Srbiji neće predstavljati neku vrstu pauze i da neće sve zamreti tokom predizbornog perioda", kazao je on. I dojučerašnji ministar zadužen za evrointegracije Branko Ružić ne vidi razlog da Srbija stane. On kaže da će tehnička vlada raditi do izbora nove, uz ocenu da je postigla imponzantne rezultate. Ružić ne vidi sebe kao moguću prepreku saradnji SNS i SPS, uprkos žestokim kritikama koje je na njegov račun nedavno izneo prvi potpredesdsnik vlade Aleksandar Vučić. "Do firmiranja nove vlade nastavićemo s tim strateškim ciljevima i ne očekujem bilo kakve prepreke i probleme zbog bilo čijih kompleksa, sujeta, jer ih nisam primetio da postoje osim u nekim medijskim napisima i žutoj štampi što je prirodno za jedan ambijent u Srbiji, tako da naravno da ćemo sarađivati", istakao je Ružić. Ružić i Vilhelm su samo neki od mnogobrojnih govornika na dvodnevnom forumu "Srpsko-nemački civilni dijalog", koji organizuju Evropski pokret u Srbiji i Evropski pokret Nemačke. Teme foruma su ekonomski rast i perspektiva za mlade, sloboda kretanja gradjana, medijske slobode i druge teme.
