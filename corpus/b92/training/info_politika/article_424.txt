> Izvor: B92
> Datum:  
> Rubrika: info_politika
> Naslov: DSS i SRS neće sa Dverima
> Članak:

Beograd -- DSS i SRS odbile su predlog Pokreta Dveri da formiraju zajednički predizborni politički blok, saopštio je danas funkcioner Dveri Boško Obradović.
Obradović je naveo u saopštenju da je u razgovorima sa liderom DSS-a Vojislavom Koštunicom predlagao da se, pored novog političkog bloka, hitno formira i vlada u senci na čijem čelu bi bio Koštunica, dok bi njegov zamenik bio neko iz Dveri.
Obradović ističe da je razgovarao i s funcionerima SRS-a i da je, kako je naveo, "preko više kanala slao poruku Vojislavu Šešelju". "Za formiranje patriotskog bloka Dveri-DSS-SRS, koji bi se suprotstavio aktuelnom režimu, dobili smo podršku velikog broja opštinskih i gradskih odbora DSS-a i SRS-a širom Srbije, ali ne i vrhova te dve stranke", navodi se u saopštenju Dveri koje potpisuje Obradović.
