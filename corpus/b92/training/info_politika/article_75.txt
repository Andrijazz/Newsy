> Izvor: B92
> Datum: subota 11.01.2014
> Rubrika: info_politika
> Naslov: Đilas: Dobiću podršku na GO
> Članak:

Beograd -- Lider Demokratske stranke Dragan Đilas izjavio je da je uveren da će njegova politika dobiti podršku na Glavnom odboru stranke 18. januara.
On je poručio da će posle toga svi morati da poštuju donete odluke ili da potraže drugu stranku.
"Ja sam predsednik DS-a, mene volja većine obavezuje, ja ću naravno prihvatiti svaki stav Glavnog odbora ubeđen da će dati podršku ovom rukovodstvu i svemu sto mi do sada radimo", rekao je Đilas u intervjuu za agenciju Beta. Reagujući na odluku dva beogradska odbora, u Zemunu i Vračaru, koji su zatražili ostavku Đilasa, on je naveo da je demorkatsko pravo odbora da predlože svoje odluke GO i dodao da konačnu odluku donosi većina. "To vam je demokratija, u Srbiji ima preko 150 odbora DS-a i svako ima pravo na svoj stav, ali demokratija je volja većine, to ne znači da je većina uvek u pravu, a možda nekad i manjina ima ispravan stav, ali za to nema podršku. Ja verujem da je u ovom trenutku jasno da većina ljudi u GO podržava rukovodstvo stranke", ištakao je Đilas. Dodao je i da nema potrebe da se formira bilo kakav privremeni organ, pošto sve bitne odluke donosi Predsedništvo zajedno sa GO. Đilas je naglasio da u stranci postoje dve struje, jedna koja smatra da "DS treba da bude vlast po svaku cenu", da smo slabi posle deset godina i da je to jedina šansa da stranka preživi i druga koji predvodi on i koja, kako je naveo "ne želi da bude privezak nikome", koja kaže da DS mora da bude ili lider u državi ili lider na opozicionoj sceni, da ih na to obavezuje više od dve decenije postojanja stranke i glasovi svih onih ljudi koju su za nas glasali. "Ne želim da govorim o imenima, ali smatram da je jasno ko se danas zalaže i ko govori o koaliciji sa Sprskom naprednom strankom, moj stav je jasan već šest, sedam meseci", ocenio je Đilas. Prema njegovim rečima, podela na dve struje dobija na intenzitetu ovih dana, zato što kod pojedinih članova postoji strah od vanrednih parlamentarnih izbora. "Postoji strah jednog broja ljudi da neće biti na poslaničkim mestima, da više neće imati uticaj u DS-u i ja moram da kažem da je njihov strah potpuno opravdan. DS će za te izbore sastaviti listu poslanika kojima će moći da se ponosi, i na njoj neći biti onih koji zbog su građani ili odustali od glasova ili jednostavno nikada nisu glasali za DS", rekao je Đilas. "Na Glavnom odboru 18. januara koji je zakazan pre više od mesec dana i svako je za njega mogao da se pripremi, usvojićemo kriterujeme za izbor poslanika. Po prvi put u istoriji, bar novijoj, ove stranke, imaćemo takve ljude da možemo svi da se njima ponosimo, neće biti po volji raznih lobi grupa u DS ali vam garantujem da će biti po volj i naših članova i onih građana koji su za nas spremni da glasaju", dodao je Đilas. On je precizirao da će na GO, po prvi put u istoriji stranke, predstaviti kriterijume za izbor poslanika, na osnovu kojih će se birati ljudi koji nisu po volji "lobi grupa". "Siguran sam da posle tog 18. januara više nema tolerisanja, da oni koji ne predstavljaju većinu i oni koji nemaju podršku za svoje stavove, te stvavove javno iznose i zbunjuju građane u zemlji. Tamo glasamo, donosimo odluke i svi koji žle da ostanu u DS-u te odluke moraju da sprovode, oni koji ne žele oni treba da potraže mesto u nekoj drugoj stranci ili bar da ćuete", poručio je Đilas. On je izrazio uveravanja i da varednih parlametnarnih izbora na proleće neće biti, ali da će se na GO formirati izborni štab kako se ne bi čekalo da "veliki vođa raspiše izbore". "Demokratski je da svaki odbor iznese svoj stav i to jeste vrednost DS. Demokratska stranka ne može da formira nikava privremena tela, zato što DS ima svoje Predsedništvo koje ima više od 50 članova, a koje donosi najvažnij odluke uz Glavni odbor. Očekujem da na Glavnom odboru bude formiran centralni izborni štab, što je moja ideja od pre više od mesec dana, iako mislim da su veće šanse da izbora u ovom trenutku ne bude", rekao je lider demokrata. LIder DS-a je ponovo da ta stranka ima jasan plan i jasnu socijalnu i ekonomsku politiku, zbog koje će, kako je naveo, dobiti podršku građana na izborima u Beogradu, a ako ih bude i u republici. "Što se tiče napada da DS nema ideologiju i viziju ja mislim da je to stranka koja danas ima najviše idelogije u ovo vreme i da je ona vrlo jasna. Biće potrebno vreme da nam građani do kraja poveruju da želimo da štitimo radnike, da imamo socijaldemorkatski pogram, imamo jasnu ekonomsku priču, želju da se država uključi na neki način u privredu, ukazujemo na sve probleme i mislim da ćemo dobiti veliku podršku građana za to", navodi Dragan Đilas. On je rekao da je u ovoj zemlji većina opredeljena za Evropu, ali ne za Evropu u koju se stiže kroz diktaturu, mrak, bez svog suvereniteta i bez mogućnosti da sami o nekim stvarima odlučujemo, u kojoj s ljudi, ne samo političari uništavaju kroz medije. "Ja verujem u DS i u Srbiju, siguran sam da će ova politika koju danas imamo dobiti podršku i na Glavnom doboru i podršku na izborima u Beogradu, a ako budu rapisani, i na izborima u Srbiji. Ja sam predsednik DS, mene volja većine obavezuje, ja ću naravno prihvatiti svaki stav Glavnog odbora ubeđen da će dati podršku ovom rukovodstvu stranke i svemu što smo mi do sada radili", kazao je Đilas.
