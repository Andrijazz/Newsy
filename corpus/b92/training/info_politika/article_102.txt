> Izvor: B92
> Datum: ponedeljak 13.01.2014
> Rubrika: info_politika
> Naslov: DS o beogradskim izborima
> Članak:

Beograd -- Beogradski odbor Demokratske stranke održaće danas sednicu na kojoj će razmatrati pitanja u vezi sa predstojećim izborima u Beogradu.
"Tema sastanka biće predstojeći gradski izbori, formiranje izbornog štaba i kampanja za Beograd", rekao je predsednik tog odbora Balša Božović Tanjugu.
Božović je naveo da se beogradski odbor DS neće izjašnjavati o podršci predsedniku stranke Draganu Djilasu, jer je, kako je kazao, već doneo odluku da izbori u stranci ne budu pre beogradskih izbora.
