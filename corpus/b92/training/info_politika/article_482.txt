> Izvor: B92
> Datum: nedelja 2.02.2014
> Rubrika: info_politika
> Naslov: LSV: Koalicija kao odgovor SNS-u
> Članak:

Beograd -- LSV će u narednih nekoliko dana raditi na pravljenju građanske koalicije koja bi mogla na predstojećim izborima da bude odgovor SNS, najavio Bojan Kostreš.
Zamenik predsednika LSV je za jutarnji Dnevnik RTS-a kazao da je Glavni odbor LSV-a ovlastio predsednika da sa ostalim liderima stranaka građanske opcije, pokuša da napravi veliku koaliciju, odnosno da okupi sve snage koje imaju isti sistem vrednosti kao LSV i koje veruju u gradjansku Srbiju.
Na pitanje da li će odgovoriti na poziv LDP-a, Kostreš je rekao da LVS i LDP sarađuju dugo vremena i da odavno razgovaraju o saradnji, dodajući da ima mesta za sve, ali da treba sačekati da li će Boris Tadić napraviti svoju stranku i da li će izaći na izbore. Na pitanje da li je bliža saradnja sa Tadićem, koji je napustio DS ili sa predsednikom DS Draganom Djilasom, Kostreš je odgovorio da je najbliža sa onima koji su spremni da prihvate program LSV, ali nije hteo da se izjašnjava o imenima. On je naveo da o prevremenim izborima u Vojvodini za sada ne treba razmišljati, jer bi oni bili opravdani samo ako dođe do dramatične promene politike Vlade Vojvodine ili nekih novi okolnosti. Na pitanje da li će kampanja usporiti donošenje novog Statuta Vojvodine, Kostreš je odgovorio "da je Statut neostvariv zbog toga što je ustavni okvir jako loš". Još 2006. godine, kada je donet Ustav Srbije, mi smo vrlo jasno govorili da je pozicija Vojvodine neodrživa. LSV je pokrenula inicijativu da Skupština Vojvodine donese deklaraciju da se Ustav Srbije mora menjati u skladu sa evopskim standardima, ali da ne ugoržava integritet Srbije, kazao jeKostreš.
