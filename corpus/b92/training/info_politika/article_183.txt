> Izvor: B92
> Datum: petak 17.01.2014
> Rubrika: info_politika
> Naslov: Mihajlović: SNS neće vladati sama
> Članak:

Beograd -- Potpredsednica SNS Zorana Mihajlović izjavila da ta stranka, posle narednih izbora, sigurno neće vladati sama.
"Rano je pričati o bilo kakvim koalicijama. Ono što je sasvim sigurno, SNS neće da vlada sama. Dakle, nije cilj da mi vladamo sami. Cilj je da dogovorimo oko naših ciljeva, ideja. Na kraju krajeva, da to vremenski oročimo. A da bismo definisali rokove, moramo da se dogovorimo", rekla je Mihajlovićeva u intervjuu Glasu Amerike, a penose Fonet i Blic.
Ona je naglasila da mora postojati politički konsenzus o važnim stvarima u oblasti ekonomije, a reforma državne uprave, reforma javnih preduzeća, završetak priče o preduzećima u restrukturiranju su veoma važne stvari, za koje bez političkog konsenzusa nema ništa. Mihajlovićeva je ponovila da će Predsedništvo SNS odlučiti da li će se ići na vanredne parlamenatrne izbore, ali je važno da će izbori, ako ih bude, biti stvar dogovora vladajućih stranaka. "I možda se može reći, ako se donese odluka o izborima, a vi znate da ja jesam za izbore, onda će to biti prvi put izbori u atmosferi koja je mirna", rekla je Mihajlovićeva.
