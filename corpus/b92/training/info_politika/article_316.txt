> Izvor: B92
> Datum: nedelja 26.01.2014
> Rubrika: info_politika
> Naslov: ZZS počinje razgovore o koaliciji
> Članak:

Beograd -- Stranka Zajedno za Srbiju donela odluku da će početi razgovore o koaliciji sa programski bliskim partijama i ovlastilo Dušana Petrovića da vodi te pregovore.
Kako je navedeno, Predsedništvo stranke donelo je odluku o formiranju izbornih štabova na svim nivoima i dalo saglasnost Petroviću da započne razgovore o programskoj koaliciji koja se zasniva na potrebi suštinske reorganizacije državnog uredjenja i angažovanja svih zapostavljenih domaćih resursa u funkciji razvoja zemlje.
"Srbiji nije potreban još jedan festival uvreda i jalovog političkog nadgovoravanja u kampanji koja je ispred nas. Građanima Srbije treba da predstavimo jasne razvojne projekte koji će im omogućiti da žive bolje", rekao je lider ZZS Dušan Petrović. Petrović je dodao da Zajedno za Srbiju ima "te i takve projekte" kao i da su uvereni da će dobiti podršku građana Srbije, ali i da će ih prepoznati sagovornici iz drugih, njima bliskih, političkih partija.
