> Izvor: B92
> Datum: petak 14.02.2014
> Rubrika: info_politika
> Naslov: "Penzije će biti redovne"
> Članak:

Leskovac -- Nebojša Stefanović i Rasim Ljajić najavili da će buduća vlada posebno voditi računa o starijim osobama.
"Mi danas pokazujemo da reformom ekonomije garantujemo isplatu penzija ali ne samo isplatu penzija već prilku da te penzije povećavamo. Da pokažemo da o penzionerima mora da brinemo mnogo bolje nego što se brinulo ranije. Ne samo kroz obećanja nekakvih socijalnih davanja, penzija nije to jer ste vi penzije zaradili," rekao je predsednik Skupštine Srbije.
Po njegovim rečima, vlast treba da pokaže brigu i obezbedi starima da imaju kvalitetne uslove lečenje, kvalitetan smeštaj, da neko brine o tome gde su, kako žive i šta je njihova budućnost. Ministar spoljne i unutrašnje trgovine Rasim Ljajić naveo je da u Srbiji živi 1.250 000 osoba starijih od 65 godina i da Srbija ima 1.700 000 penzionera. On je podsetio da je Srbija među prvih pet zemalja Evrope po starosti stanovništva i zato mora posebno da vodi brigu o starijoj populaciji. "Mi smo zaista tu da pokažemo da će ovo biti jedno od pitanja, kojim se nećemo samo baviti, već da ćete tu brigu videti u svakodnevnom životu. Da ovo malo sredstava koja država ima bude raspoređeno tako da i onaj ko sam živi, ko nema vlastitih sredstava, može da očekuje tu vrstu pomoći," rekao je Ljajić. On je obećao da će penzije biti redovne, jer penzionerima to niko ne poklanja - to su oni zaradili. "Vi ste ostavili državi i ovom društvu puno toga, red je da se ta država oduži vama za ono što ste učinili u radnom veku," rekao je Ljajić podsećajući da skoro 200.000 ljudi nema nikava primanja a stariji su od 65 godina i nisu ostvarili pravo na penziju," "Moramo da vodimao računa i o tim ljudima. Mi imamo 40.000 ljudi koji žive bukvalno sami, to je jedan čitav grad.
