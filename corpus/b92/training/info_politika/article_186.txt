> Izvor: B92
> Datum: petak 17.01.2014
> Rubrika: info_politika
> Naslov: Mali neće da bude gradonačelnik?
> Članak:

Beograd -- Predsednik Privremenog organa Beograda Siniša Mali je rekao da nije bilo razgovora o tome da bude kandidat za gradonačelnika Beograda iz SNS.
On je dodao da o tome i ne razmišlja.
Mali je novinarima, upitan da li bi prihvatio da bude kandidat za gradonačelnika ako mu SNS to ponudi, rekao da o tome nije ni razmišljao.
"Ja sam nekoliko puta rekao da o tome ne želim da diskutujem na ovaj način i ne razmišljam o tome", rekao je Mali. Upitan da li ima razgovora o tome, Mali je odgovorio odrično i poručio da se ne bavi time, već da se bavi Beogradom i da ima stvari koje su mu bitnije od toga da li je na nekoj listi za odbornika ili nije. Predsednik Privremenog organa Beograda je rekao da su ključni problemi Beograda to što prethodna vlast nije imala jasnu viziju i strategiju kuda grad ide i koje korake treba da preduzme, kao i izuzetno teška finansijska situacija. Inače, predsednik Skupštine Srbije trebalo bi danas da raspiše izbore za grad Beograd, za 16. mart.
