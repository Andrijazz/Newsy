> Izvor: B92
> Datum: nedelja 2.02.2014
> Rubrika: info_politika
> Naslov: Albanci s juga uskoro o izborima
> Članak:

Preševo -- Do kraja naredne nedelje biće poznato hoće li Albanci sa juga Srbije izaći na republičke izbore.
Politički lideri albanskih partija razgovaraju o mogućnosti da nastupe na jedinstvenoj listi, dok iz Koordinacionog tela za jug Srbije poručuju da je učešće u izbornoj trci način za ostvarivanje njihovih ciljeva.
Ragmi Mustafa iz Demokratske partije Albanaca kaže da će političke stranke Albanaca doneti odluku zasebno, a zatim zajedno će da tumače i vide mogućnosti izlaska na parlamentarne. Kako kaže, njegova stranka još nije donela odluku. Za lidera Demokratske unije doline Skendera Destanija nema smisla izaći na izbore bez zajedničke liste, za čije će se formiranje zalagati i Partija za demokratsko delovanje. Građani izlazak na izbore vide kao mogućnost za napredak. Za ostvarenje zahteva Albanaca rešenje upravo može biti učešće na izborima, smatraju u Koordinacionom telu za jug Srbije. Politički lideri Albanaca sa juga Srbije dobili su preporuku ministra spoljnih poslova Albanije Ditmira Bušatija da učestvuju na zajedničkoj listi na predstojećim parlamentarnim izborima. U tom slučaju mogu da računaju na dva poslanika u republičkom parlamentu. Više o tome pogledajte u našem prilogu:


