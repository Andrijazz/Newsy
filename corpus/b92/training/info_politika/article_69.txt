> Izvor: B92
> Datum: petak 10.01.2014
> Rubrika: info_politika
> Naslov: "SNS se ne zabavlja lapsusima"
> Članak:

Beograd -- Ministar Bačević, povodom svog lapsusa da će Kina u region investirati 10.000 milijardi evra, kaže da je SNS "ozbiljna stranka koja se ne zabavlja lapsusima".
"Mogu da vam kažem da sam u potpuno relaksiranoj atmosferi na Badnji dan razgovarao sa predsednikom stranke Aleksandrom Vučićem...Konstatovali smo da je do lapsusa došlo zbog pogrešnog tumačenja našeg ministarstva finansija i ovlašćenih prevodilaca", rekao je ministar prirodnih resursa, rudarstva i prostornog planiranja za Politiku.
"Da sam komentarisao nešto što je štetno po vladu, državu Srbiju ili stranku, onda bih insistirao da se na tome razgovara na predsedništvu stranke", kazao je Milan Bačević, dodajući da ne veruje da zbog te greške biti kažnjen. Bačević je u sredu rekao da je tačno da je rekao da Kina planira da u narednih petnaestak godina investira 10.000 milijardi evra u 16 zemalja Centralne i Istočne Evrope, ali da je to rekao zato što je "prevodilac 'bilion' sa engleskog preveo doslovce na srpski jezik", saopštilo je njegovo ministarstvo.
