> Izvor: B92
> Datum: subota 11.01.2014
> Rubrika: info_politika
> Naslov: Jeremić završio posetu Madridu
> Članak:

Beograd -- Predsednik Centra za međunarodnu saradnju i održivi razvoj (CIRSD) Vuk Jeremić završio je dvodnevnu posetu Madridu.
On se u Španiji sastao sa ministrom spoljnjih poslova Španije Hoseom Manuelom Garsijom-Margaljom, kao i sa internacionalnom sekretarom Narodne partije Španije Hoseom Ramonom, saopštio je danas CIRSD.
Tokom razgovora Jeremića i ministra Garsije-Margalja, najveća pažnja posvećena je razvoju situacije u kriznim delovima sveta, posebno na Bliskom istoku i istočnoj Aziji, ali i daljem toku najvažnijih procesa u Ujedinjenim nacijama i izradi nove globalne strategije održivog razvoja. Jeremić je ministra Garsiju-Margalja upoznao sa ciljevima CIRSD-a i međunarodnim timom savetnika koji radi u okviru ovog Centra, naglasivši da i ubuduće namerava da radi na daljem unapređenju odnosa sa španskim partnerima, jer, kako je istakao, Španija je oduvek bila blizak i važan prijatelj Srbije u Evropi. U sedištu Narodne partije Španije, Jeremić je imao priliku da se bliže upozna sa radom i ciljevima najmasovnije španske politicke partije, kao i sa ekonomskom i socijalnom situacijom u toj zemlji. Posetu Madridu, Jeremić je završio sastankom sa direktorom Kraljevskog instituta Elkanom Čarlsom Pauelom sa kojim je dogovoreno uspostavljanje saradnje ovog Instituta i CIRSD-a, kao i zajednički rad na više projekata u 2014. godini.
