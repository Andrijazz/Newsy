> Izvor: B92
> Datum: sreda 12.02.2014
> Rubrika: info_politika
> Naslov: SRS obeležila svoju slavu
> Članak:

Beograd -- SRS je obeležila svoju slavu Sveta Tri jerarha, a kako je saopštila ta partija, lideru radikala Vojislavu Šešelju nije omogućeno da se javi i čestita slavu.
Zamenik predsednika SRS Nemanja Šarović rekao je da je ovo 11. godina da radikali obeležavajukrsnu slavu bez svog predsednika.
"Tokom prethodnih godina on je bio u mogućnosti da se javi, da nam čestita slavu. Međutim, ove godine on nije mogao čak ni da nam se javi", rekao je Šarović koji je bio domaćin slave.
Šarović je naveo da, ako neko želi dobro Srbiji, SRS i Šešelju i da on ponovo bude u Srbiji, za to postoji samo jedan put, a to je pobeda radikala na predstojećim izborima. "Ako SRS pokaže da ima snage, hrabrosti i iskustva da se suprotstavi svim proevropskim strankama, onda će i Vojislav Šešelj uskoro biti sa nama", rekao je Šarović.
