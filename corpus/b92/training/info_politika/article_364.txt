> Izvor: B92
> Datum: utorak 28.01.2014
> Rubrika: info_politika
> Naslov: Odložena sednica zbog kvoruma
> Članak:

Beograd -- Sednica Odbora Skupštine Srbije za odbranu i unutrašnje poslove odložena je danas za 15 časova zbog nedostatka kvoruma.
Predsednik odbora Dušan Bajatović iz Socijalističke partije Srbije kazao je da je očigledno da pojedini članovi Odbora nisu došli s obzirom na najavu da će biti raspisani vanredni parlamentarni izbori i da misle da je parlament već raspušten.
On je posle telefonskog razgovora sa dva člana Odbora koji su mu potvrdili dolazak u 15 časova odložio sednicu koja je prvobitno bila zakazana za 11 sati. Bajatović je kazao da Odbor treba da razmotri predlog Vlade Srbije za davanje saglasnosti za povlačenje sredstava od UN za misiju u Libanu u kojoj učestvuju i pripadnici oružanih snaga Srbije.
