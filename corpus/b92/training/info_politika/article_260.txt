> Izvor: B92
> Datum: sreda 22.01.2014
> Rubrika: info_politika
> Naslov: CIRSD na konferenciji u Abu Dabiju
> Članak:

Beograd -- Delegacija CIRSD-a završila je ucešce na "Nedelji održivog razvoja" u Abi Dabiju, velikoj međunarodnoj konferenciji o energetici.
Konferenciju je organizovala vlada Ujedinjenih arapskih emirata i Mubadala korporacija.
Predsednik CIRSD-a Vuk Jeremić, tokom brojnih odvojenih susreta na konferenciji, pozvao je predstavnike međunarodnih organizacija i kompanija da sarađuju sa CIRSD-om na promociji održivog razvoja u jugoistočnoj Evropi, kao i na učestvuju na podizanju energetske efikasnosti u ovom delu sveta, navodi se u saopštenju. Jeremić je moderirao završni panel konferencije posvećen stanju svetske ekonomije u 2014. godini, na kome su učestvovali i potpredsednik Evropske investicione banke Filip de Fontejn i potpredsednik Međunarodne finansijske koorporacije Svetske banke Dimitris Tsitsiragos. Tokom boravka u Abu Dabiju, Jeremić se sastao sa ministrom inostranih poslova UAE Abdulahom bin Zajedom, sa kojim je razgovarao o situaciji u Siriji i saradnji na međunarodnoj konferenciji o Bliskom istoku, koju CIRSD planira da organizuje u Beogradu tokom 2014. godine. Jeremić se takođe susreo sa ministrom za životnu sredinu UEA sultanom Ahmedom Al Džabarom, vlasnikom kompanije za obnovljive izvore energije i nove tehnologije Masdar, koga je pozvao da ulaže u projekte u oblasti nauke i zaštite životne sredine u Srbiji. U radu konferencije ove godine učestvovalo je 30.000 ljudi, iz više od 150 zemalja sveta.
