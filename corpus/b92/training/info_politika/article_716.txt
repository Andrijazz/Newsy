> Izvor: B92
> Datum: utorak 11.02.2014
> Rubrika: info_politika
> Naslov: Dinkić:Nepristojna ponuda od Tadića
> Članak:

Beograd -- Predsednik URS Mlađan Dinkić izjavio da je uveren da će ta stranka posle parlamentarnih izbora ući u parlament i da su ideje "karta" uspeha te stranke.
"Insistiraćemo na potpuno drugačijoj politici u ekonomiji od ove koja se vodila poslednjih šest meseci. Da se prekine stezanje kaiša i da se umesto toga ide na investicije i zapošljavanje, da se poveća za 25 odsto budžet za poljoprivredu, da se ukine birokratija", rekao je Dinkić za list Danas od utorka.
On je kazao da ta stranka ima i poseban predlog mera za brigu o porodici, da se ukine solidarni porez, uvedu besplatna letovanja i zimovanja za osnovce, besplatna užina, da se stipendijama pomogne siromašnim studentima i uvedu posebne mere za zapošljavanje starijih od 50 godina. Dinkić je rekao da su regioni odlučili da na izbore izađu samostalno iz dva razloga. "Prvo, zato što sam dobio jednu nepristojnu ponudu od (Borisa) Tadića, koju čak ni javnosti neću saopštiti, iako su razgovori bili korektni pre toga. A drugo, nisam želeo da nam sutra neko prigovara da nas je 'izneo na leđima', jer mi smo tri puta sami izašli na izbore i sva tri puta ulazili u parlament", rekao je on. Upitan da li vidi sebe u vladi sa Srpskom naprednom strankom, Dinkić je rekao da o tome ne razmišlja. "Biti u narednoj vladi biće paklen posao. Ja nisam od onih što statiraju bilo gde. Razmišljaćemo o tome samo ako rešenja za koja se zalažemo budu prihvaćena", dodao je Dinkić. Dinkić je objasnio da su Ujedninjeni regioni Srbije na kraju odlučili da idemu sami na izbore, i to zbog, kako kaže, dva razloga. "Prvo, što sam dobio jednu nepristojnu ponudu od Tadića, koju čak ni javnosti neću saopštiti, iako su razgovori bili korektni pre toga. A drugo, nisam želeo da nam sutra neko prigovara da nas je 'izneo na leđima', jer mi smo tri puta sami izašli na izbore i sva tri puta ulazili u parlament ", istakao je predsednik URS.
