> Izvor: B92
> Datum: sreda 29.01.2014
> Rubrika: info_politika
> Naslov: Ajgner: Vojvodina je primer Evropi
> Članak:

Novi Sad -- Ambasador Austrije u Srbiji Johanes Ajgner izjavio da Vojvodina služi kao dobar primer celoj Evropi u pogledu ostvarivanja dobrih međunacionalnih odnosa.
Ajgner je u razgovoru sa predsednikom Vlade Vojvodine Bojanom Pajtićem podržao Srbiju na putu evropskih integracija, prenoe je Biro za informisanje Vlade Vojvodine.
Ajger je dodao da je Vojvodina dobar primer regionalnog povezivanja. Pajtić i Ajgner su konstatovali da je saradnja Vojvodine sa austrijskim pokrajinom Štajerskom veoma uspešna. Pajtić je kazao da je Austrija jedan od najznačajnijih privrednih partnera Vojvodine i dodao da pokrajinska vlada veoma ceni ono što je Vlada Austrije, preko svoje razvojne agencije ADA, učinila za realizaciju više značajnih razvojnih projekata u Vojvodini. "Austrijski kapital, koji je u značajnoj meri prisutan na našem području, šalje dovoljno snažan signal da smo područje vredno investiranja", kazao je Pajtić.
