> Izvor: B92
> Datum: sreda 5.02.2014
> Rubrika: info_politika
> Naslov: DS donela odluku s kim će na izbore
> Članak:

Beograd -- Predsedništvo DS donelo odluku da na izborima nastupi na listi sa Novom strankom, DSHV, Udruženim sindikatima Srbije "Sloga", Bogatom Srbijom i pojedincima.
Na zajedničkoj listi sa DS su, kako je saopštila ta stranka, i istaknuti borci za demokratiju i ljudska prava, među kojima je i Aida Ćorović.
Ovu listu, navodi se u saopštenju, podržavaju i brojne nevladine organizacije i pojedinci, kao i stranke i udruženja nacionalnih zajednica. "Uvereni smo da će građani u ovoj listi prepoznati jedinu alternativu nastavku obmana koje vode ka uspostavljanju jednoumlja u Srbiji", ističe DS.
