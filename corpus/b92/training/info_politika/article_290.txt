> Izvor: B92
> Datum: petak 24.01.2014
> Rubrika: info_politika
> Naslov: DS: 5 razloga za smenu Mihajlovićke
> Članak:

Beograd -- Nakon što je od ponedeljka DS svaki dan izlazila sa po jedinim zahtevom zbog kojeg traži smenu ministarke Zorane Mihajlović danas je DS te zahteve objedinila.
Demokrate tvrde da ministarka energetike i zaštite životne sredine pokazuje vrhunsku neodgovornost prema građnima koji, kako navode, "od nje očekuju da se bavi svojim poslom a ne ličnom i stranačkom promocijom". DS Vladi Srbije ukazuje na pet najvažnijih razloga zbog kojih bi Zorana Mihajlović morala biti smenjena.
To su da nikada javnosti nije saopštila ime ministra koji, po njenim rečima, radi protiv interesa države i namešta poslove firmi svog prijatelja, zatim to što je struja poskupela za 11% uprkos najavama da će struja pojeftiniti za 20% kao i zbog nejasnih računa za struju koje dobijaju građani koji su pri tom višestruko uvećani. Kao treći razlog DS navodi niza propusta ministarstva u vezi sa problemima sa vodom u Užicu, a kao četvrti taj što gotovo dve godine najavljuje da će rešiti problem "Srbijagasa" a to do sada nije učinila. Peti razlog zbog kojeg DS traži smenu ministarke Mihajlović je kako ironično navode "to što ona u javnosti konstantno brani stavove ministra rudarstva Milana Bačevića oko izgradnje plovnog kanala do Soluna i investicija od deset hiljada milijardi eura".
