> Izvor: B92
> Datum: sreda 8.01.2014
> Rubrika: info_politika
> Naslov: Fratini u petak u Beogradu
> Članak:

Beograd -- Bivši šef italijanske diplomatije Franko Fratini, koji je savetnik Vlade Srbije, u petak će ponovo doći u Beograd, saznaju „Novosti“.
Fratini, koji je na poziv prvog potpredsednika Vlade Srbije Aleksandra Vučića prihvatio da pomogne našoj zemlji u procesu evropskih integracija, posebno kada je reč o poglavljima 23 i 24, trebalo bi da ima niz susreta sa zvaničnicima Vlade, među kojima je šef diplomatije Ivan Mrkić, kao i sa pregovaračkim timom za EU.
Italijanski diplomata savetničku funkciju obavlja bez naknade. Vlada je za savetnike angažovala i bivšeg šefa MMF Dominika Stros Kana i bivšeg austrijskog kancelara Alfreda Guzenbauera.
