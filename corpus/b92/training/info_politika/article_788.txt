> Izvor: B92
> Datum: petak 14.02.2014
> Rubrika: info_politika
> Naslov: Odlučite uz "Odluku 2014" na TV B92
> Članak:

Beograd -- TV B92 je pripremila vanrednu nedeljnu informativnu emisiju "Odluka 2014" koju vodi Suzana Trninić, koja će se do izbora emitovati svakog petka u 21.15 časova.
B92 će i dalje biti prvi, tačan, analitičan, pouzdan i najkredibilniji izvor informacija, kako tokom izborne kampanje tako i u izbornoj noći.
Pored informativnih emisija kao što su vesti, Kažiprst i Utisak nedelje, pripremili smo i vanrednu nedeljnu informativnu emisiju "Odluka 2014”, koja će se do izbora emitovati svakog petka u 21.15h.
"Odluka 2014" je emisija u kojoj će se na B92 sa predstavnicima najuticajnijih političkih partija razgovarati o najznačajnijim temama - od ekonomije, standarda i socijalne karte stanovništva, preko investicija, privrede i problema koji se odnose na zdravstvo. Insistiraćemo na odgovorima na najvažnija pitanja, podsetićemo na data obećanja i tražiti odgovornost za sve što nije urađeno. Emisija će doneti sve ono što brend B92 podrazumeva - direktna pitanja i insistiranje na odgovorima. Tradicionalno, izborna noć na B92 biće mesto gde ćete prvi saznati najsvežije rezultate izbora, čuti i videti najzanimljivije goste - analitičare, statističare, ali i najbitnije političare, koji će se obraćati iz svojih izbornih štabova. B92 će uživo pratiti sva dešavanja u izbornoj noći kako iz Beograda, tako i iz više gradova u Srbiji.


