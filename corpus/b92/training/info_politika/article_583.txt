> Izvor: B92
> Datum:  
> Rubrika: info_politika
> Naslov: DSS: Glas za nas je glas za slobodu
> Članak:

Beograd -- Predsednik DSS Vojislav Koštunica pozvao je građane da glasaju 16. marta za tu stranku i političku neutralnost, jer je to glas za Srbiju i slobodu Srbije.
"Pozivamo gradjane da zajedno promenimo državnu politiku koja se isključivo i jedino oslanja na EU, da glasaju za političku neutralnost, jer to znači glas za Srbiju i slobodu Srbije", rekao je Koštunica pošto su predstavnici DSS-a Republičkoj izbornoj komisiji u Beogradu predali izbornu listu "Znam kome verujem."
Koštunica je pozvao građane da podrže ideju DS S-a o političkoj neutralnosti Srbije, da podrže ideju ekonomske neutralnosti, jer sve to, kako je rekao, zajedno znači redefinisanje odnosa sa EU u skladu s državnim i ekonomskim interesima zemlje. Na taj način Srbija i njeni građani jedino mogu da povrate političku slobodu, Srbija može slobodno ekonomski da se razvija, rekao je bivši premijer Srbije. Lider DSS-a dodao je da je politika vladajuće Srpske napredne stranke potpuno bezrezervno vezana za EU, što je, kako je ocenio, uzrok duboke državne, ekonomske, moralne i političke krize u zemlji. Republička izborna komisija (RIK) Srbije proglasila je sinoć izbornu listu Koalicije "Ivica Dačić SPS-PUPS-JS" za parlamentarne izbore 16. marta. Prethodno je proglašena i lista Srpske napredne stranke Aleksandar Vučić "Budućnost kojoj verujemo".
