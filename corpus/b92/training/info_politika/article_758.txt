> Izvor: B92
> Datum:  
> Rubrika: info_politika
> Naslov: SDA želi svoj poslanički klub
> Članak:

Beograd -- Stranka demokratske akcije (SDA) Sandžaka na parlamentarnim izborima 16. marta želi da okupi bošnjačko biračko telo i oformi svoj poslanički klub.
"Naš ključni cilj je da sprečimo rasipanje bošnjačkih glasova kako se to desilo na prošlim izborima", rekao je izjavio je lider SDA Sulejman Ugljanin u intervjuu nedeljniku "Novi magazin".
On je objasnio da je SDA Sandžka pokušala da napravi bošnjački blok, ali da nije imala mehanizme koje imaju velike političke stranke i neki bošnjački politčki lideri su našli interes na listamaa velikih nacionalnih političkih stranaka i koalicija. Ugljanin je rekao da je uveren da bi izlazak u više kolona ponovo razbio biračko telo i da bi se ponovila 2012, kada su se bošnjački politički lideri uhlebili na listama velikih stranaka i razbili bošnjačko biračko telo. "Od mogućih pet ili šest poslanika, koji bi bili značajan i prepoznataljiv politički faktor i za predsednika države i za premijera i za sve ministre i predstavnike naše buduće savezne države Evropske unije, mi smo dobili samo dva autentična poslanika", rekao je Ugljanin. Lider SDA rekao je da će ta stranka usmeriti kampanju da objasni Bošnjacima "kako već 20 godina rade na mobu, a izdali su stan pod kiriju". "Moraju da počnu da grade svoju kuću, da imaju svoj poslanički klub, svoje mesto u Srbiji i da pomognu nama da sve što smo zacrtali kao legitimne političke ciljeve ostvarimo. Pokušaćemo da im kažemo da je dosta bilo mobe, da ne glasaju za tuđe velike poslaničke liste, nego da se koncentrišu na našu listu", kazao je Ugljanin. Prema njegovim rečima, politički lideri Srbije nemaju dovoljno razumevanja i interesa za probleme Bošnjaka. "Oni teže da budu politički lideri Srbije, a na žalost su samo srpski politički lideri. Dobro je da se bave Kosovom, nekim unutrašanjim pitanjima od nacionalnog znažaja, ali još nemaju kvalitet potreban da budu politički lideri Srbije, predsednici i premijeri svih građana. Oni to nisu", kazao je Ugljanin. Predsednik SDA i ministar zadužen za razvoj nedovoljnih razvijenih područja kazao je da je spreman i za vlast i za opoziciju, kao i da je ponosan na koncept održivog razvoja nedovoljno razvijenih područja. "Imamo želju da nastavimo održivi razvoj nedovoljno razvijenih područja... Razgovaraćemo sa svima i radićemo sa onim ko pokaže spremnost da učini nešto za Bošnjake i druge manjine i nema ništa protiv toga da se Bošnjaci osećaju ravnopravnim građanima ove zemlje", rekao je Ugljanin.
