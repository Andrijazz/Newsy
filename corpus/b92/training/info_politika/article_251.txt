> Izvor: B92
> Datum: sreda 22.01.2014
> Rubrika: info_politika
> Naslov: Uključiti Vojvodinu u pregovore
> Članak:

Novi Sad -- Vlada Vojvodine je danas saopštila da očekuje da će predstavnici Pokrajine biti "najdirektnije" uključeni u pretpristupne pregovore Srbije sa EU.
"Pokrajinska administracija će sve svoje kapacitete staviti na raspolaganje institucijama koje koordiniraju ove aktivnosti", piše u saopštenju za sednice Vlade.
Dodaje se da je Vojvodina aktivno bila uključena u faze koje su prethodile jučerašnjem početku pregovora o prijemu Srbije u EU. Na tome je sada angažovano 65 predstavnika pokrajinske administracije i drugih pokrajinskih institucija, koji su obučeni za učešće u pregovaračkom procesu, piše u saopštenju.
