> Izvor: B92
> Datum: ponedeljak 27.01.2014
> Rubrika: info_politika
> Naslov: Predlog izbora sutra kod Nikolića?
> Članak:

Beograd -- Ministar pravde Nikola Selaković očekuje da će sutra biti održana sednica Vlade na kojoj će biti upućen predlog predsedniku Srbije da raspiše vanredne izbore.
"S obzirom na to da su premijer i prvi potpredsednik vlade danas na pregovorima u Briselu sa predstavnicima institucija iz Prištine, uz posredstvo EU, ja očekujem da će ta sednica biti u toku sutrašnjeg dana", rekao je Selaković novinarima u Vladi Srbije.
On je podsetio da je rok u kome predsednik Srbije moža da raspiše izbore za 16. mart - sreda, 29. januar. Komentarišući spremnost lidera SPO Vuka Draškovića da bude na listi SNS, Selaković je rekao da su svi dobrodošli za razgovore o eventualnom zajedničkom učešću na izbornoj listi naprednjaka.
