> Izvor: B92
> Datum: subota 25.01.2014
> Rubrika: info_politika
> Naslov: Vučić: Da proverimo volju naroda
> Članak:

Beograd -- Lider SNS Aleksandar Vučić izjavio da će sutra na sednici Predsedništva SNS predložiti da se, kako je rekao, proveri volja naroda.
Vučić je, obraćajući se članovima SNS na izbornoj skupštini u centru "Sava", rekao da neće govoriti loše o koalicionim partnerima.
"Mnogo smo dobrog napravili, napravili smo dobre temelje", rekao je Vučić govoreći o partnerima u Vladi Srbije. "Mislim da možemo bolje i brže u budućnosti".
"Došlo je vreme da položimo račune", rekao je Vučić. Lider naprednjaka navodi da u društvu vlada amosfera nerazumevanja za reforme koje SNS prelaže. On je dodao da je teško raditi u atmosferi u kojoj ste glavna meta. Tražim od vas da se da se borite za boje vaše stranke, za Srbiju, rekao je Vučić članovima SNS, koji su odluku da sutra predloži nove parlamentarne izbore pozdravili dugim aplauzom. Lider naprednjaka je rekao da je ova stranka postigla najveći rezultat od uvođenja višestranačja u Srbiji, i da je "najvažnije da Srbija postigne još veće uspehe", a da SNS, kao stranka, može da ima i slabije rezultate. Sednica Predsedništva je u nedelju u 10 sati. Vučić je poručio da je cilj te stranke da na predstojećim vanrednim izborima pobedi, ali da SNS, ako pobedi neće vladati sama.
Prvi potpredsednik Vlade Srbije i lider SNS gost je Utiska nedelje, sutra u 21 sat. Šta je pravi razlog za raspisivanje izbora, da li izbori zaustavljaju reforme, ko će zameniti socijaliste u budućoj Vladi - neka su od pitanja na koja će ekskluzivno govoriti Vučić.
Prvi potpredsednik Vlade Srbije i lider SNS gost je Utiska nedelje, sutra u 21 sat. Šta je pravi razlog za raspisivanje izbora, da li izbori zaustavljaju reforme, ko će zameniti socijaliste u budućoj Vladi - neka su od pitanja na koja će ekskluzivno govoriti Vučić.
Vučić je istakao da su u državi potrebne ozbiljne reforme. Najavio je i promene u Predsedništvu stranke, i rekao da će biti i novih imena. Vučić je govorio i o borbi protiv korupcije, kriminala, potrebi da se osnaži privatni sektor... Reagujući na ovu najavu, potpredsednica SPS Slavica Đukić Dejanović je izjavila da je Socijalistička partija Srbije spremna za izbore i da će njihova kampanja staviti prioritet na običnog čoveka i njegove probleme. Potpredsednik SNS i predsednik Skupštine Srbije Nebojša Stefanović je izjavio novinarima ispred Sava centra da očekuje da će republički izbori biti održani kad i gradski, 16. marta. Premijer Srbije Ivica Dačić izrazio je očekivanje da najavljeni izbori neće usporiti pregovore sa EU i sa Prištinom.
Premijer Srbije Ivica Dačić uputiće u naredna dva, tri dana zajedničko obrazloženje vlade za raspuštanje Skupštine i raspisivanje izbora, javila je RTS. Obrazloženje će biti upućeno predsedniku Republike Tomislavu Nikoliću, koji će dati konačnu reč o raspisivanju vanrednih parlamentanih izbora. Pre nego što premijer pošalje obrazloženje, aktuelna Vlada sastaće se još jednom, saznaje RTS. Inače, predlog može biti donet uz punu saglasnost svih članova Vlade ili preglasavanjem u Nemanjinoj 11.
Premijer Srbije Ivica Dačić uputiće u naredna dva, tri dana zajedničko obrazloženje vlade za raspuštanje Skupštine i raspisivanje izbora, javila je RTS. Obrazloženje će biti upućeno predsedniku Republike Tomislavu Nikoliću, koji će dati konačnu reč o raspisivanju vanrednih parlamentanih izbora. Pre nego što premijer pošalje obrazloženje, aktuelna Vlada sastaće se još jednom, saznaje RTS. Inače, predlog može biti donet uz punu saglasnost svih članova Vlade ili preglasavanjem u Nemanjinoj 11.
Sledeći korak preduzeće predsednik Republike Tomislav Nikolić koji bi trebalo da raspiše izbore na obrazloženi predlog vlade. Izbori moraju biti raspisani najkasnije 29. januara, kako bi bilo održani 16. marta kad su i izbori za Skupštinu grada Beograda. Predsednik Nikolić će raspisati vanredne parlamentarne izbore pošto vlada zatraži raspuštanje parlamenta, ukoliko Predsedništvo SNS sutra i formalno prihvati predlog Vučića, izjavila je Tanjugu Stanislava Pak. "Krajnji rok za raspisivanje vanrednih parlamentanih izbora je 29. januar, kada bi predsednik, u skladu sa Ustavom, trebalo to da učini", rekla je Pak.

Očekuje se da Nikolić to učini 29. januara, kako bi oni bili održani 16. marta, za kada je predsednik parlamenta Nebojša Stefanović već raspisao lokalne izbore za Beograd. Vanredni parlamentarni izbori biće sprovedeni po izmenjenom Zakonu o izboru narodnih poslanika i mandati će se deliti po redosledu sa izborne liste, počev od prvog na listi. Izborna lista se proglašava kada je svojim potpisima podrži najmanje 10.000 građana, dok će za stranke nacionalnih manjina biti dovoljno da podnesu najmanje 3.000 potpisa građana. Na izbornim listama mora da bude najmanje 30 odsto kandidata manje zastupljenog pola (žena), a liste će Republičkoj izbornoj komisiji biti dostavljene najkasnije 15 dana od dana određenog za održavanje izbora. Redosled izbornih lista sa imenima svih kandidata na zbirnoj listi utvrđuje se prema redosledu njihovog prijavljivanja i proglašenja. Pravo glasa imaju svi punoletni državljani Srbije, a birač može da glasa samo na jednom biračkom mestu. Predsednik RIK-a Dejan Đurdjević rekao je da, kada predsednik Republike donese odluku o raspisivanju izbora, RIK ima rok od pet dana da donese uputstvo za sprovodjenje izbora i ostale akte i tada može da počne kandidovanje. Birački spisak RIK zaključuje najkasnije 15 dana pre dana održavanja izbora, a rezultate izbora objavljuje u roku od 96 sati od časa završetka glasanja. Rokovi za izborne rađe počinju danom objavljivanja u "Službenom glasniku". Za ulazak u parlament cenzus iznosi pet odsto, a za manjinske liste prirodni prag koji zavisi od broja izašlih. Poslanici dobijaju mandate po redosledu na kojem se nalaze na listi. Pored obrazloženog predloga za raspisivanje vanrednih izbora postoje još dva načina - ostavka premijera ili izglasavanje nepoverenja Vladi u Skupštini. Prethodni parlamentarni izbori održani su 6. maja 2012. godine i na njima je ucestovalo 18 izbornih lista. Izbori za 250 poslanika Skupštine Srbije održavaju se po proporcionalnom izbornom sistemu s jednom izbornom jedinicom na teritoriji cele zemlje.


