> Izvor: B92
> Datum: utorak 4.02.2014
> Rubrika: info_politika
> Naslov: LSV zove i Tadića i Jovanovića
> Članak:

Beograd -- LSV uputila je poslednji poziv za razgovor o formiranju „širokog građanskog bloka stranaka“ Čedomiru Jovanoviću i Borisu Tadiću.
Sastanak bi trebalo da bude održan sutra u prostorijama Lige u Novom Sadu.
Kako je za Danas rekao zamenik predsednika LSV Bojan Kostreš, ta stranka insistira da u predizbornu koaliciju uđu i Jovanović i Tadić, te da ne misli da je vreme za razgovore završeno. Što se tiče poslednje izjave Jovanovića da pošto nisu odgovorili na njihovu ponudu da je to jasan znak da je Čanak izabrao Tadića, Kostreš kaž"Ovo računamo kao Jovanovićev pad koncentracije i tražimo da se razgovori nastave". Upitan kako će LSV da ubedi Čedomira Jovanovića da sarađuje s Borisom Tadićem, kada je očigledno da LDP to ne želi, Kostreš odgovara: "Očigledno je da Jovanović nije spreman da zajedno sa ostalima gradi zajednički blok, nego da ima ambiciju da bude ekskluzivan u odnosu na druge, da postavlja drugima uslove. Najlakše je prebaciti krivicu na nekog drugog, a ne reći da niste spremni da razgovarate sa drugima, pa pošto to neću - onda ću da idem sam."
