> Izvor: B92
> Datum: ponedeljak 3.02.2014
> Rubrika: info_politika
> Naslov: Rok za predaju lista 28. februar
> Članak:

Beograd -- RIK je usvojila večeras dokumenta za sprovođenje vanrednih izbora 16. marta. Stranke i koalicije mogu do 28. februara da podnose lista.
RIK je bila u obavezi da najkasnije danas do ponoći usvoji Rokovnik, Uputstvo i obrasce za sprovodjenje vanrednih republičkih izbora, kako bi stranke mogle da počnu da prikupljaju potpise gradjana za njihove kandidate za izbornu listu.
Stranke moraju da prikupe najmanje 10.000 potpisa punoletnih građana i da ih na odgovarajućem obrascu dostave RIK-u. Prema Rokovniku za vršenje izbornih radnji u postupku sprovođenja izbora za poslanike, raspisanih za 16. mart, stranke i koalicije mogu najkasnije do 28. februara u ponoć da podnose izborne liste, koje će zatim, ukoliko ispunjavaju sve uslove, biti proglašene u roku od 24 sata od časa prijema. Zbirna izborna lista utvrđuje se i objavljuje u Službenom glasniku najkasnije do 5. marta u ponoć. RIK će doneti resenje o zaključivanju biračkog spiska i utvrđivanju ukupnog broja birača 28. februara, a do 13. marta u ponoć ostavljena je mogućnost da se Komisiji dostave rešenja na kojima se zasnivaju promene u biračkom spisku, po zaključenju biračkog spiska. Strani posmatrači koji žele da prate sprovođenje izbora u Srbiji mogu RIK-u da se prijave do 6. marta, a domaći do 10. marta. Birači će dobiti obaveštenje o danu i vremenu održavanja izbora najkasnije 10. marta u ponoć, izborna tišina počinje 13. marta u 24 sata i traje do zatvaranja biračkih mesta 16. marta u 20 sati, a biračka mesta biće otvorena od 7 sati ujutru. RIK će utvrditi rezultate vanrednih parlamentarnih izbora najkasnije 20. marta u 20 sati, kada će biti objavljeni u Službenom glasniku. Kandidatima za poslanike biće dodeljeni mandati po redosledu na izbornoj listi, počev od prvog kandidata u roku od 10 dana od dana objavljivanja ukupnih rezultata izbora, a uverenje o izboru narodni poslanik dobiće odmah po dodeli mandata. RIK je ovlašćena da donese posebna pravila za formiranje biračkih mesta i svega što je potrebano za sprovođenje izbora i na Kosovu i Meothiji, kako bi se osigurala bezbednost izbornog procesa i građana. Predsednik RIK Dejan Đurđviće rekao je na sednici da do sada nije bilo moguće osigurati bezbednost bez saradnje sa OEBS, što je međutim uslovljavalo da se otvori manji broj biračkih mesta, izabere manji broj članova biračkih odbora... Đurđević je ukazao da je i pored svega građanima bilo obezbeđeno da glasaju tajno, da biraju i da budu birani. "Ministru bez portfelja zaduženom za Kosovo i Metohiju Aleksandru Vulinu uputili smo pismo i u ponedeljak očekujemo da dobijemo potvrdu OEBS pod kojim uslovima će izbori biti sprovedeni", rekao je Đurđević.
