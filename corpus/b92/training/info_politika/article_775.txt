> Izvor: B92
> Datum:  
> Rubrika: info_politika
> Naslov: Proglašeno šest izbornih lista u BG
> Članak:

Beograd -- Gradska izborna komisija proglasila šest izbornih lista za beogradske izbore zakazane za 16. mart, a rok za prijavu zainteresovanih ističe 28. februara u ponoć.
Sekretar GIK Sandra Pantelić rekla je Tanjugu da su danas predate još tri izborne liste i da je najavljeno da će tokom dana to uraditi još jedna politička organizacija.
Ona je navela da su do sada proglašene liste koalicije oko naprednjaka, kao i oko socijalista. Prema njenim rečima proglašene su i liste DSS, LDP, SRS i URS. Izbori u Beogradu održaće se u 17 beogradskih opština na 1.175 biračkih mesta. Gradonačelnik se bira iz redova odbornika, kojih u Skupštini grada ima 110. Na prethodnim izborima, 6. maja 2012, pravo glasa imalo je 1.576.795 birača.
