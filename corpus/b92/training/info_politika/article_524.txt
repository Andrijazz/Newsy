> Izvor: B92
> Datum: utorak 4.02.2014
> Rubrika: info_politika
> Naslov: Tadić od sutra prikuplja potpise
> Članak:

Beograd -- Bivši predsednik Srbije Boris Tadić će, sa svojim pristalicama, od sutra početi da prikuplja potpise i ući u proces registracije nove stranke, saznaje Tanjug.
Kako je rečeno Tanjugu, stranka u kojoj će Tadić okupiti, uglavnom sada već bivše članove DS, najverovatnije će se zvati Nova demokratska stranka.
Prema zakonu o političkim strankama, za osnivanje političke stranke potrebno je najmanje 10.000 potpisa.
Prijavu za upis podnosi lice ovlašćeno za podnošenje prijave za upis u Registar u roku od 30 dana od dana osnivanja političke stranke. Ministarstvo pravde i državne uprave je dužno da donese rešenje o upisu političke stranke u Registar u roku od 30 dana od dana predaje uredne prijave za upis.
