> Izvor: B92
> Datum: nedelja 9.02.2014
> Rubrika: info_politika
> Naslov: GI Goranaca podržala listu SNS
> Članak:

Beograd -- Građanska inicijativa Goranaca (GIG) saopštila da će podržati listu "Aleksandar Vučić - budućnost u koju verujem" i pozvala Gorance da glasaju za tu listi.
Kako se u saopštenju navodi, Glavni odbor GIG prihvatio je predlog predsedništva da podrže listu Aleksandar Vučić - budućnost u koju verujem", a predsednik GIG Orhan Dragaš najavio da će ta organizacija Goranaca od sutra krenuti u aktivnu kapmanju za podršku toj listi među svojim biračima.
"Gradjanska inicijativa Goranaca, kao jedina politička i nacionalna organizacija Goranaca u Srbiji, prepoznala je jedino u Aleksandu Vučiću, i listi koju on predvodi, šansu za bolji život svih gradjana u Srbiji i uspostavljanje snažne države. Bez jake države Goranci ostaju na vetrometini kršenja ljudskih prava i bili bi nemi posmatrači sve većeg propadanja jedine države koju imaju, Srbije" rekao je Dragaš.
