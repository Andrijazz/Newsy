> Izvor: B92
> Datum: utorak 11.02.2014
> Rubrika: info_politika
> Naslov: Tadić: Dinkiću ništa nisam nudio
> Članak:

Beograd -- Predsednik Nove demokratske stranke Boris Tadić negirao je danas da je lideru URS Maldjanu Dinkiću dao bilo kakvu ponudu za preidizbornu koaliciju.
Tadić je objasnio da je "predstavnicima URS-a, koji su predlagali da URS bude na našoj koalicionoj listi, rekao da o tome mogu eventualno da razgovaraju samo ukoliko Dinkić ne bude učestvovao ni u kampanji ni u budućoj vladi, ukoliko bi ušli u nju".
"Dinkiću nisam dao nikakvu, ni pristojnu ni nepristojnu ponudu", istakao je on dodavši da je taj uslov "postavio iz razloga koje nije potrebno posebno obrazlagati, niti će to činiti". "Međutim, lično Dinkiću nikada nisam nista nudio, niti postavljao bilo kakav uslov", rekao je Tadić dodavši je "to bio samo uslov za URS, da bismo uopste razgovarali o saradnji". Dinkić je rekao za Danas da je URS odlučio da na izbore izađe samostalno iz dva razloga - a jedan od njih je taj da je dobio jednu "nepristojnu ponudu" od Tadića, koju čak neće ni da saopšti javnosti, iako su razgovori bili korektni pre toga.
