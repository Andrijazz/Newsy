> Izvor: B92
> Datum:  
> Rubrika: info_politika
> Naslov: Sutra se raspisuju izbori za BG
> Članak:

Beograd -- Predsednik Skupštine Nebojša Stefanović sutra u 11h raspisuje izbore za grad Beograd za 16. mart, a izborne radnje počinju da teku od 29. januara, saznaje B92.
Stefanović je ranije najavio da će izbori za novu gradsku vlast biti održani 16. marta.
Beogradom od 18. novembra prošle godine upravlja Privremeno veće, sa Sinišom Malim na čelu. Veće je formirano nakon što je 24. septembra prošle godine gradska skupština smenila dotadašnjeg gradonačelnika Dragana Đilasa. Iako izborni zakon ne propisuje glasanje direktno za gradonačelnika, već za stranačku listu, još ranije je najavljeno da će lider DS-a Dragan Đilas biti kandidat te stranke za gradonačelnika Beograda. Danas je potvrđeno da će ministar saobraćaja Aleksandar Antić biti kandidat SPS-a. SNS još nije odlučila ko bi mogao biti njihov kandidat za prvog čoveka glavnog grada Srbije.
