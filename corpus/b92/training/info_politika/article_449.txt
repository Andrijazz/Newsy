> Izvor: B92
> Datum: petak 31.01.2014
> Rubrika: info_politika
> Naslov: Ružić: Ostvarićemo odličan rezultat
> Članak:

Paraćin -- Ministar u tehničkoj vladi Branko Ružić izjavio da će koalicija SPS-PUPS-JS ostvariti odlične rezulatate na vanradenim parlamentarnim izborima 16. marta.
"Što se tiče formiranja vlade posle izbora mislim da će ta vlada biti formirana na osnovu izbornog rezultata, a ono što očekujemo je da izborni rezultat bude odličan, da bude bolji nego što je bio pre dve godine", rekao je Ružić.
Očekujem, istakao je on u Paraćinu, da shodno kadrovskom potencijalu i državotvornoj orijentaciji koju naša koalicija ima i naravno svemu onome što je prepoznato i od međunarodne zajednice kao uspeh, a ne ponižavanje, upravo zahvaljujući jednoj mudroj politici našeg lidera Ivice Dačića, sa lakoćom prođemo na izborima u učestvujemo u formiranju buduće vlade. "Ako ima neko veći stepen kvaliteta, ako se dokazao na težim temama i uspeo da ima bolje rezultate, naravno, nećemo imati ništa protiv da neko takav bude u budućoj vladi", rekao je Ružić novinarima pred početak sastanka s članovima Opštinskog odbora SPS-a u Paraćinu. "U svakom slučaju smo spremni. Prošli smo sva politička stanja od 1990. kada smo bili apsolutna vlast, pa opozicija, a bili su nam namenili i sudbinu nestajanja, pa nisu uspeli", dodao je Ružić. "Prosli smo kroz važne društvene procese, imamo potencijal, građani su ti koji će to vrednovati", rekao je Ružici i istakao da misli da će SPS nakon 16. marta biti pozvan da pomogne i nastavi realizaciju strateških ciljeva Vlade Srbije.

Ružić je izjavio da očekuje da Beograđani na izborima 16.marta vrednuju ono što su socijalisti uradili u glavnom gradu, pre svega u funkcionisanju javnih preduzeća, realizaciji infrastrukturnih projekata, hvatanju u koštac sa brojnim problemima. On je ocenio da SPS u Beogradu poseduje kadrovski potencijal i podsetio da je kandidat za gradonačelnika doskorašnji predsednik Skupštine grada Aleksabndar Antić sadašnji ministar saobraćaja. "Očekujem u Beogradu odličan rezultat, mnogo bolji rezultat nego što je bio na izborima pre dve godine i da igramo veoma važnu ulogu u funkcinisanju naše mentropole Beograda", rekao je Ružić novinarima pred počestak sednice Opštinskog odbora SPS u Paraćinu. "Mislim da ono što ne manjka nama a drugima manjka je taj kadrovski potencijal i odgovornost koju preuzimamo", rekao je on. Prema njegovim rečima, Beograd zaslužuje da njime kormilare ljudi koji mogu da prepoznaju šta je interes njegovih građana. Odgovarajući na pitanje o koalicijama socijalista sa drugim strankama, Ružić je istakao da SPS "svaku koaliciju bazira na jednoj programskoj i ideološkoj bliskosti i na onome što joj je državotvorna orijenatacija". "Možemo da razgovaramo sa strankama koje se zalažu za isti ciljeve za koje se zalaže SPS, a zašta se mi zalažemo, građanima je jasno - za ono za šta smo se i do sada zalagali ne samo u ovoj Vladi, veći i u prethodnoj", rekao je funkcioner socijalista. "Ono što je činjenica danas u Srbiji je da Srpska napredna stranka po prvi put želi da valorizuje rejting koji ima kod građana, ali na pravi način, izborima i od strane građana. To je legitimno i politički opravdano. U svakom slučaju će to biti mera vrednosti, ne samo SNS već i drugih koji će odlučivati o budućoj sudbini drzave Srbije", zaključio je Ružić.
