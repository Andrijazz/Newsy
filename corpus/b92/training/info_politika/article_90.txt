> Izvor: B92
> Datum: ponedeljak 13.01.2014
> Rubrika: info_politika
> Naslov: BG: DS formirao Izborni štab
> Članak:

Beograd -- Beogradskki odbor DS održao je večeras sednicu na kojoj se raspravljalo o predstojećim izborima u prestonici, a usvojen je i sastav Izbornog štaba stranke.
Kako je Tanjugu rečeno u tom odboru, članovi tog stranačkog tela nisu se izjašnjavali o zahtevu za smenu lidera stranke Dragana Đilasa jer je to, kako je naglašeno, u nadležnosti opštinskih odbora.
Gradski obor Demokratske stranke usvojio je večeras sastav Izbornog štaba za izbore u Beogradu, sa predsednikom GO Balšom Božovićem na čelu, saopšteno je iz DS. Na istoj sednici usvojeni su i kriterijumi za sastav liste kandidata za odbornike za Skupštinu grada Beograda. Sve odluke donete su jednoglasno, navode demokrate. "Demokratska stranka na izbore u Beogradu izlazi sa jasnim rezultatima koje je tim predvođen Draganom Đilasom postigao. Beograđani ih svakog dana, na svakom koraku prepoznaju i tokom ove kampanje DS će biračima predstaviti šta treba raditi dalje", stoji su saopštenju. Demokratska stranka uverena je u uspeh na izborima, jer se na ovim gradskim izborima od mraka diktature ne brani samo Beograd, već cela Srbija, zaključile su demokrate.
