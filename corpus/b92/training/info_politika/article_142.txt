> Izvor: B92
> Datum:  
> Rubrika: info_politika
> Naslov: DS da bude lider, a ne privezak SNS
> Članak:

Beograd -- Lider DS Dragan Đilas ne slaže sa stavovima koje je potpredsednik stranke Miodrag Rakić izneo u autorskom tekstu u ''Politici'' o potrebi koalicije sa SNS.
Đilas je ponovio svoj stav da DS ne može da participira u vlasti sa SNS.
'DS mora da bude - ili lider u državi ili u opoziciji i mora da bude stranka koja će pobediti SNS, a ne privezak te stranke'', istakao je Đilas za RTS i dodao da demokrate ''niko nije ni zvao, niti se sami pozivaju''. Predsednik demokrata je rekao i da se ne slaže sa stavovima potpredsednika Rakića - da je pred DS lažna dilema i lažna tema formulisana u pitanju hoće li biti politički partner SNS-a u vlasti, i da je DS jedini politički blok koji može omogućiti modernizaciju Srbije naprednjacima i njenom lideru Aleksandru Vučiću jeste. "Ne prihvatam da treba velika koalicija. Tražim podršku na Glavnom odboru za to i podršku građana na izborima. Očekujem da jedinstvo stranke pravimo, ne oko lidera, nego oko politike, pravimo jedinstvo stranke", rekao je Đilas. Đilas je naveo da će on biti kandidat demokrata za gradonačelnika Beograda, a da će demokrate o imenu kandidata za premijera, odlučivati ako, i kada budu raspisani parlamentarni izbori. Govoreći o eventualnim vanrednim izborima, Đilas je ocenio da lošu situaciju u zemlji može da promeni samo njihovo raspisivanje i konkretna politika DS da je ekonomija glavna stvar. SNS, kako smatra, mora da imenuje ko to koči reforme u vladi i da, ako su to SPS i PUPS, to onda znači da naprednjaci sa tim strankama ne mogu biti u narednoj vladi.
