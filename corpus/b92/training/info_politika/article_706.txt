> Izvor: B92
> Datum: utorak 11.02.2014
> Rubrika: info_politika
> Naslov: NDS formirala odbore na Kosovu
> Članak:

Beograd -- Nova demokratska stanka (u osnivanju), formirala je inicijativne odbore u svim sredinama na Kosovu i Metohiji gde žive Srbi.
Ta stranka je poručila da će se dosledno zalagati za zaštitu interesa srpske zajednice na toj teritoriji i stvaranju uslova za uspostavljanje međuetničkog poverenja, pomirenja i suživota Srba i Albanaca.
Kako se navodi u pisanoj izjavi nekadašnjeg ministra za KiM Gorana Bogdanovića pojedini opštinski odbori u južnoj srpskoj pokrajini napustili su DS zbog neslaganja sa politikom rukovodstva te stranke, zbog čega su prešli u NDS. "Demokratsku stranku napustili su kolektivno opstinski odbori u Leposavicu, Klini. Obiliću, Lipljanu kao veći deo odbora u Gnjilanu i prešli u Novu demokratsku stranku Borisa Tadića", naveo je Bogdanović. On je dodao da je i DS napustio i član Glavnog odbora i predsedništva te stranke Branko Ninić i članovi Glavnog odbora Goran Dančetović i Milivoje Ribac, kao i poverenik opštinskog odbora DS-a za Kosovsku Mitrovicu Ivica Mirković. Svi oni su prišli Novoj demokratskoj stranci, rekao je Bogdanović u pisanoj izjavi.
