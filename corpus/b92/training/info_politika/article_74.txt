> Izvor: B92
> Datum: subota 11.01.2014
> Rubrika: info_politika
> Naslov: Stefanović: Očuvajmo mostove sa RS
> Članak:

Beograd -- Predsednik Narodne skupštine RS Igor Radojčić izjavio da je veza između tog entiteta BiH i Srbije strateška i da nije samo politička i ekonomska.
Veza izmedju Republike Srpske i Srbije danas je strateška, ona nije samo politička, institucionalna ili ekonomska, ona je životna i ona je ljudska", rekao je Radojičić u Domu Narodne skupštine u Beogradu povodom obeležavanja Dana Republike Srpske, 9. januara.
Predsednik Skupštine Srbije Nebojše Stefanović rekao je da saradanja između Beograda i Banjaluke mora da se nastavi u istom pravcu. "Ono čemu trebamo i dalje da težimo jeste da između Beograda I Banjaluke očuvamo mostove saradnje koje smo vremenom gradili", rekao je Stefanović. On je čestitao građanima Republike Srpske 9. januar dan kada je proslavila svoj 22. rođendan. Povodom dana Republike Srpske, u Domu Narodne skupštine održana je sednica odbora Skupštine Srbije i Skupštine Republike Srpske zaduženih za obrazovanje i nauku. Predsednica Odbora za obrazovanje, nauku, kulturu i informisanje Republike Srpske Gordana Dukić rekla je da je 18. novembra na sastanku ova dva odbora dogovoren nastavak saradnje između odbora koji je vezan za nove zakone o delatnosti odbora na koji se ti zakoni odnose. "Razgovarali smo i o mogućim koracima i aktivnostima povodom obeležavanja stogodišnjce od Prvog svetskog rata", rekla je Gordana Dukić. Predsednik Odbora za obrazovanje, nauku, tehnološki razvoj I informatičko društvo Skupštine Srbije Milan Knežević rekao je da je dogovoreno da se obeleži godišnjica Prvog svetskog rata. "To bi bio pokušaj našeg odbora da na pravi i stručni način obeleži stogodisnjicu od Prvog svetskog rata", rekao je Knežević. U centralnom holu Doma narodne skupštine održan je i concert Banjalučke filharmonije i hora "Obilić".
