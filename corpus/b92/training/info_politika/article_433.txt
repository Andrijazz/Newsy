> Izvor: B92
> Datum: petak 31.01.2014
> Rubrika: info_politika
> Naslov: Šešelj prelomio: SRS samostalno
> Članak:

Beograd -- Kako saznaju Novosti, rukovodstvu SRS lider Vojislav Šešelj naložio je iz Haga da nastupe samostalno na glasanju i da ne sklapaju koaliciju sa DSS i Dverima.
Lider radikala Vojislav Šešelj naložio je iz Haga svojim saborcima da i ne pomišljaju da sklope koaliciju sa DSS i Dverima - saznaju Novosti.
Prema informacijama ovog lista, vođa SRS u utorak se telefonski uključio u sednicu kolegijuma stranke i zahtevao da idu isključivo pod svojom zastavom na vanredne parlamentarne izbore. Kako prenose izvori ovog beogradskog dnevnika, devet od deset prisutnih članova ovog stranačkog tela odmah se saglasilo sa ovim nalogom predsednika, dok je protiv bio jedino Dejan Mirović. On u petak nije hteo za Novosti da komentariše ova saznanja. Inače, nosilac liste SRS i na republičkim i na beogradskim izborima biće Šešelj.
