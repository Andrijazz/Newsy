> Izvor: B92
> Datum: ponedeljak 27.01.2014
> Rubrika: info_politika
> Naslov: "Važno da vlada sprovodi reforme"
> Članak:

Beograd -- Ambasador Francuske u Beogradu Fransoa Gzavije Denio ocenio je da je važno da Srbija ima vladu sposobnu da sprovede neophodne reforme i ubrza put zemlje ka EU.
Na pitanje Tanjuga da prokometariše održavanje vanrednih parlamentarnih izbora u Srbiji, Denio je rekao da je to pitanje unutrašnje politike.
"Važno je da Srbija ima Vladu sposobnu da sprovodi neophodne reforme i da je što brže vodi ka Evropskoj uniji", istakao je francuski ambasador. Premijer Srbije Ivica Dačić najavio je u nedelju da će sa prve sednice Vlade biti upućen obrazložen predlog predsedniku Republike da raspusti skupštinu, posle čega će biti raspisani vanredni parlamentarni izbori. U nedelju je Predsedništvo SNS jednoglasno podržalo predlog svog lidera za izbore.
