> Izvor: B92
> Datum: ponedeljak 10.02.2014
> Rubrika: info_politika
> Naslov: Priznanje Tadiću za evropski put
> Članak:

Beograd -- Lider Nove demokratske stranke (NDS) Boris Tadić sastao se sa delegacijom poslanika Evropskog parlamenta, koju predvodi Hanes Svoboda.
Teme razgovora su bile aktuelna politička situacija u Srbiji i predstojeći parlamentarni izbori.
Bilo je reči o nastavku procesa evrointegracija, kao i o izazovima koji stoje pred Srbijom na njenom putu ka članstvu u EU, saopštio je NDS.
Sagovornici su se, kaže se u saopštenju, saglasili da je neophodno sprovesti reforme i razmenili mišljenja o tome koje reforme su najznačajnije i o rešenjima za probleme koji srečavaju njihovo uspešno sprovođenje. Svoboda i članovi delegacije su, kako se navodi, odali priznanje Tadiću na svemu što je do sada učinio za evropski put Srbije, a lider NDS je naglasio da će ta stranka imati snažni socijaldemokratski karakter i da će biti partner svim demokratskim i socijaldemokratskim strankama u Evropi i svetu. Sa Svobodom je danas razgovarao i prvi potpredsednik vlade Aleksandar Vučić i lider Demokratske stranke Dragan Đilas.
