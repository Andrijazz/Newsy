> Izvor: B92
> Datum:  
> Rubrika: info_politika
> Naslov: Proglašena lista DSS
> Članak:

Beograd -- Republička izborna komisija proglasila je danas listu kandidata za poslanike Demokratske stranke Srbije za predstojeće parlamentarne izbore 16. marta.
Lista nosi naziv "DSS-Vojislav Koštunica".
Prvi na listi je predsednik DSS, Koštunica, a slede funkcioneri Slobodan Samardžić, Donka Banović, Nenad Popović i Aleksandar Popović. 

Na listi kandidata za poslanike DSS nema dramskog pisca Siniše Kovačevića.


Sedmi na listi je Miloš Aligrudić, na 23. mestu je Dragan Maršićanin, a na 70. Đorđe Mamula. DSS je RIK-u predao 16.219 potpisa građana koji su podržali listu te stranke, od kojih je 15.496 pravno valjanih. Za proglašenje liste neophodno je 10.000 potpisa. RIK je do sada proglasila liste Srpske napredne stranke (SNS) i Socijalističke partije Srbije (SPS).
