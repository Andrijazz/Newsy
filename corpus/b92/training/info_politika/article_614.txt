> Izvor: B92
> Datum: petak 7.02.2014
> Rubrika: info_politika
> Naslov: URS odlučio: Samostalno na izbore
> Članak:

Beograd -- URS odlučio da na vanredne parlamentarne izbore izađu samostalno, "jer ne postoji jasna i snažna tendencija okupljanja opozicionih stranaka demokratskog bloka".
Kako se navodi u saopštenju Ujedinjenih regiona Srbije: "Naslednici petooktobarske Srbije organizovano rade na rasparčavanju konkurencije aktuelnoj Vladi".
URS će ponuditi građanima konkretan plan za razvoj Srbije, koji podrazumeva podsticanje investicija i zapošljavanja umesto politike stezanja kaiša kao i hitno ukidanje solidarnog poreza. Na jučerašnjoj sednici predsedništva URS-a utvrđena je lista kandidata za narodne poslanike, čiji će nosilac biti predsednik URS-a Mlađan Dinkić. Prikupljanje i overa potpisa za listu počinje sutra.
