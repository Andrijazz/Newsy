> Izvor: B92
> Datum:  
> Rubrika: info_politika
> Naslov: "Stop zagađenju javnog prostora"
> Članak:

Beograd -- Ministarstvo kulture i informisanja pozvalo je stranke, novinare, udruženja i regulatorna tela da u vreme izborne kampanje poštuju izborna pravila.
"Zabrinuto zbog novog talasa zagađenja javnog prostora, Ministarstvo kulture i informisanja apeluje na političke stranke, medije i ostale učesnike u izbornom procesu da svojim izjavama, tekstovima i postupcima ne doprinose nastavku tog veoma opasnog trenda", piše u pozivu.
Resorno ministarstvo ocenilo je da sadržaji objavljivani u medijima proteklih dana ne doprinose dobroj atmosferi u društvu tokom predizborne trke. "Ministarstvo podseća izborne aktere da će se u Srbiji život nastaviti i posle izbora, i da bi bilo veoma loše ako bi njen javni prostor tada bio zatrovaniji i nasilniji nego pre izborne kampanje", piše u saopštenju.
