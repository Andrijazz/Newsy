> Izvor: B92
> Datum:  
> Rubrika: info_politika
> Naslov: Ružić:Dezerterstvo PUPS nije opcija
> Članak:

Beograd -- Član predsedništva SPS Branko Ružić u intervjuu za NIN najavljuje da će u narednim danima obnoviti koalicioni sporazum s partnerima iz PUPS i JS.
Na pitanje koliko je siguranu njih obzirom da postoje spekulacije da se PUPS približava naprednjacima on kaže: "Jedina ideologija i jedini program mnogih stranaka je da budu sa najboljom udavačom, a to je sada SNS. Mi imamo svoj identitet, autonomnost u ideološkom i programskom smislu."
On je dodao da je saradnja SPS sa PUPS-om bazirana pre svega na takvoj bliskosti. "Kada govorim o koalicionim partnerima, uopšte ne vidim to potencijalno političko dezerterstvo kao opciju", ističe Ružić. Ministar Ružić odbacuje svaku kritiku da je njegova stranka usporavala reforme. "SPS sigurno nije. Videli smo šta se dešavalo sa zakonima o privatizaciji, stečaju i radu. Radulović, koga je predložio Vučić, izneo je predlog da se sa ovim zakonskim rešenjima ide u jedan blickrig. Da li je to teoretski moguće? Jeste. A da li je u praksi bilo moguće? Nisam uveren", kategoričan je Ružić. On veruje da će se koalicija SPS, PUPS i JS ponovo naći u budućoj vladi jer, kako kaže, ne vidi "koja će druga politička opcija imati toliku snagu i kapacitet za promene i reforme društva osim SNS".
