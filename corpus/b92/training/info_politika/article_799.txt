> Izvor: B92
> Datum: petak 14.02.2014
> Rubrika: info_politika
> Naslov: "Đilas poslednji da drži lekcije"
> Članak:

Beograd -- Aleksandar Jovičić odbacio kritike lidera DS Dragana Đilasa o izgradnji škole na Voždovcu istakavši da Đilas "poslednji koji može da drži lekcije".
Na Đilasovu izjavu je reagovao i sekretar beogradskog privremenog veća Goran Vesić, koji je rekao da je "krajnje vreme" da lider DS iznosi neistine.
Jovičić, kandidat SNS za odbornika u gradskoj skupštini je istakao i da Đilas dok je bio gradonačelnik "sve škole izgradio iz skupocenih kredita".
"Videli smo kako je napravio školu u rekordnom roku u naselju Kaluđerica a ta škola samo što se ne sruši - s obzirom da je u rekordnom roku napravljena pred izbore danas krov prokišnjava, očekujemo svakog trenutka da betonski zid padne...", rekao je on. Jovičić je dodao i da smo videli smo primere velikih projekata Đilasa "gde je kupio autobuse stranih proizvođača u vrednosti od 65 miliona evra i oštetio je naš Ikarbus" "Videli smo kako sprovodi projekte na Bulevaru Kralja Aleksandara...a videli smo kako funkcioniše "Bus plus" u gradu gde ljudi ne mogu da plaćaju privatne firme koje su bliske Đilasu", rekao je on. Istakavši da je "to politika Đilasa", Jovičhić je naveo i da se SNS "neće njime baviti jer želi da stvorimo takav ambijent u Beogradu i u Srbiji u kome će vratiti šansu mladim ljudima da ostanu ovde". Prema njegovim rečima, SNS je spremna da omogući mladim ljudima i da "svoju ambiciju i svoju kreativnost izgrade u još većoj meri a da grad Beograd to nagradi". "To će uspeti samo tim Srpske napredne stranke uz snažnu podršku predsednika Aleksandar Vučića i Vlade Srbije koja se ne plaši da kaže da je neophodno da sprovodimo munjevito reforme", istakao je on. Jovičih je istakao ono što je za nas važno je da svi zajedno menjamo ambijent u gradu uz snažnu podršku vučića i vlade srbije "Nastavićem da sprovodimo reforme, nastavićemo oštru borbu protiv organizovanog kriminala i korupcije... i nijdna članska karta nijedne partije, pa ni SNS neće zaštiti one koji su uništavali srpsku privredu i ekonomiju zbogsvojih korupcionaških afera", rekao je on. Jovičić, je kandidat za gradsku skupštinu izborne liste "Aleksandar Vučić - budućnost kojoj verujemo" a razgovarao je s građanima u okviru predizborne kampanje u centru Beograda. Đilas je ranije danas obišao naselje "Stepa Stepanović" i lokaciju na kojoj je, kako tvrdi, pre dva meseca trebalo da počne izgradnja osnovne škole, a tom prilikom je poručio da je "šteta i sramota da izgradnja još nije počela". "Sve je bilo spremno da izgradnja počne u novembru, ali radovi još nisu počeli, verovatno će početi tokom kampanje", rekao je Đilas novinarima U međuvremenu oglasio se i direktor gradske Agencije za investicije i stanovanje Luka Petrović koji je najavio da će izgradnja škole u voždovačkom naselju Stepa Stepanović početi krajem februara.

Sekretar privremenog organa Grada Beograda Goran Vesić naveo je da će radovi na izgradnji škole u naselju Stepa Stepanović početi 28. februara i poručio bivšem gradonačelniku da je "krajnje vreme da prestane da zloupotrebljava decu i osetljive teme i iznosi neistine o radu privremenog organa". Vesić je rekao da izgradnja škole nije moglas da počne pre dva meseca, jer kako je dodao, bivša gradska uprava nije obezbedila nadzor tih radova. "Radovi na školi i vrtiću koji će početi nekoliko dana posle škole biće gotovi 31. jula. Tako se radi kad se radi po zakonu i kada se ne obmanjuje", rekao je Vesić novinarima nakon obilaska saobraćajne signalizacije u Borči. Prema negovim rečima škola u voždovačkom naselju biće kvalitetno urađenena a ne kao ona u Kaluđerici u kojoj, kako je istakao, posle četiri godine krov prokišnjava. Vesić je poručio da je Djilas govoreći o školi u naselju Stepa Stepanović rekao nekoliko neistina i koje "dovode u pitanje njegovu kvalifikaciju da vodi Beograd". Prva je da nije izabran izvođač radova za školu, druga da nisu obezbeđena sredstva, treća da će početi radovi koji će se desiti samo u predizbornoj kampanji i četvrta da su radovi na školi mogli da počnu da se sprovode već u novembru podvukao je Vesić.
