> Izvor: B92
> Datum: subota 8.02.2014
> Rubrika: info_politika
> Naslov: Opštinski odbor napustio DS
> Članak:

Beograd -- Opštinski odbor Demokratske stranke Bela Palanka jednoglasno je večeras doneo odluku da na predstojećim izborima podrži izbornu listu Borisa Tadića.
Kako je saopšteno iz Nove demokratske stranke, u Beloj Palanci Demokratska stranka je do večeras samostalno vršila vlast, sa 16 odbornika u lokalnom parlamentu, koji su kolektivno napustili DS i pristupili Novoj demokratskoj stranci.
Sa njima je Novoj demokratskoj stranci pristupio i predsednik opštine Goran Miljković. Kako se dodaje, danas su DS napustile i dve narodne poslanice Branka Karavidić i Biljana Hasanović Korać i pristupile Novoj demokratskoj stranci Borisa Tadića.
