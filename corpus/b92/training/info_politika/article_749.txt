> Izvor: B92
> Datum:  
> Rubrika: info_politika
> Naslov: Krkobabić: Penzije da prate zarade
> Članak:

Jagodina -- Zamenik predsednika Partije ujedinjenih penzionera Srbije (PUPS) Milan Krkobabić, izjavio je večeras u Jagodini da penzije moraju da prate rast zarada.
"Ne zbog glasova ovome ili onome nego zato što su penzije egzistencijalno, ključno pitanje", rekao je Krkobabić učestvujući u emisiji jagodinske televizije "Palma plus".
Penzije moraji da rastu koliko rastu zarade u javnom sektoru ni manje ni više i ne mogu biti dovodjene u pitanje, precizirao je. "Bila je ideja, ne verujem da je samo od pojedinaca, iz usta jednog ministra da rastu linearno i da budu 200 evra, da je to dovoljno za minimum egzistencije, to nije samo zbunjujuće već opasno", rekao je Krkobabić. "Koalicija SPS,PUPS,JS ima jasan stav: Dok mi postojimo na političkoj sceni, dok postojim u parlamentu i dok smo deo vladajuće većine, takve stvari se nikad neće dogoditi", nagalsio je on ističući da nema igranja kada je u pitanju sudbiuna 1.700.000 ljudi. Krkobabić je i napomenuo da "i u Medjunarodnom monetarnom fondu nikada nisu direktno rekli - morate smanjiti penzije, nije reč o tome, već o ravnoteži i fiskalnoj disciplini". Pokretanje privredne aktivnosti, zapošljavanje novih ljudi, otvranje novih fabrika, to je rešenje, a nije rešenje to što ćemo otpustiti ljude, rekao je Krkobabić i poručio direktorima da je njihov zadatak da ponadju tržišta, razviju nove proizvode i uposle ljude.
