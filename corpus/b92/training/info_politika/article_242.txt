> Izvor: B92
> Datum: utorak 21.01.2014
> Rubrika: info_politika
> Naslov: "Iću ću redovno na predavanja"
> Članak:

Beograd -- Zorana Mihajlović i Lazar Krstić, kao i Aleksandar Vulin, od juče su na visokim studijama bezbednosti i odbrane na Vojnoj akademiji.
Osnovni cilj studija, koje traju 21 nedelju, jeste priprema polaznika za preuzimanje visokih dužnosti u sistemu bezbednosti.
Ministarka Mihajlović kaže za Blic da je energetska bezbednost jedan od ključnih faktora nacionalne bezbednosti i tema kojom se bavi već 20 godina, pa je logično i interesovanje za sticanje znanja iz srodnih oblasti. "Predavanja ću slušati, ma koliko mi to predstavljao dodatni napor zbog ostalih obaveza koje imam kao član Vlade. Želim da saznam više o načinima na koji energetska bezbednost utiče na bezbednost zemlje, a to će biti i tema mog završnog rada na ovom programu", kaže Mihajlovićeva.
