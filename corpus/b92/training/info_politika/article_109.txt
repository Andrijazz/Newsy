> Izvor: B92
> Datum: utorak 14.01.2014
> Rubrika: info_politika
> Naslov: SNS traži smenu čelnika Mladenovca
> Članak:

Beograd -- SNS osudila ponašanje predsednika gradske opštine Mladenovac Dejana Čokića iz DS-a, koji je nabavljao gorivo za potrebe opštine sa svoje pumpe u tom mestu.
"Njegovi postupci predstavljaju sramotan čin i dokazuju koliko su demokrate gramzive i pohlepne", kaže se u saopštenu i dodaje da SNS traži njegovu smenu.
Kako se navodi, funkcioner demokrata nije obavestio Agenciju za borbu protiv korupcije, kao ni skupštinu opštine Mladenovac, da je u sukobu interesa, zbog čega je Agencija za borbu protiv korupcije izdala rešenje kojim se predlaže razrešenje Dejana Čokića sa funkcije predsednika opštine Mladenovac. Naprednjaci navode i da "ovo nije jedina šteta i bruka koju su Dejan Čokić i DS naneli građanima Mladenovca" rekavši da su sto astronomski dugovi za električnu energiju, velika kreditna zaduženost, slom javnih komunalnih preduzeća u kojima zaposleni ne primaju plate... To su samo neki od razloga zbog čega Gradski odbor Beograda Srpske napredne stranke zahteva što hitnije razrešenje Dejana Čokića kaže se u saopštenju i dodaje da SNS smatra da je ugrožena budućnost građana ukoliko se nastavi sa bahatim i korumpiranim delanjem demokrata u opštini Mladenovac.
