> Izvor: B92
> Datum:  
> Rubrika: info_politika
> Naslov: S Tadićem definisana nova politika
> Članak:

Beograd -- U sredu smo definisali okvire politike, koja treba dugoročno da uspostavi ravnotežu na političkoj sceni, kaže lider ZZS Dušan Petrović. Nosilac liste biće Tadić
Podsetimo, u Novom Sadu, u sredu je dogovoren blok koji čine Nova demokratska stranka, Liga socijaldemokrata Vojvodine i Zajedno za Srbiju.
Prvi put se u formiranju liste nije pošlo od matematike, stranačkih apetita, rejtinga i brojeva, već smo krenuli od potrebe da definišemo novu politiku koja će biti u funkciji razvoja i boljeg života, rekao je Petrović u intervjuu listu Danas. Prirodno je da Boris Tadić bude nosilac liste, a obaveza svih nas je da u kratkom roku predstavimo našu politiku i za nju obezbedimo što veću podršku građana, rekao je lider ZZS. On nije želeo da prokomentariše odluku lidera LDP Čedomira Jovanovića da se ne odazove pozivu da prisustvuje sastanku, ali je rekao da je način na koji je Jovanović prezentovao svoje stavove i odluke LDP neprihvatljiv. Ceo intervju iz lista Danas pročitajte OVDE.
