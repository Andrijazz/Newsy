> Izvor: B92
> Datum: petak 17.01.2014
> Rubrika: info_politika
> Naslov: Vulin u zvaničnoj poseti Izraelu
> Članak:

Beograd -- Ministar bez portfelja zadužen za KiM Aleksandar Vulin boraviće do 19. januara u zvaničnoj poseti Izraelu, najavila je Kancelarija za Kosovo i Metohiju.
Predviđeno je, kako se ističe, da se Vulin tokom posete sastane sa zamenikom ministra inostranih poslova Izraela Zeevom Elkinom.
Vulin će održati i predavanje na Truman institutu Hebrejskog univerziteta u Jerusalimu. Truman institut je najvažniji izraelski institut na kome se definiše spoljna politika i bezbedonosna agenda zemlje, navedeno je u saopštenju.
