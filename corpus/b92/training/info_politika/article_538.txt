> Izvor: B92
> Datum: sreda 5.02.2014
> Rubrika: info_politika
> Naslov: Jagodinski odbor stao uz Tadića
> Članak:

Jagodina -- Izvršni odbor Gradskog odbora DS u Jagodini na čelu sa predsednikom Darkom Radovanovićem, napustio DS i priključilo se stranci Borisa Tadića. GO DS uz Đilasa.
Potpredsednik i portparol Gradskog odbora DS Aleksandar Grković izjavio je danas Tanjugu da je i on sam među onima koji su napustili DS, i da će u tom delu Srbije grupa donedavnih prvaka jagodinskih demokrata biti angažovana u predizbornoj kampanji Nove demokratske stranke, odnosno bloka koji se okuplja oko bivšeg lidera DS Borisa Tadića.
Podsetimo, ovo je poslednja u nizu vesti o napuštanju DS.

Apsolutna većina Gradskog odbora Demokratske stranke (GO DS) u Jagodini nastavlja da podržava rukovodstvo DS na čelu sa predsednikom Draganom Đilasom, punim kapacitetom, saopšteno je večeras iz ovog odbora. Saopštenje je potpisao predsednik tog odbora Aleksandar Janković, a usledilo je posle današnje izjave potpredsednika i portparola GO DS Aleksandra Grkovića Tanjugu da su stranku napustili svi članovi Izvršnog odbora GO DS na čelu sa predsednkom Darkom Radovanovićem, pa i on sam. Grković je rekao da će oni koji su napustili stranku biti angažovani u predizbornoj kampanji Nove demokratske stranke, odnosno bloka koji se okuplja oko bivšeg lidera DS Borisa Tadića. Ako je Izvršni odbor napustio GO DS, "nije tačno da je celi GO DS stao uz Tadića", stoji u saopštenju. "Sve ostalo izrečeno je lični stav sada već bivših članova GO DS i ništa više od toga", navodi se u saopštenju.
