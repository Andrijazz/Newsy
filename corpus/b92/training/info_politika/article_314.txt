> Izvor: B92
> Datum: nedelja 26.01.2014
> Rubrika: info_politika
> Naslov: Dačić: Izbori najbolje rešenje
> Članak:

Beograd -- Predsednik SPS i premijer Ivica Dačić kaže da poštuje stav SNS i da bez dvoumljenja smatra da je najbolje rešenje raspisivanje vanrednih parlamentarnih izbora.
Tako bi se, kako navodi, dobio novi politički legitimitet Vlade da vodi zemlju.
"Nisam pomišljao da opstruišem ovu odluku. Vlada Srbije će na sednici predložiti predsedniku Srbije (Tomislavu Nikoliću), uz obrazloženje, da se raspusti skupština i da se raspišu vanredni izbori. Treba da učinimo maksimum da vanredni izbori ne ugroze reforme u Srbiji, pregovore sa EU i dijalog sa Kosovom", rekao je Dačić. Nakon sednice Glavnog odbora SPS-a, Dačić je rekao da odluka o vanrednim izborima ne treba da baci senku na rezultate koje je Vlada postigla poslednjih 18 meseci, jer je ona "radila veoma dobro". Za SPS "nema boljeg trenutka da se izađe na birališta", rekao je Dačić. Podsetivši da je lider SNS Aleksandar Vučić isticao da aktuelna vlada nije njegova (Dačićeva), već njihova, zajednička, Dačić je rekao da poštuje odluku naprednjaka da su izbori najbolje rešenje za dobijanje novog političkog legitimiteta koji će Srbiju voditi napred i smanjiti tenzije u društvu. Dačić je ponovio da je sa Vučićem više puta razgovarao o tome da prvi potpredsednik vlade preuzme mesto premijera, ali da je Vučić to odbio. Dačić je dodao da ni za SPS nema bojazni da izađe na izbore jer je i za tu stranku "ovo dobar momemant". On je dodao da na današnjoj sednici nije bilo reči o nekoj budućoj Vladi, jer bi ti bilo "nerealno u ovom momentu", ali je dodao da je SPS imao dobru saradnju sa koalicionim partnerima i da je plan da se prvo razgovara sa njima o sastavu nove Vlade. SPS će na izbore izaći u istoj koaliciji, odnosno sa Jedinstvenom Srbijom i Partijom ujedinjenih penzionera Srbije.
Sa prve sednice vlade, koja je inače 18 meseci dobro radila, biće upućen obrazložen predlog predsedniku Republike da raspusti skupštinu, rekao je Ivica Dačić. Dačić je na konferenciji za novinare, posle sednice predsedništva SPS napomenuo da je 29. januar poslednji rok kada bi predsednik trebalo da raspiše republičke izbore kako bi bili održani zajedno beogradskim izborima 16. marta. Premijer Srbije i lider socijalista rekao je da se na vanredne parlamentarne izbore ide da bi se dobio novi legitimitet, a da od SNS očekuje obrazloženje koje će onda vlada uputiti predsedniku Srbije i zatražiti raspuštanje parlamenta. On je dodao i da će vlada nakon što se raspusti skupština raditi u tehničkom mandatu.
Sa prve sednice vlade, koja je inače 18 meseci dobro radila, biće upućen obrazložen predlog predsedniku Republike da raspusti skupštinu, rekao je Ivica Dačić. Dačić je na konferenciji za novinare, posle sednice predsedništva SPS napomenuo da je 29. januar poslednji rok kada bi predsednik trebalo da raspiše republičke izbore kako bi bili održani zajedno beogradskim izborima 16. marta. Premijer Srbije i lider socijalista rekao je da se na vanredne parlamentarne izbore ide da bi se dobio novi legitimitet, a da od SNS očekuje obrazloženje koje će onda vlada uputiti predsedniku Srbije i zatražiti raspuštanje parlamenta. On je dodao i da će vlada nakon što se raspusti skupština raditi u tehničkom mandatu.
"Izbori će svakome odrediti mesto na političkoj sceni, mi smo sa našim koalicionim partnerima imali dobru saradnju, ali nismo razgovarali o budućoj vladi. Dobra saradnja je i razlog da najpre s njima razgovaramo o daljim koracima", rekao je premijer. Uveren da su mnoge opozicione stranke bile su zatečene odlukom da se ide na vanredne izbore, Dačić je ocenio da je to prilika da se proveri poverenje birača, te da izbori treba da budu potvrda opredeljenja za jaku Srbiju u kojoj će biti razvijane civiliziacijske vrednosti i da "Evropa dođe u Srbiju". Podsetio je da je ranije smatrao da izbori nisu potrebni, ali ne zato što ih se SPS plaši, već zato što je bio uveren da državi ima važnijih poslova. "Potpuno uvažavam stav koalicionih partnera, saradnja je bila dobra, nijedna odluka nije doneta preglasavanjem i svakodnevno sam imao dogovor sa Vučićem", naglasio je Dačić i dodao da je ponosan što je bio predsednik vlade koja je postigla takve rezultate. U tom kontekstu premijer i lider socijalista je podsetio na otpočinjanje pregovora sa EU i to što je, kako je naglasio, pitanje Kosova i Metohije pomereno sa mrtve tačke i to u trenutku kada je pokrajina svakoga dana klizila u nezavisnost. Podsetio je i da su prvi put Srbi, posle mnogo vremena, dobili legalnu i priznatu vlast u Prištini ali i u međunarodnoj zajednici, te da su započete svoebuhvatne reforme i inicirani veliki inostrani projekti, poput Južnog toka i saradnje s Kinom. "Ova vlada je radila dobro, za 18 meseci imao sam bilateralne susrete sa 25 premijera ili predsednika država", rekao je Dačić, primetivši da je smešno što se u nekim medijima pisalo da je on spreman da spreči izbore.

Mogao sam da podnesem ostavku, dodao je, a to bi odluku o izborima odložilo na određeno vreme, mogao sam i da ne zakažem sednicu vlade do 29. januara, kada je poslednji rok za raspisivanje izbora, ako je namera bila da izbori ne budu 16. marta. "Ali ja sam ozbiljan čovek kojem je važnija Srbija od partijskih ili nekih drugih interesa. I meni je mnogo lakše, ne mogu da radim u uslovima kada se svaki dan govori o izborima", zaključio je Dačić. "Ovo je jedina koalicija koje je opstala na političkoj sceni od 2000. godine i očekujem najbolje rezultate za nju", rekao je Dačić. Uz opasku da je moglo bolje, Dačić je dodao da je teško odrediti ko je za to zaslužan, da se u Srbiji teško sprovode reforma, da su kritike uvek izražene, a da stav SNS o izlasku na izbore tumači kao nameru i želju da se omogući veći legitimitet. Dačić je naveo da je 29. januar poslednji rok za raspisivanje izbora kako bi oni bili održani 16. marta, za kada je zakazano glasanje i na lokalnim izborima u Beogradu, Pećincima i Negotinu. "Nakon što bude raspuštena skupština, Vlada će raditi u tehničkom mandatu ali se to neće odraziti na političku stabilnost zemlje, što je poruka i za partnere iz inostranstva", rekao je Dačić. Na sednici su, osim lidera SPS Ivice Dačića bili i Slavica Đukić Dejanović, Aleksandar Antić, Branko Ružić, Milutin Mrkonjić, Dušan Bajatović. Dačić je juče izrazio očekivanje da vanredni parlamentarni izbori neće usporiti evropski put Srbije i dijalog izmedju Beograda i Prištine, saopšteno je iz Vlade Srbije. Ranije danas predsedništvo SNS odlučilo je da se ide na vanredne parlamentarne izbore koji bi trebalo da budu održani zajedno sa beogradskim 16. marta.


