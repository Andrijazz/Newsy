> Izvor: B92
> Datum: subota 8.02.2014
> Rubrika: info_politika
> Naslov: GIG ne razgovara sa Ugljaninom
> Članak:

Beograd -- Građanska inicijativa Goranaca negirala je da potpisan koalicioni sporazum sa partijom Sulejmana Ugljanina za predstojeće parlamentarne izbore.
"Nikakav dogovor, a kamoli sporazum, sa strankom Sulejmana Ugljanina nije pravljen", navodi se u saopštenju.
U saopštenju se dodaje da jedina stranka, tj.lista, sa kojom je GIG razgovarao o izborima je lista koju vodi Aleksandar Vučić. Ta partija koja okuplja Gorance u Srbiji saopštila je da je na današnjem stranačkom predsedništvu donela odluku sa kim će izaći na predstojeće parlamentarne izbore 16. marta, odnosno koju će listu za izbore podržati. Dodaje se da će odluku o tome objaviti stura, nakon što Glavni odbor Gradjanske inicijative Goranaca podrži i prihvati odluku stranačkog predsedništva. "Jedina stranka, odnosno lista, sa kojom je Gradjanska inicijativa Goranaca razgovarala o izborima je lista koju vodi (lider Srpske napredne stranke) Aleksandar Vučić", navodi se u saopštenju. SDA Sulejmana Ugljanina ranije danas saopštila je da je Gradjanska inicijativa Goranaca jedna od manjinskih stranaka koja je prihvatila predlog o formiranju jedinstvene izborne liste.
