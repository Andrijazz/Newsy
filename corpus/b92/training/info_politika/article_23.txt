> Izvor: B92
> Datum: ponedeljak 6.01.2014
> Rubrika: info_politika
> Naslov: Mihajlović:S Pajtićem nema napretka
> Članak:

Novi Sad -- Ministarka energetike i potpredsednica SNS Zorana Mihajlović izjavila da sa aktuelnom pokrajinskom vladom koju predvodi Bojan Pajtić, nema napretka ni dogovora.
U Vojvodini vlast treba da se menja, jer rašomonijada nije samo oko statuta već u političkom, ekonomskom i socijalnom životu te regije”, ocenila je ona u intervjuu “Dnevniku.
""Zbog pokušaja da dominira u DS-u, taj čovek (Pajtić) zbog načina na koji radi, loših odluka i rezultata kojih treba da se stidi, urušava Vojvodinu i siromaši građane Vojvodine"", rekla je Zorana Mihajlović. Ona je istakla da je za pokrajinu veoma važno uložiti mnogo više energije u izgradnju dobrih odnosa među svim građanima, nacijama, veroispovestima i uz toleranciju svih različitosti. ""Mislim da ovakav DS ne može biti lider i da treba da uloži dodatni napor da se sve te vrednosti sačuvaju i unapređuju"", ističe Mihajlovićeva i dodaje da bi demokrate "upravo saglašavanjem s potrebom novih pokrajinskih izbora, pokazali svoju demokratičnost i patriotizam". Povodom različitih stavova SNS i SPS u vezi sa vanrednim republičkim izborima, Zorana Mihajlović je kazala da danas svi osim SPS-a žele izbore i vodeće stranke opozicije i one koje su na ivici cenzusa, tako da se "praktično stvara konsenzus" o potrebi još jedne provere poverenja građana. Potpredsednica SNS-a je napomenula da je demokratski da se napravi preliminarni dogovor o tome i dodala da će odluka o izborima biti stvar takvog dogovora.

Zorana Mihajlović je izjavila i da u Srbiji danas "svi žele izbore", osim Socijalističke partije Srbije. "Danas svi žele izbore, osim SPS-a, i vodeće stranke opozicije i one koje su na ivici cenzusa", rekla je ona za novosadski Dnevnik. Prema njenim rečima, građani "gledaju u SNS" kao nekog ko već godinu dana preuzima odgovornost za sve što se u zemlji radi, iako ta stranka nema premijersko mesto. "U tom smislu, mislim da je prirodno da se realnost u životu pretoči i u sastav vlade i parlament", ocenila je Zorana Mihajlović. Ona je kazala da je "svima jasno" da bi svi želeli u koaliciju sa SNS-om, o čemu neki govore otvoreno, a neki se "pretvaraju" da im je ta opcija nemoguća, i dodala da njena stranka "uopšte ne razgovara" o mogućim koalicionim partnerima. Na pitanje da li je moguća koalicija SNS-a i Demokratske stranke, Zorana Mihajlović je rekla da "ovakav DS nije dobar nikom pa ni samim demokratama".
