> Izvor: B92
> Datum: petak 14.02.2014
> Rubrika: info_politika
> Naslov: Proglašena lista Dveri
> Članak:

Beograd -- RIK proglasila večeras izbornu listu Pokreta Dveri - Boško Obradović i donela rešenje kojim Tamara Tripić više nije kandidat za poslanika na listi DS.
RIK je utvrdila da izborna lista DS sada ima 248 kanidata za poslanike, pošto je prethodno, pre proglašenja liste, takodje povučena jedna kandidatura i da će 170. mesto, na kojem je Tripić bila, ostati prazno.
Predsednik RIK Dejan Djurđević objasnio je da Zakon o izboru narodnih posalnika ne prediviđa situaciju da kandidat za posalnika povuče kandidaturu posle proglašenja liste, ali da ta mogućnost postoji u Zakonu o lokalnim izborima. U Obrazloženju rešenja, navedeno je da Zakon o izboru narodnih poslanika sadrži pravnu prazninu, ali da Zakon o lokalnim izborima predviđa da nakon proglašenja izborne liste kanidat za odbornika može odustati od kandidature i u tom slučaju podnosilac liste nema pravo da prodloži drugog kandidata za odbornika. To znači da će 170. mesto na listi kandidata za posalnike DS biti prazno i to rešenje je dostavljeno Tripićevoj i podnosiocu liste. Lista stranaka koju predvodi DS proglašena je juče, a neposredno pre proglašenja liste RIK je konstatovao da je Radoslav Milovanović iz Kučeva, takođe, povukao kandidaturu. Milovanović je na listi zauzimao 86. poziciju. Koaliciju koju predvodi DS čine i Nova stranka, Demokratski savez Hrvata u Vojvodini i Bogata Srbija Zaharija Trnavčevića.
