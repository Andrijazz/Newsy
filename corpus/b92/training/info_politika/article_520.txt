> Izvor: B92
> Datum: utorak 4.02.2014
> Rubrika: info_politika
> Naslov: Popović: Imaćemo pozitivnu kampanju
> Članak:

Beograd -- Prvi na listi DSS-a za gradonačelnika Beograda Aleksandar Popović potpisao apel da se u toku kampanje plakati lepe i postavljaju samo na za to predviđena mesta.
"Želimo da pokrenemo inicijativu da se plakati lepe samo na mestima gde je to predviđeno jer želimo bolji Beograd i on nakon kampanje ne sme biti lošiji", rekao je Popović na konferenciji DSS-a povodom početka izborne kampanje za Skupštinu Beograda.
Prema njegovim rečima, jedan od uobičajnih načina izborne kampanje je nekontrolisano lepljenje plakata i predizbornih materijala što obesmišljava osnovnu ideju da se Beograd učini boljim i prijatnijim metom za život. Popović je kazao da će njihova kampanja biti pozitivna i bez vredjanja političkih neistomišljenika. "Nećemo nijednu lošu reč reći o našim političkim neistomišljenicima", rekao je Popović. On je dodao da će se kampanja odvijati pod sloganom "Znam kome verujem".
