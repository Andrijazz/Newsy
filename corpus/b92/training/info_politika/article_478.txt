> Izvor: B92
> Datum: nedelja 2.02.2014
> Rubrika: info_politika
> Naslov: "URS možda i u demokratskom bloku"
> Članak:

Beograd -- URS spremni da samostalno izađu na izbore, ali će razmotriti i mogućnost izlaska u okviru bloka stranaka koji se zalažu za demokratsku i modernu Srbiju.
"Danas ćemo doneti odluku da izlazimo sami na izbore, ali ću predložiti GO da razmotri mogućnost izlaska u okviru bloka stranaka i uglednih pojedinaca koji su ujedinjeni za demokratsku i modernu Srbiju", rekao je predsednik URS Mlađan Dinkić na sednici GO te stranke.
Podsetivši da je ta stranka u prethodnih više od deset godina tri puta sama izlazila na izbore on je istakao da je pri tome pokazala da su njeni članovi spremni da uđu u paralament te da mogu da pobede političke protivnike. "Svesni smo da je ovo momenat koji zahteva okupljanje svih snažnih demokratskih snaga koje imaju jasan plan razvoja Srbije i nude konkretna rešenja i spremni su da ih sprovedu i ostvare", poručio je Dinkić i ponovio da će odluku o tome doneti predsedništvo stranke. Lider URS je na današnjoj sednici GO predstavio ekonomsku platformu stranke ukazujući da je Srbiji neophodan savremeni "nju dil", plan za snažni privredni razvoj, koji obuhvata podsticanje investicija i zapošljavanja, posebne pogodnosti za izvozno orijentisane investicije, te podršku malim i srednjim preduzećinma kroz bespovratna sredstva i razvojnu banku...
