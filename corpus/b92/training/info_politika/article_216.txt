> Izvor: B92
> Datum: ponedeljak 20.01.2014
> Rubrika: info_politika
> Naslov: Vučić i Dodik: Naši ciljevi su isti
> Članak:

Beograd -- Aleksandar Vučić i Milorad Dodik saglasili su se da stabilna Srbija, ekonomski jaka i integrisana u EU najviši nacionalni i državni interes Republike Srpske.
Samo takva Srbija obezbeđuje dovoljno komotnu poziciju i Republici Srpskoj, koja takođe teži evropskim integracijama, rekao je Dodik.
Vicepremijer Vučić je sa predsednikom Republike Srpske razgovarao o kako je navedeno - temama koje znače život. Jedna od ključnih tema bila je i zajedničko obeležavanje stogodišnjice Prvog svetskog rata.
Srbija kao garant Dejtonskog sporazuma čvrsto stoji na stanovištu poštovanja tog sporazuma, priužajući podršku RS, poštujući i štiteći ono što su pripadnici sva tri naroda u BiH prihvatila pre 125 godina, rekao je Vučić novinarima nakon razgovora sa Dodikom. "Želimo da se te tekovine sačuvaju i garantuje mir na prostoru BiH, poštujući njen integritet", istakao je Vučić. Dve delegacije su razgovarale i o međusobnim odnosima, kako da se zaposli više ljudi i dogovorile da na brojnim projektima u Srbiji, ne samo infrastrukturnim, zajednički učestvuju. Srbija i RS će formirati i zajednički organizacioni odbor za obeležavanje sto godina Prvog svetskog rata, dodao je Vučić, navodeći da su vlade već donele neke odluke tim povodom. "To će biti važna godina i veliki dani za našu zemlju, koja i u toj prilici želi da pokaže, ali i zaštiti svoju oslobodilačku tradiciju, ne dozvoljavajući nikome da menja tokove istorije i kreira drugačije događaje nego što je istorija suštinski pokazala", rekao je Vučić. Predsednik RS Milorad Dodik je naveo da je Srbija tada bila bezočno napadnuta i da svaka druga interpretacija nije tačna, kao i da ga raduje zajednički dogovor da se u Beogradu i Istočnom Sarajevu podigne istovetni spomenik Gavrilu Principu.

Dodik je rekao i da su ciljevi Srbije i RS isti, da takav stav nikako nije u suprotnosti sa Dejtonskim sporazumom, niti usmereni protiv bilo koga, već da je reč o potrebi da se afirmiše prirodno stanje da Srbija bude najjača i najmoćnija zemlja u regionu. "Nekima se to ne sviđa, ne želim da ne govorim jasno, Srbija treba da ima najjaču ulogu i prirodno je da rukovodi evropskim bezbednosnim, ekonomskim procesima i ima moju punu podršku u tome, ali za to treba vremena, strpljenja, ne može preko noći. Takvu Srbiju nije teško pratiti i još više voleti, želimo da bude još moćnija i jača", rekao je Dodik. Predsednik RS je dodao i da je razgovarano o važnim pitanjima u vezi ne samo infrastrukture, već ekonomije, otvaranju novih radnih mesta. "Zahvalan sam kao predsednik RS što sam čuo da u vežnim projektima koji su planirani i van Srbije mogu ravnopravno da participariaju i pravna i fizička lica iz Srpske, a razgovarali smo i o nekim pitanjima koji nisu za javnost, a koji se tiču doborobiti ovih kapitalnih ciljeva - stabilnost, mir, saradanja i integrisanost i evriointegracije", rekao je Dodik. Dodik je zaključio da RS ostaje posvećena podršci politike zvaničnog Beograda, evrointegracije, a da u tim procesima RS želi da bude mnogo vidljivija nego danas.
