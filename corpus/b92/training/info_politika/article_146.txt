> Izvor: B92
> Datum:  
> Rubrika: info_politika
> Naslov: Privremeno veće - nova razrešenja
> Članak:

Beograd -- Privremeno veće Beograda na današnjoj sednici izvršilo imenovanja i razrešenja u nadzornim i upravnim odborima brojnih javnih preduzeća i zdravstvenih ustanova.
Privremeno veće Beograda razrešilo je dužnosti direktora Sportsko-rekreativnog centra "Pionirski grad" Miroslava Lazovića, a za novog direktora imenovan je Slobodan Jakšić, diplomirani ekonomista.
Razrešena je dužnosti direktor Gradskog zavoda za plućne bolesti i tuberkulozu Dragana Mandić na osnovu odluke Upravnog odbora donete 23. decembra 2013. godine, kojom je utvrđena "odgovornost direktora koja je svojim nestručnim, nepravilnim i nesavesnim radom prouzrokavala veću štetu zavodu". Za vršioca dužnosti direktora Gradskog zavoda za plućne bolesti i tuberkulozu u periodu od šest meseci imenovana je Ljiljana Timotijević, specijalista pneumoftiziologije.
Privremeni organ je u decembru dužnosti razrešio nekoliko direktora javnih preduzeća, a pojedini članovi tog tela najavili su tada da se slični potezi mogu očekivati i u buduće. Nakon te odluke, tadašnja predstavnica Demokratske stranke u Privremenom veću Tatjana Pašić podnela je ostavku na to mesto.
Privremeni organ je u decembru dužnosti razrešio nekoliko direktora javnih preduzeća, a pojedini članovi tog tela najavili su tada da se slični potezi mogu očekivati i u buduće. Nakon te odluke, tadašnja predstavnica Demokratske stranke u Privremenom veću Tatjana Pašić podnela je ostavku na to mesto.
Privremeni organ grada Beograda izvršio je imenovanja i razrešenja u nadzornim odborima JRP "Studio B", Gradskom saobraćajnom preduzeću "Beograd", Javnom preduzeću "Sava centar", JP "Hipodrom", JVP "Beogradvode", JP "Ada Ciganlija", Direkciji za građevinsko zemljište i izgradnju grada, JP "Gradsko stambeno", JKP "Javno osvetljenje", JKP "Gradske pijace", JKP "Beogradski vodovod i kanalizacija" i JKP "Beogradske elektrane". Izvršena su imenovanja i razrešenja u upravnim odborima kliničko-bolničkih centara "Zemun", "Dragiša Mišović", "Bežanijska kosa", "Zvezdara", kao i u Zavodu za hitnu medicinsku pomoć Beograda, Zavodu za zdravstvenu zaštitu studenata, Turističkoj organizaciji Beograda, Privrednom društvu za izgradnju elektroenergetskih objekata "Elektroizgradnja", Gradskom zavodu za kožne i venerične bolesti i Domu zdravlja "Novi Beograd".

Privremeno veće Beograda imenovalo je novog predsednika, zamenika predsednika i sekretara Gradske izborne komisije (GIK), koja sada ima 15 članova. Kako se navodi u saopštenju Privremenog veća Beograda, na mesto predsednika GIK umesto Ivana Šebeka postavljen je Zoran Lukić. Razrešen je dosadašnji zamenik predsednika GIK Strahinja Sekulić, a imenovana je Biljana Živković, a umesto dosadašnjeg sekretara GIK Miloša Todorovića izabrana je Sandra Pantelić. Gradsku izbornu komisiju sada čini 15 članova, od kojih su Srpska napredna stranka i Demokratska stranka predložile po pet članova, Socijalistička partija Srbije tri, a Demokratska stranka Srbije dva člana. Ona će se baviti izborima koje je predsednik Skupštine Srbije Nebojša Stefanović najavio za 16. mart. Privremeni organ Beograda dao je saglasnost zameniku načelnika gradske uprave Beograda da razreši dužosti zamenika direktora Službe za internu reviziju Branislava Rakića i da imenuje Slobodana Milića, diplomiranog ekonomistu.

Usvojen je i Plan reprograma dugova korisnika usluga JKP "Parking servis", na osnovu kog će dužnicima koji u roku od 90 dana potpišu Ugovor o repogramu biti otpisana kamata i omogućeno da da preostali dug plate uz popust od deset do 30 odsto. "Najveći broj dužnika 'Parking servisa' (oko 84 odsto) su građani koji duguju do 150.000 dinara. Ova kategorija dužnika će ukoliko uplati odmah svoj dug biti oslobođena kamate i ostvariće popust od 30 odsto na osnovni dug, dok će im se ukoliko se odluče na plaćanje u ratama (zavisno od broja rata), osim oslobađanja od obaveze plaćanja kamata, osnovni dug umanjiti za 10 do 15 odsto", navodi se u saopštenju. JKP "Parking servis" će u narednim danima objaviti na koji način će građani moći da ostavare pravo koje imaju na osnovu Plana reprograma.
