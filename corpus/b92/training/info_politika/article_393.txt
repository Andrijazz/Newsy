> Izvor: B92
> Datum: sreda 29.01.2014
> Rubrika: info_politika
> Naslov: Vanredni izborni specijal B92.net
> Članak:

Predsednik Srbije Tomislav Nikolić raspisao vanredne parlamentarne izbore za 16. mart, istog dana kada će i Beograđani birati novu gradsku vlast.
Sva dešavanja u vezi sa vanrednim parlamentarnim kao i beogradskim izborima pratite od danas pa do formiranja nove Vlade Srbije na specijalu B92.net na stranici b92.net/info/izbori/.
Izbori zakazani za 16. mart su četvrti vanredni parlamentarni izbori od promena 5. oktobra 2000. godine. Od pada režima Slobodana Miloševića u Srbiji parlamentarni izbori su pet puta organizovani. Vanredni su održani 2000, 2003. i 2008. godine, a redovni 2007. i 2012. godine. Sve te izbore ste i do sada imali prilike da pratite na specijalima B92.net. I ovaj put na jednom mestu ćete moći da nađete i pročitate najnovije vesti, analize, intervjue, kao i da se podsetite ranijih izbornih dešavanja, kombinacija i kalkulacija, pogledate kako je godinama unazad glasala Srbija, kako je izgledao parlament, ali i da tipujete na vaše favorite na ovim izborima...
