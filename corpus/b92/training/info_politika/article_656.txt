> Izvor: B92
> Datum: nedelja 9.02.2014
> Rubrika: info_politika
> Naslov: LDP: Stranke da izađu sa programom
> Članak:

Beograd -- LDP pozvala političke partije da izađu sa programima i politikama za martovske izbore, a LDP će biti prva koja će to učiniti.
LDP će biti prva stranka koja će to učiniti - ključne teme u kampanji "Vreme je" biće ekonomske promene, sredjivanje stanja u državnoj upravi, javnoj adminsitraciji, državnim fondovima.
"Taj plan se privodi kraju, a on se pre svega fokusira na sektor ekonomije, javnih preduzeća, refomu socijalne zaštite, reformu PIO, zdravstva, tržišta rada, sve one oblastima u kojima prethodne vlade od 2004. godine nisu ništa uradile", rekao je potpredsednik LDP Bojan Đurić. On je dodao da LDP poziva sve druge stranke "da se konačno uozbilje, da ovu izbornu kampanju ne pretvaraju u izborni cirkus i da se ponašaju kao u prethodnim, da ne obećavaju nemoguće i da još jednom prodaju priču kako je jedina tema ovih izbora ko sa kim može i ko sa kim ne može". "To apsolutno nikoga ne zanima, ni više od 800.000 nezaposlenih u ovoj zemlji, milion i 700.000 penzionera koji još uvek zavise od samovolje Krkobabića, SPS i durgih političkih partija koje su samo do 2008. do 2013. uludo potrošile nekoliko milijardi evra pokušavajući da kupe socijalni mir", rkeao je Đurić. On je najavio da će LDP u svakoj predloženoj meri biti vrlo konkretan, da će pokazati i dokazati koliko ona košta i na koji načić će biti pronadjen novac iz javnih i budžetskih sredstava da bi se troškovi pokrili. LDP u ovoj kampanji neće dati nijedno populističko obećanje ili meru koju neće moći da ostvari, naglasio je Đurić. "Do kraja kampanje ostalo je još četiri nedelje, ako žele da se tome pridruže, da vodimo normalnu političku kampanju dobrodošli su, ukoliko nastave da izbornu kampanju pretvaraju u cirkus, mi se na to nećemo ostvrtati, dijalog ćemo onda voditi sa gradjanima i od njih traziti i dobiti podršku za spovodjenje ove politike 16. marta", zaključio je Đurić.
