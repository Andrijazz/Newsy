> Izvor: B92
> Datum: utorak 4.02.2014
> Rubrika: info_politika
> Naslov: Još odlazaka iz DS
> Članak:

Beograd -- DS su danas napustila još dva člana Predsedništva i Glavnog odbora - Dragoslav Ćirković i Srđan Pavlović, zbog "neslaganja sa načinom na koji je DS vođen".
Ćirković, koji je i predsednik gradskog odbora u Nišu, ostavku je podneo na to mesto, kao i na mesto člana Predsedništva i člana Glavnog odbora. On je u ostavci, u koju je Tanjug imao uvid, naveo da je DS izgubila unutarstranačku demokratičnost, pa time i političku prepoznatljivost u stvaranju vizije ka izgradnji demokratskog društva Srbije na putu ka Evropskoj uniji.
Ćirković je najavio da pristupa stranci koju okuplja Boris Tadić.
Kako "Blic" saznaje, u Šidu je kolektivno iz stranke izašlo 50 članova, od kojih su 15 članovi Opštinskog odbora i devet poslanika. Iz DS u Rumi je istupio Vlatko Ratković, narodni poslanik u dva mandata i predsednik Odbora za zakonodavstvo, kao i 20 članova, dva odbornika i potpredsednik opštinskog odbora. Na Starom gradu je kolektivno istupilo iz DS 30 veoma uglednih dugogodišnjih članova, a pojedini su u Demokratskoj stranci od njenog osnivanja.
Kako "Blic" saznaje, u Šidu je kolektivno iz stranke izašlo 50 članova, od kojih su 15 članovi Opštinskog odbora i devet poslanika. Iz DS u Rumi je istupio Vlatko Ratković, narodni poslanik u dva mandata i predsednik Odbora za zakonodavstvo, kao i 20 članova, dva odbornika i potpredsednik opštinskog odbora. Na Starom gradu je kolektivno istupilo iz DS 30 veoma uglednih dugogodišnjih članova, a pojedini su u Demokratskoj stranci od njenog osnivanja.
Zbog nesaglasja sa načinom na koji je vođena stranka, DS je napustio i Pavlović, koji je podneo ostavke na mesto predsednika Okružnog odbora u Pirotu DS, člana Predsedništva i Glavnog odbora. "Borisa Tadića poznajem dugi niz godina, delimo iste vrednosti i siguran sam da je Tadić pošten i častan čovek, koji ima dobru viziju. On je državnik kakvog do danas Srbija nije imala i duboko sam uveren da je jako bitno da nastavi dalje političko delovanje u zemlji", naveo je Pavlović. On je rekao da je spreman da se maksimalno angažuje da zajedno sa Tadićem i njegovim istomišljenicima nastavi proces izgradnje demokratskih institucija u Srbiji. Još dvoje članova sinoć je napustilo Demokratsku stranku. Iz DS su posle 12 godina članstva izašli poslanik Milan Mirosavljević i članica Glavnog odbora DS Iva Đinđić Ćosić. Pre njih iz stranke je izašlo i nekoliko visokih funkcionera, kao i počasni predsednik Boris Tadić.
