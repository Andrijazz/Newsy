> Izvor: B92
> Datum: sreda 29.01.2014
> Rubrika: info_politika
> Naslov: Novosadski SNS odgovara Pajtiću
> Članak:

Novi Sad -- Gradski odbor Srpske napredne stranke saopštio je večeras da samo u fantaziji predsednika Vlade Vojvodine Bojana Pajtića neće biti izbora u Vojvodini do 2016.
Ovaj odbor je optužio Pajtića njegovog zamenika Dragoslava Petrovića da su "posle pada režima Borisa Tadića, jedini diktatori u Srbiji i Vojvodini".
Povodom nastupa zamenika predsednika Vlade Vojvodine na RTV Vojvodina, SNS u saopštenju ocenjuje da su "njih dvojica Vojvodinu pretvorili u despotiju u kojoj vladaju na osnovu svojih hirova i kaprica, a ne na osnovu Ustava i Zakona". U saopštenju se navodi da "diktatorski režim u Vojvodini nije promenjen poslenjih 14 godina" i da su "Pajtić i Petrović podredili svojoj volji i sebičnim korupcionaškim i kriminalnim interesima Izvršno veće i Skupštinu Vojvodine", kao i da "oni kontrolišu sudove i organe gonjenja u Vojvodini". "Pajtić nemirno spava zbog nečiste savesti, pa nije čudo što mu se kad se probudi priviđaju košmarni prizori u kojim u svom kabinetu vidi drugu osobu. Ne brine Pajtić zbog naroda u Vojvodini koji će se brzo osloboditi njegovog režima, nego brine zbog toga što će ostati bez fotelje i morati da odgovara za sve što je uradila njegova neodgovorna vlada, koja se iz petnih žila trudi da ostane nesmenjiva", kaže se u saopštenju novosadskih naprednjaka. Iz SNS-a poručuju da "u Pajtićevoj u fantaziji pokrajinskih izbora u Vojvodini neće biti do 2016. godine" i da "Pajtić previše vremena provodi u gimnastičkoj sali i na kvarcovanju, pa ne stiže da vidi šta se dešava u Vojvodini". "Gimnastika je Pajtiću pomutila percepciju, pa ne vidi kraj svoje vlade u sledećih par meseci", kažu naprednjaci i ističu da "vlada koja čini zlo narodu nema legitimitet i to važi i za Pajtić-Petrovićevu vladu". "Nema te vlade, a to pogotovo nije vlada provincijalnih političara, koja može da preživi Razvojnu banku Vojvodine, otimačinu u pokrajinskim fondovima koji su gašeni jedan za drugim da se zametnu tragovi, pljačku u zdravstvu Vojvodine, rasipanje i prisvajanje novca iz Fonda za kapitalna ulaganja Vojvodine, Fonda za razvoj novih tehnologija, poklanjanje para tajkunima za lažno zapošljavanje ljudi, uništavanje vojvođanskih industrijskih i privrednih preduzeća u tajkunskim privatizacijama", stoji u pomenutom saopštenju.
Zamenik predsednika DS Bojan Pajtić je gostujući na RTV rekao da su navodi da Boris Tadić planira da okupi demokratski front "spin" režima Srpske napredne stranke, kojim se želi oslabiti DS pred izbore.
Zamenik predsednika DS Bojan Pajtić je gostujući na RTV rekao da su navodi da Boris Tadić planira da okupi demokratski front "spin" režima Srpske napredne stranke, kojim se želi oslabiti DS pred izbore.
Iz Gradskog odbora SNS Novi Sad saopštavaju da "Pajtić sada zastrašuje Vojvodejane tvrdnjom da SNS ne garantuje da će zemlja ići u pravcu evrointegracijaDemokratski fron, a kako se ističe na kraju saopštenja "SNS ne mora ništa da radi da bi se Demokratska stranka raspala sama od sebe, dovoljno je to što rade Pajtić i njegovo društvo".
