> Izvor: B92
> Datum: subota 8.02.2014
> Rubrika: info_politika
> Naslov: "Prilika da zaustavimo propadanje"
> Članak:

Subotica -- Predsednik Nove stranke Zoran Živković izjavio je večeras u Subotici da su predstojeći parlamentarni izbori prilika da građani zaustave dalje propadanje Srbije.
Živković je rekao da je sadašnja vlada došla sa velikim obećanjima i velikim očekivanjem jednog dela građana, koji su dobili nove dugove, i da smo "dobili s jedne strane rešenje pitanja Kosova Briselskim sporazumom i početak pregovora sa EU, ali sa druge strane potpuni prestanak investicija i nastavak partijske države".
On je novinarima pred osnivačku Skupštinu Gradskog odbora ove stranke u Subotici rekao da se "postavljaju temelji formiranja vlasti jednog čoveka koji zna sve da reši u Srbiji" te da su to sve razlozi zbog čega građani treba da izađu na izbore 16. marta i dobro razmisle šta im političari obećavaju, šta su uradili i budu svesni da glasanjem ne određuju budućnost političara, nego svoju ličnu. Živković je ocenio da ljudi iz Nove stranke .
