> Izvor: B92
> Datum: nedelja 26.01.2014
> Rubrika: info_politika
> Naslov: I manjinske partije za izbore
> Članak:

Beograd -- Predsednici Romske partije Srđan Šajn, Bošnjacke narodne stranke Mujo Muković i Demokratske partije Makedonaca Mile Spirovski pozdravili su odluku o izborima.
Oni su u zajedničkom saopštenju naveli da jedino na taj način Srbija može ubrzati proces evrointegracija i stvoriti uslove za sprovođenje reformi.
"Smatramo da će lista okupljena oko SNS osvojiti većinsko poverenje građana, jer je to najbolje rešenje za budućnost Srbije i budućnost svih njenih gradjana", navodi se u saopštenju. Oni dodaju da jedino na taj način Srbija može da otvori novo političko poglavlje u kojem se eliminišu pritisci malih interesnih grupa i definitivno stvara zaokret ka jedinoj pravoj vrednosti, a to je bolji život građana i jačanje međunarodne pozicije Srbije kao zemlje. Predsedništvo SNS jednoglasno je podržalo predlog lidera te stranke i prvog potpredsednika Vlade Srbije Aleksandar Vučića o raspisivanju vanrednih parlamentarnih izbora.
