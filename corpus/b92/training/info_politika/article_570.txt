> Izvor: B92
> Datum:  
> Rubrika: info_politika
> Naslov: Ilić: Narodu treba posao
> Članak:

Čačak -- Krenula je kampanja, ali naš cilj je otvaranje radnih mesta, na čemu radi cela Vlada i potpredsednik Aleksandar Vučić, izjavio je lider NS Velimir Ilić.
Prema njegovim rečima, jedino što narodu treba je posao.
"Samo u ovom gradu u 2014. godini moramo stvoriti uslove za 1.000 radnih mesta i na tome radimo intenzivno", rekao je on. Ilić je ocenio da je Čačak jedan od najboljih gradova u Srbiji koji je, kako je dodao, za to i dobio priznanje "Kapetan Miša Anastasijević". "Ovde se radilo korektno, bez zaduženja, a sva javna preduzeća su pozitivno poslovala, što je retkost u Srbiji, nije bilo zaduživanja ni povlačenja kreditnih linija", zaključio je Ilić.
