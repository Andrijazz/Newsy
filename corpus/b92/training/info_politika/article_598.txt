> Izvor: B92
> Datum: petak 7.02.2014
> Rubrika: info_politika
> Naslov: DSS: Stimulacija ćiriličnih reklama
> Članak:

Beograd -- DSS, u kampanji za beogradske izbore, obećava promenu gradskog statuta, uštede, ograničavanje subvencija javnim preuzećima i stimulaciju reklama na ćirilici
Kandidat za gradonačelnika DSS Aleksandar Popović izjavio je da Beograđani ne znaju šta se u gradu događa, ko donosi odluke, a da su opštine na obodu izgubile dobar deo prava, saopštila je danas DSS.
Popović je rekao da će DSS u prvih šest meseci svog mandata promeniti Statut Beograda i da je gradski statut koji je usvojila prethodna vlast centralizovao prestonicu "Napravićemo plan ušteda, jer su nam ostali dugovi, a pomagaćemo svakome kome možemo da pomognemo, pre svega, preduzetnicima", rekao je on. Prema njegovim rečima, to će biti urađeno tako što ćemo ukidati ili bitno smanjiti firmarine, jasno ograničiti subvencije javnim preduzećima i "znaće se ko može, zbog prirode svog posla da bude na gubitku, a ko ne sme da bude gubitnik". "Kroz politiku smanjenja firmarina, stimulisaćemo ćirilične reklame u srpskom glavnom gradu", rekao je Popović, koji je prvi na na listi DSS za gradske izbore.
