> Izvor: B92
> Datum: petak 7.02.2014
> Rubrika: info_politika
> Naslov: Antić: Projekti, ali i solidarnost
> Članak:

Beograd -- Lažna je dilema da li su Beogradu potrebni spuštanje na vodu i metro, naravno da da, ali je potrebna i solidarnost, kaže kandidat SPS-PUPS-JS Aleksandar Antić.
Aktuelni ministar saobraćaja i bivši predsednik Skupštine grada kaže da je politika njegove koalicije solidarnost, odgovornost prema ljudima i pomoć ljudima.
"Tu mislim na koncept socijalne politike i podrške u gradu. Pomoć penzionerima, 13. penzija, besplatan prevoz, ali i podrška u politici rađanja, puna plata trudnicama, pomoć porodiljama", kaže Antić.
On je u "Kažiprstu" B92 rekao da je socijalna politika sa jedne strane, a da je sa druge strane ono što je život grada i što su veliki projekti. "Svi ćemo izaći sa velikim projektima u kampanji, ali mi nemamo spora po pitanju toga da li su potrebni veliki infrastrukturni projekti potrebni Beogradu. Oko svih tih važnih stvari ćemo se složiti, naravno, ne vidimo ih svi na isti način i iz istih uglova", rekao je Antić i naveo da je njegov stav da bi oko novih saobraćajnica trebalo da niknu nove zone i da se "relaksira priča oko zemljišta".
Podrška za drugi pokušaj VO Govoreći o pomoći parovima za drugi pokušaj veštačke oplodnje on je rekao da smatra da bi to bilo vrlo humano, jer smatra da država treba da da podršku tim ljudima, kojima je potrebno psihičko relaksiranje situacije, kao i da znaju da će u nekom narednom pokušaju država stati iza njih.
Podrška za drugi pokušaj VO
Govoreći o pomoći parovima za drugi pokušaj veštačke oplodnje on je rekao da smatra da bi to bilo vrlo humano, jer smatra da država treba da da podršku tim ljudima, kojima je potrebno psihičko relaksiranje situacije, kao i da znaju da će u nekom narednom pokušaju država stati iza njih.
Poslednjih dana je ponovo aktuelan i sistem "Bus plus", za koji Antić kaže da je potreban, ali i da bi trebalo da se vrati pod okrilje grada. "Bus plus donosi brojne prednosti, stvara sliku prevozu, o tome kako ga dimenzionirati. Moj stav je da on kao sistem treba da postoji i da treba da bude u vlasništvu grada, odnosno Uprave za javni prevoz, kako bi se taj prevoz unapredio", kaže Antić. On je rekao da je u početku napravljena greška, jer nije dobro objašnjeno šta sistem donosi. "Zbog toga se ušlo u set iracionalnih stvari, da li neko može da kontroliše građane, da li stranci uzimaju deo profita... Sistem je trebalo da omogući veću naplatu, da olakša praćenje prevoza, međutom to nije pošlo dobrim putem. Beograđani nisu prihvatili da neki stranci uzimaju deo kajmaka od naplate karata, a ako je to problem, onda mislim da je ovo što privremeni organ sada radi dobro i ja to podržavam", kaže Antić. On je rekao da je taj deo slike bio deo kampanje protiv sistema, zbog čega je i znatno opala prodaja karata. "Ipak, plašim se da paralelno sa time imamo problem da naši građani iz raznih razloga, pre svega ekonomskih, ne osećaju da imaju potrebu da plaćaju prevoz", kaže Antić i dodaje da će, ako grad preuzme sistem, biti izbijen prvi adut i da će doći na teren onoga što je racionalno.
"Sam tvitujem" Antić je nedavno napravio nalog na Tviteru, a kaže da je odlučio da to radi sam, bez pomoći iz stranke. "Govorili su mi i ranije da se uključim. Odlučio sam da to radim sam, diskretno, par tvitova dnevno. Uživam da čitam pred spavanje šta ljudi misle, to je ozbiljna dvosmerna ulica", kaže on. @AAnticBG.
"Sam tvitujem"
Antić je nedavno napravio nalog na Tviteru, a kaže da je odlučio da to radi sam, bez pomoći iz stranke.
"Govorili su mi i ranije da se uključim. Odlučio sam da to radim sam, diskretno, par tvitova dnevno. Uživam da čitam pred spavanje šta ljudi misle, to je ozbiljna dvosmerna ulica", kaže on. @AAnticBG.
Govoreći o "slučaju Galenika", Antić je rekao da on ne treba da bude predmet medijskih spekulacija i napisa kao i da bi pitanje bilo čije odgovornosti trebalo da utvrde pravosudni organi. "Potrebno je da u takvim situacijama državni organi rade svoj posao. To treba da bude jedna ozbiljna analiza, a ne deo dnevnog političkog života. Nemam bližih informacija o tome šta se dešava u Galenici", rekao je Antić. Predistražni postupak o malverzacijama u "Galenici" završen je, a prema dostupnim dokazima, nekadašnji farmaceutski gigant oštećen je za 100 miliona evra. Nova krivičina prijava na kojoj je, pored ostalih, i direktor SPS Dejan Backović, prosleđena je Tužilaštvu za organizovani kriminal. Prema Antićevim rečima, pravosudni organi trebalo bi da utvrde da li ima nečije krivične odgovornosti. "Verujem da će oni taj posao uraditi ozbiljno. Činjenica je da se sve političke stranke, celo društvo zalaže za nezavisno pravosuđe, za objektivan pogled na takve stavri. Nema zaštićenih, ali pustimo nadležne državne organe da rade svoj posao", rekao je on. Antić je naveo da je teška situacija u "Galenici" počela znatno ranije, daleko pre 2008. godine i dodao da su tek tada oni, koje je tamo delegirala SPS došli, a da je već bilo loše poslovanje. "Ovih dana sam razgovarao sa Backovićem, to je neprijatna situacija za nas i za njega, nije lako kada ste svaki dan na naslovnim stranama i kada se stvara jedna klima koja ne bi trebalo da bude deo medijske kampanje", kaže Antić.

Govoreći o problemima sa snegom u Vojvodini, Antić je rekao da je kao ministar saobraćaja izvukao pouke i naveo da je prvi put doneta odluka u Srbiji da se obustavi saobraćaj. "Imali smo ozbiljnu elementarnu nepogodu, sistemski smo dobro odgovorili na nju, pre svega smo vodili računa o ljudima. Imali smo u jednom danu desetak hiljada ljudi zavejanih u snegu, a uspeh je za sistem kada uspemo sve da ih izvučemo, zbrinemo i svi budu nepovređeni", rekao je Antić. On je naveo da je priroda nekada vrlo surova, a da je zaustavljanje saobraćaja pomoglo u celoj situaciji. "Bilo je i nediscipline, vozači se snalaze, izlaze na lokalne puteve, pa se uključe na drugom mestu. Ipak, mislim da se odluka pokazala kao dobra, a naravno da je pitanje da li bi ona imali pozitivniji efekat da smo je doneli ranije, verovatno da bi, ali je nju jako teško doneti i sprovesti", kaže Antić.http://www.b92.net/video/video.php?nav_category=900&nav_id=809353
