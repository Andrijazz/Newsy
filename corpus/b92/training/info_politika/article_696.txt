> Izvor: B92
> Datum: utorak 11.02.2014
> Rubrika: info_politika
> Naslov: Ne smemo dopustiti manje penzije
> Članak:

Beograd -- Forum žena SPS akcenat će u kampanji staviti i zalagati se za plate, penzije koje ih prate, obrazovanje na svim nivoima, zdravstvo i socijalnu zaštitu.
Prva ključna reč za koju će se kandidatkinje za poslanice iz SPS zalagati su plate i penzije, da ljudi žive od svog rada, rekla je potpredsednica socijalista Slavica Đukić Dejanović novinarima nakon sastanka Foruma žena i poručila da penzije ne mogu biti manje, a panzironeri lošije živeti, jer Srbija sebi to ne može dopustiti.
Prema njenim rečima, drugi važan cilj će biti da se omogući obrazovanje na svim nivoima za sve koji žele više od obaveznog obrazovanja, dok se treći odnosi na zdravstvenu, socijalnu i populacionu politiku. Kandidatkinje za poslanice složile su se, kako je navela, da kampanja ne može biti polje za svadju već za nadmetanje ideja koje će gradajnima omogućiti da žive od svog rada a samim tim i bolji život. Takodje, dodala je Đukić Dejanović, one će se zalagati i za napredak na polju EU integracija.
