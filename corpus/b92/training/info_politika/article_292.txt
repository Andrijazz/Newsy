> Izvor: B92
> Datum: petak 24.01.2014
> Rubrika: info_politika
> Naslov: I Tadić odbacio optužbe Đuraškovića
> Članak:

Beograd -- Boris Tadić, bivši predsednik Srbije saopštio da su optužbe vlasnika ''Nibens grupe'' o političkim pritiscima na njega i njegovu kompaniju apsolutno neistinite.
"Navodi gospodina Đuraškovića o tome kako sam ja vršio politički pritisak na bilo koga su apsolutno neistinite. Nikada nisam uticao na donošenje odluke o tome ko će biti nosilac projekta za Koridor 10, niti sam se bavio time'', istakao je Tadić u izjavi za medije.
Tadić je objasnio da, i ovaj slučaj ''potvrđuje da se sudski procesi koriste da bi se plasiranjem neistina lepile etikete u medijima''.
Đuraškovićeve navode o pritiscima od tsrane DS odbacio je juće i nekadašnji visoki funkcioner te stranke Dušan Petrović. "Neistinite su i potpuno besmislene tvrdnje Mila Đuraškovića o tome da sam navodno vršio pritisak na njega u vezi sa bilo čim i na bilo koji način", kazao je Petrović.
Đuraškovićeve navode o pritiscima od tsrane DS odbacio je juće i nekadašnji visoki funkcioner te stranke Dušan Petrović. "Neistinite su i potpuno besmislene tvrdnje Mila Đuraškovića o tome da sam navodno vršio pritisak na njega u vezi sa bilo čim i na bilo koji način", kazao je Petrović.
Prema Tadićevom mišljenju, očigledno je da svi oni koji su optuženi u vreme dok je on bio predsednik Srbije koriste sudske procese za iznošenje zakonskih i političkih optužbi protiv njega. ''To smo imali priliku da vidimo i u slučaju odbrane Stanka Subotića i u mnogim drugim procesima, tako da me ne čudi ni što gospodin Đurašković nastavlja tu praksu'', istakao je Tadić, koji je počasni predsednik Demokratske stranke. Tadić je ocenio i da to nije problem samo naše medijske i političke kulture, već i funkcionisanja pravosudnog sistema i institucija države. Podsetimo, vlasnik "Nibens grupe" Milo Đurašković optužio je juče na suđenju u Specijalnom sudu čelnike Demokratske stranke za propast putarskih preduzeća, tvrdeći da su ga ucenjivali, vršili pritisak i na kraju uhapsili. On je rekao i da je sve počelo 2010. godine, kada je napravljen konzorcijum za posao izgradnje severnog kraka Koridora 10, kada su počeli i politički pritisci. Đuraškoviću se sudi zbog sumnje da je sa Miroslavom Miškovićem, njegovim sinom Markom i još osmoro optuženih oštetio putarska preduzeća.
