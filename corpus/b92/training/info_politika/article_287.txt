> Izvor: B92
> Datum: petak 24.01.2014
> Rubrika: info_politika
> Naslov: Usvojena Uredba o finansiranju RTS
> Članak:

Beograd -- Vlada Srbije usvojila Uredbu o privremenom finansiranju javnih servisa Radiodifuzne ustanove Srbije i Radiodifuzne ustanove Vojvodine iz republičkog budžeta.
Budžetom za ovu godinu za oba javna medijska servisa u Srbiji predviđeno je 7,5 milijardi dinara.
Nacrtom zakona o javnim servisima predviđeno je budžetsko finansiranje ove i sledeće godine.
Kako je saopšteno posle sednice, Vlada je obrazovala Savet za mlade čiji je zadatak da podstiče i usklađuje aktivnosti u vezi sa razvojem i sprovođenjem omladinske politike i predlaže mere za kordiniranje aktivnosti ministarstava i drugih organa nadležnih za posebne oblasti u omladinskom sektoru. Za predsednika Saveta imenovan je ministar omladine i sporta Vanja Udovičića. Vlada je usvojila i Predlog zakona o potvrđivanju sporazuma Srbije i Maroko o saradnji u oblasti veterine, kao i Strategiju javne uprave u Srbiji.
