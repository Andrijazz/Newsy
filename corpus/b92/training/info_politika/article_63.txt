> Izvor: B92
> Datum: petak 10.01.2014
> Rubrika: info_politika
> Naslov: Dačić: Saradnja sa CG unapređena
> Članak:

Beograd -- Predsednik Vlade Ivica Dačić ocenio u razgovoru sa ambasadorom Crne Gore u Beogradu Igorom Jovovićem da su bilateralni odnosi značajno unapređeni.
Posebno će, kako je rekao, biti značajna saradnja dve zemlje na putu prema Evropskoj uniji.
On je istakao i potrebu da se unaprede ekonomski odnosi, saopštila je vladina Kancelarija za saradnju s medijima.
Ambasador Jovović, koji uskoro odlazi sa te funkcije, dao je veliki doprinos unapređenju odnosa dve zemlje, rekao je Dačić.
