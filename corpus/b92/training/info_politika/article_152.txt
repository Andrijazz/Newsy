> Izvor: B92
> Datum:  
> Rubrika: info_politika
> Naslov: VSS odbacio žalbu Vučinića
> Članak:

Beograd -- VSS odbacio jednoglasno kao neosnovanu pritužbu koju je sudija Vladimir Vučinić uputio protiv predsednika Višeg suda Aleksandra Stepanovića, saznaje B92.
Sednica na kojoj je pritužba odbačena održana je danas, ali će odluka zvanično biti saopštena tek kada bude izrađena.
Sudija Vučinić koji je optuženom predsedniku Delta holdinga Miroslavu Miškoviću vratio pasoš za putovanje u London, žalio se nedavno Visokom savetu sudstva zbog "pritisaka koje je na njega vršio predsednik Višeg suda Aleksandar Stepanović". Nakon toga, smenjen je sa funkcije predsednika Posebnog odeljenja tog suda za organizovani kriminal, ali je Viši sud saopštio da se ne radi o smeni, već da mu je dužnost prestala u skladu sa Zakonom o organizaciji i nadležnosti državnih organa u suzbijanju organizovanog kriminala, korupcije i drugih posebno teških krivičnih dela i novim godišnjim rasporedom poslova u tom sudu.
