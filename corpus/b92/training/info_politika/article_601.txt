> Izvor: B92
> Datum: petak 7.02.2014
> Rubrika: info_politika
> Naslov: Nikolić sa Putinom na Instagramu
> Članak:

Soči -- Predsednik Srbije Tomislav Nikolić postavio je na Instagramu fotografiju s predsednikom Rusije Vladimirom Putinom iz Sočija pred otvaranje ZOI.
Nikolić je u potpisu slike je napisao: "Srdačan susret sa predsednikom Ruske Federacije".
Pored Nikolića i Putina na slici je i supruga predsednika Srbije Dragica.
Uoči odlaska u Soči Nikolić je izjavio da će prisustvovati otvaranju Olimpijskih igara u Sočiju jer želi da pruži podršku miru i borbi protiv terorizma. Nikolić je na društvenim mrežama objavio da se u Sočiju susreo i sa predsednicima Kine, Litvanije i predsednicima država i vlada iz regiona, kao i sa generalnim sekretarom UN-a, Ban Ki Munom. "Razgovarali su o Zimskim olimpijskim igrama, aktuelnim pitanjima, a posebno o međusobnoj saradnji", navodi predsednik. Podsetimo, Nikolić je ranije na svoj Instagram profil postavio i sliku sa predsednikom SAD Barakom Obamom, kada su se dvojica državnika sreli na komemoraciji Nelsonu Mandeli u Južnoj Africi.
