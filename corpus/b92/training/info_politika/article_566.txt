> Izvor: B92
> Datum:  
> Rubrika: info_politika
> Naslov: SPS: Jovanoviću nije problem Dačić
> Članak:

Beograd -- SPS poručila Čedomiru Jovanoviću da njegov problem nije Ivica Dačić nego pitanje hoće li uspeti da skupi potpise. LDP: SPS ne može da pobegne od problema.
"Bolje bi mu bilo da odgovori na pitanja kako je prevario studente 1996. i građane Srbije posle 5. oktobra 2000. godine, šta je pričao pre, a šta radio posle i da se nada da isti ti studenti i građani imaju slabo pamćenje kako bi možda prešao cenzus", navedeno je u saopštenju SPS.
Lideru LDP bi zato, smatraju socijalisti, trebalo da ima preča posla nego da se bavi SPS i njenim predsednikom Dačićem. Što se tiče SPS, dodaje se u saopštenju, njihovo mesto i poziciju, u prethodnim godinama, i sada su uvek određivali rezultati rada i glasovi građana na izborima, koji su prepoznali politiku SPS za bolju i bogatiju Srbiju. Jovanović je ranije danas na TV "Pink" rekao da LDP želi da pobedi Dačića i dobije veću podršku od one koju predsednik SPS ima da ne bi ucenjivao Srbiju jer, kako je ocenio "samo to dobro radi". "Prevario je Koštunicu, prevario je Tadića, sada bi da prevari čitavu zemlju. Želim da mu oduzmemo tu moć ucenjivanja, koja ga je dovela u poziciju da on bude taj koji postavlja gradonačelnika, a ne Beograđani", dodao je Jovanović.

Liberalno demokratska partija odbacila je danas navode Socijalističke partije Srbije da je LDP-u glavni problem da li će da pređe izborni cenzus istakavši da je takav stav SPS samo pokušaj bežanja od problema "čemu su kao i njhov šef Ivica Dačić skloni". Ta stranka smatra i da "Dačić ne može da pobegne ni od političke činjenice koja ga opisuje kao političara koji je deset godina na vlasti posle 5. oktobra i koji je 15 godina bio uz (Slobodana) Milotite i ozvučenja".
