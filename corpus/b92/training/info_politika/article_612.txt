> Izvor: B92
> Datum: petak 7.02.2014
> Rubrika: info_politika
> Naslov: Modelsica: Politika gora od estrade
> Članak:

Beograd -- Bivša "modelsica" Nevena Adžemović, sada i bivša poslanica, skinuta je s liste Nove Srbije i za nju neće moći da se glasa na martovskim izborima.
Ona kaže da se kaje što se uopšte i uplitala u politiku, piše portal "24 sata".
"Dok sam pevala u grupi 'Models' i dok smo bile golišave, nismo radile nikakve loše stvari. Politika je mnogo agresivnija i gora od estrade, iako ljudi misle da je obrnuto", kaže bivša poslanica Nevena Adžemović.
"Izašla sam iz politike zauvek i sada mi nije ni jasno zašto sam se uopšte i trudila oko toga. Lepa i pametna žena nema šta da traži tamo", dodala je ona. Adžemovićeva nije otkrila zašto je otpala sa liste NS, ali je kazala da zna zašto su je potcenjivali. "Ružno je što su me diskreditovali jer dobro izgledam. Nisu dozvolili da se čuje moj glas i da iznesem svoje predloge, a imala sam ih mnogo i stvarno sam želela građanima da olakšam život. Posebno bih se borila za prava žena i dece, ali radila i poboljšanju života svih", istakla je ona.
