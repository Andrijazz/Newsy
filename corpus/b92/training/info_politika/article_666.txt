> Izvor: B92
> Datum: ponedeljak 10.02.2014
> Rubrika: info_politika
> Naslov: URS predao izbornu listu
> Članak:

Beograd -- Ujedinjeni regioni Srbije predali su večeras listu kandidata za poslanike za parlamentarne izbore 16. marta pod nazivom "Da radimo i da živimo".
Listu je potpisima podržalo 17.248 građana koji imaju biračko pravo.
Prvi na listi je lider URS Mlađan Dinkić, a slede Saša Milenić, Verica Kalanović i Vidoje Petrović. Potpredsednica URS Suzana Grubješić je na šestom mestu. Ukoliko RIK proglasi ovu listu, ona će biti sedma na zbirnom izbornom listiću.
