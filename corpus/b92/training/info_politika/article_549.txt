> Izvor: B92
> Datum: sreda 5.02.2014
> Rubrika: info_politika
> Naslov: "SNS nema kapacitet da vlada sama"
> Članak:

Beograd -- Boris Tadić odbacio ocene da je je politički cilj navoformiranog bloka ulazak u kolaciju sa SNS, ali nije odbacioni mogućnost pregovora sa naprednjacima.
Bivši predsednik Srbije i Demokratske stranke Boris Tadić izjavio je u intervjuu za NIN da je povod za njegovo napuštanje DS bio trenutak kad su već okončani pregovori sa strankom Zorana Živkovića i ulaskom na listu predstavnika "belih listića", Vesne Pešić i Vesne Rakić Vodinelić.
"Ne osporavam im pravo na mišljenje, ali oni su našu borbu protiv narko-klanova nazivali unutarmafijaškim obračunom i tvrdili da sam Al Kapone unutar DS klana. A da sam ostao u DS, sutra bi me pitali šta tražim u koaliciji sa ljudima koji imaju takve stavove. U DS nema mesta za dva tako suprotstavljena politička principa i vrednosna pristupa", kazao je Tadić. Odgovarajući na pitanje da li je napuštanjem stranke usred izborne kampanje faktički pocepao DS, Tadić je kazao da su građani koji su podržavali DS već podeljeni i naterani da odu iz DS. "Oni ne glasaju za DS i o tome svedoče lokalni izbori, na kojima je stranka dobijala od 3 do 15 odsto glasova", kazao je bivši predsednik Srbije. On je, istovremeno, odbacio ocene da je je politički cilj navoformiranog bloka ulazak u kolaciju sa SNS, ali nije odbacio mogućnost pregovora ukoliko, kako je rekao, ta stranka bude spremna da prihvati suštinskle reforme. Tadić je naglasio da se ne može izgraditi stabilno društvo ukoliko postoji politička asimetrija. "Ako jedna stranka ima 40, a sve ostale ispod 10 odsto podrške, nema budućnosti Srbije. Ni za Vučića koji je najpopularniji nije korisno da ima svu vlast. To je opasno. I za građane i za njega, jer SNS nema ljudski potencijal da vodi Srbiju kroz pregovore sa EU u naredne četiri godine. Na kraju će građani platiti cenu kroz niži standard i veću nestabilnost u zemlji", kaao je Tadić u intervjuu za novi broj NIN-a..
