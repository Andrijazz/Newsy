> Izvor: B92
> Datum: nedelja 19.01.2014
> Rubrika: info_politika
> Naslov: Koštunica ponovo predsednik DSS
> Članak:

Beograd -- Demokratska stranka Srbije je na današnjoj izbornoj skupštini ogromnom većinom glasova izabrala za predsednika stranke dosadašnjeg lidera Vojislava Koštunicu.
Na skupštini je usvojen i dokument Načela političke neutralnosti, koji je na taj način postao sastavni deo programa DSS, izjavio je Tanjugu portparol stranke Petar Petković.
Delegati izborne skupštine izabrali su i potpredsednike stranke, među kojima su i tri nova imena. Za nove potpredsednike stranke izabrani su Milan Stamatović, Borko Ilić i Donka Banović, a na potpredsedničke funkcije su reizabrani Dragan Jočić, Aleksandar Popović, Miloš Aligrudić, Slobodan Samardžić i Nenad Popović.
