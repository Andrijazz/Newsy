> Izvor: B92
> Datum: ponedeljak 3.02.2014
> Rubrika: info_politika
> Naslov: Danas sednica Glavnog odbora SNS
> Članak:

Beograd -- Sednica Glavnog odbora Srpske napredne stranke biće održana danas u 17 h u centru "Sava".
Kako se navodi u saopštenju dostavljenom medijima, na početku sednice prisutnima će se obratiti lider SNS Aleksandar Vučić, a zatim će drugi deo sednice biti zatvoren za javnost.
SNS će na današnjem glavnom odboru verifikovati poslaničku listu kandidata na predstojećim vanrednim parlamentarnim izborima, rekla je potpredsednbica SNS Zorana Mihajlović. Mihajlović je na pitanje da li će danas biti zaokružen spisak stranaka sa kojima će naprednjaci izaći na predstojeće izbore rekla da će i to biti tema, ali da misli da neće biti konačne odluke o tome. Upitana da li će se doneti odluka i kandidatu za gradonačelnika Beograda Mihajlović je ponovila stav SNS da naprednjaci žele da Beogradom upravlja tim, a ne jedan čovek. "Mi nećemo da osvajamo Beograd i uporno insistiramo na timu jer samo tim moze da vodi grad" podvukla je MIhajlović koja je obišla danas Toplanu na Novom Beogradu.
