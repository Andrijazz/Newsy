> Izvor: B92
> Datum: petak 24.01.2014
> Rubrika: info_politika
> Naslov: Telegram saučešća ambasadi Italije
> Članak:

Beograd -- Ministar bez portfelja zadužen za Kosovo i Metohiju Aleksandar Vulin uputio je telegram saučešća povodom pogibije italijanskog generala Đanđakoma Kaligarisa.
U saopštenju se navodi da je Kaligaris deo mandata proveo na Kosovu i Metohiji i da je doprineo uspostavljanju i očuvanju mira i bezbednosti.
Vulin je telegram uputio amabsadoru Italije Đuzepeu Manci i šefu kancelarije NATO-a u Beogradu generalu Ornelu Baronu. Italijanski vojni helikopter srušio se juče severno od Rima, a u nesreći su poginuli pilot i general Kaligaris. General Kaligaris učestvovao je u mnogim međunarodnim mirovnim misijama, komandovao je brigadom u okviru Plavih šlemova u Libanu, krajem devedesetih je bio u mirovnoj misiji na Kosovu. Potom je bio kordininator Međunarodnih snaga NATO-a Isaf u Avganistanu, zatim i snaga u Čadu, a učestvovao je i u pružanju pomoći posle zemljotresa na Haitiju 2010. godine.
