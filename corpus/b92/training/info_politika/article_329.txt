> Izvor: B92
> Datum: ponedeljak 27.01.2014
> Rubrika: info_politika
> Naslov: Vučević: Vlada ispunila maksimum
> Članak:

Novi Sad -- Gradonačelnik Novog Sada i funkcionera SNS Miloš Vučević kaže da je jedan od razloga za vanredne parlamentarne izbore to što je vlada ispunila svoj maksimum.
Vučević je za RT Vojvodine rekao da je vlada uradila dosta toga dobrog i da Srpska napredna stranka želi da se "još jače nastavi sa reformama u našem društvu".
"Aktuelna vlada je uradila dosta i ispunila je svoj maksimum, a mi u SNS želimo još jače da nastavimo sa reformama",odgovorio je Vučević na pitanje zbog čeg se raspisuju izbori, ako sve stranke vladjuće koalicije ističu da je Vlada radila dobro. Komentarišući pojedine izjave da postoji realna mogućnost raspisivanja izbora i u Vojvodini, gradonačelnik Novog Sada je kazao da je "politički realno očekivati održavanje izbora za Skupštinu AP Vojvodine u 2014. godini". Na pitanje zbog čega je Srpska napredna stranka kandidovala svog predstavnika u radnu grupu za pisanje predloga radne verzije Statuta AP Vojvodine, ako SNS neće dati glas za izmenu Statuta, Vučević je kazao da prvo treba sačekati da se vidi da li će ta Radna grupa imati bilo kakav predlog, pa tek onda razgovarati da li će se za taj predlog glasati ili ne.
