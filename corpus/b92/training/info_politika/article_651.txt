> Izvor: B92
> Datum: nedelja 9.02.2014
> Rubrika: info_politika
> Naslov: Tadić: Alternativa smo svima
> Članak:

Niš -- U Srbiji imamo lošu vlast i još goru opoziciju, rekao lider Nove demokratske stranke Boris Tadić poručivši da je NDS jedina alternativa i jednima i drugima.
Napominjujući da NDS očekuje pobedu na predstojećim izborima, Tadić je rekao da su osnovni ciljevi te stranke rešavanje problema nezaposlenosti i siromaštva i obezbedjivanje socijalne sigurnosti gradjana.
"Trideset odsto mladih živi sa potpuno izvesnom siromašnom budućnošću, ista situacija je i sa četvrtinom ukupnog stanovništva, a prosečna plata realno pada dva odsto godišnje. Mi hoćemo tome da stanemo na put i zato se ja vraćam u dnevnu politiku", rekao je Tadić na konstitutivnoj sednici NDS u Nišu u Narodnom pozorištu. Govoreći o razlozima za napuštanje DS, Tadić je rekao da ne želi da učestvuje na listi sa onima koji su obezbeđivali dobit tajkunima i sa onima koji su cepali novine. "Ja mogu da se ne slažem sa pisanjem medija, ali smatram da cepanje novina vodi cepanju knjiga i ja sa takvom politikom nemam ništa zajedničko", rekao je Tadić, navodeći da se osim toga, ne slaže i sa politikom belih listića, smatrajući da je to u prošlosti bila laž. "U demokratiji nema belih listića, jer ako ne izađete na izbore, vi ste se, takođe, opredelili", objasnio je Tadić u izjavi novianrima nakon sednice. Na pitanje zašto je konstitutivna sednica NDS održana u Nišu, Tadić je rekao da je Niš jedan od gradova kome je potrebna energija za razvoj, da ljudima u tom gradu nije obezbeđena pomoć koja im je pripadala i da on oseća poseban dug prema Nišu. Konstitutivnoj sednici osim Tadića, prisustvovali su i nekadašnje demokrate sa juga Srbije, akademik i bivši ambasador u BiH Ninoslav Stojadinović, doskorašnji predsednik gradskog odbora DS u Nišu Dragoslav Chirković, kao i članovi NDS iz Prokuplja, Bele Palanke, Kuršsumlije, Babušnice i Lebana. Ističući da mu je čast što je prvi govornik na prvoj sednici NDS, Stojadinović je rekao da su "mnogi smatrali da je misija DS završena". "Međutim, Srbiji je i dalje potrebna lokomotiva razvoja, sadašnji vrh DS nema taj kapacitet, ali zato je tu NDS koja donosi novi početak i otvorena je za članove DS i one koji to nikada nisu bili", rekao je Stojadinović.


