> Izvor: B92
> Datum:  
> Rubrika: info_politika
> Naslov: URS: Kako na izbore u naredna 24h
> Članak:

Beograd -- Za najviše 24 sata znaće se da li će URS nastupiti samostalno na parlamentarnim izborima ili će ići sa nekim u koaliciju, izjavio potpredsednik URS Boško Ničić.
Ničić je, novinarima posle sednice Predsedništva stranke, rekao da URS pregovara sa svima sa kojima se može pregovarati, a to su stranke demoktratske orjentacije.
Na pitanje da li to znači da pregovaraju i sa DS i sa Blokom stranaka okupljenim oko Borisa Tadića Ničić je odsgovorio: "Rekao sam sa svima". Upitan da li je URS-u bliža DS ili blok oko Tadića, Ničić je rekao da na Predsedništvu nije bilo reči o tome ko je prihvatljiviji. "Ovo su izbori za Skupštinu koja će menjati Ustav. Sa svima koji vide drugačiju Srbiju kroz ustavne promene možemo da razgovaramo", rekao je Ničić. On je dodao da je Predsedništvo dalo punu podršku lideru stranke Mlađanu Dinkiću i zameniku predsednika Veroljubu Stevanoviću da pregovaraju u ime URS-a o eventualnim koalicijama. On je rekao i da URS u subotu kreće sa sakupljanjem potpisa i da im je rok 48 sati da prikupe 15.000 potpisa i dodao da im nije bitno koji će bitri broj na zbirnoj izbornoj listi. Na sednici Predsedništva su utvrđene liste kandidata za poslanike u koliko bi URS nastupao sam na izborima, ali i ukoliko bi bio sa nekim u koaliciji. Pre početka sednice, održana je i sednica užeg Predsedništva stranke. Kako je juče Tanjugu rečeno u URS-u, ta stranka je o zajedničkom nastupu na izborima 16. marta razgovarala sa predstavnicima Nove demokratske stranke, koja je u formiranju. Predstavnici Ujedinjenih regiona Srbije nisu prisustvovali jučerašnjem sastanku opozicije u Novom Sadu, jer su istovremeno vođeni razgovori u Beogradu sa predstavnicima Nove demokratske stranke. Ti razgovori su, kako su naveli, korektni i uglavnom se razgovara o programskoj platformi.
