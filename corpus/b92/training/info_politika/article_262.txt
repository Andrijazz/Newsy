> Izvor: B92
> Datum:  
> Rubrika: info_politika
> Naslov: Diplomate na obuci i za obaveštajce
> Članak:

Beograd -- Srbija će, posle sedam godina, ponovo dobiti diplomatsko-obaveštajnu službu, pišu Novosti.
List navIza svega stoji praktičan cilj: da državni vrh bude što bolje i blagovremenije informisan, ali u Ministarstvu spoljnih poslova napominju da nije reč o agenturi.
Profesor David Đ. Dašić, raniji ambasador SRJ u Brazilu i generalni konzul SFRJ u Njujorku, upućen u to kako je Služba za istraživanje i dokumentaciju nekada radila, kaže za "Novosti" da je ona i danas preko potrebna, bez obzira na to što je zbog raznovrsnosti informacionih izvora, uključujući internet, sve manje tajnih informacija. Unutar diplomatskih službi mnogih država, kaže on, postoje posebne organizacione jedinice, s kadrom osposobljenim za obaveštajno najdelikatnije zadatke i poslove. "Ma koliko bile osposobljene, postojeće obaveštajne službe nisu u stanju, zbog faktora rizika i posledica koje on sa sobom nosi, da dopru dotle dokle mogu saradnici posebne obaveštajne službe MIP", pojašnjava Dašić. Kadar koji regrutuje ova služba, po rečima našeg sagovornika, u odgovarajućoj srazmeri čine profesionalni obaveštajci sa diplomatskim statusom, uz prethodnu diplomatsku obuku, ali i karijerne diplomate sa obaveštajnim statusom. "Ukidanje SID je bio samoubilački potez. Zadatak ove službe nisu nedozvoljene radnje, već dolazak do produbljenih informacija. U njoj obično rade dobri osmatrači i analitičari, koji znaju da čitaju "između redova". Od onih sa "lenjim umom" ovde nema vajde", kaže - kaže za "Novosti" Vladislav Jovanović, nekadašnji šef diplomatije. Osnove za obnavljanje SID postaviće zakon o spoljnim poslovima, a zatim bi i Zakon o službama bezbednosti trebalo da je ponovo ugradi u obaveštajni sistem.
