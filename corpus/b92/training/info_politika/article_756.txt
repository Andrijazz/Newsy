> Izvor: B92
> Datum:  
> Rubrika: info_politika
> Naslov: OEBS: Albanci da izađu na izbore
> Članak:

Beograd -- Svi građani Srbije, uključujući i albansku zajednicu na jugu Srbije, trebalo bi da iskoriste svoje pravo da glasaju, poručuju iz Misije OEBS u našoj zemlji.
Šef Misije OEBS u Srbiji Peter Burkhard ocenio je danas da je za obezbeđivanje poštovanja prava građana od ključnog značaja učešće svih građana Srbije, uključujući pripadnike albanske zajednice na jugu zemlje, u predstojećem izbornom procesu.
"Svi građani Srbije trebalo bi da u potpunosti iskoriste svoje pravo da glasaju kako bi njihov glas mogao da se čuje u nacionalnom parlamentu", rekao je Burkhard. On je posebno pozvao albansku zajednicu na jugu Srbije da učestvuje na predstojećim izborima i "iskoristi priliku da doprinese oblikovanju budućnosti čitavog regiona na putu ka EU", navedeno je u saopštenju OEBS. "Ohrabrujemo svakog pojedinačnog etničkog Albanca s juga Srbije da glasa 16. marta kako bi obezbedio veću političku zastupljenost u društvu i napredak svog regiona", rekao je Burkhard.
