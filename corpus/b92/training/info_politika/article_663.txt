> Izvor: B92
> Datum: nedelja 9.02.2014
> Rubrika: info_politika
> Naslov: DS prepreka autoritarnom režimu
> Članak:

Beograd -- Zamenik predsednika DS Bojan Pajtić izjavio je da DS jedina može da spreči da se u Srbiji razvije autoritarni režim.
Pajtić je rekao i dodao da ne razmišlja o osnivanju svoje stranke.
"Samo DS ima potencijal da demokratizuje i modernizuju zemlju, da se odupre jednoumlju i stvori pristojno društvo", rekao je Pajtić za Politiku. On je kazao da su gotovo sve investicije koje su prošle godine došle u Srbiju ugovorene za vreme prethodne vlade. "Danas slušamo priče iz 1.001 noći o šeicima koji će uložiti četiri milijarde u fabriku čipova, pa se to ne dogodi, koji će uložiti 400 miliona u zalivne sisteme, pa se ni to ne dogodi", dodao je predsednik Vlade Vojvodine. On je rekao da je do pre dve godine Srbija imala oko milijardu i po evra godišnje investicija i da je republička vlada rasterala investitore. "Logično je da se strani investitori plaše da ulažu u zemlju u kojoj predsednik države kaže da ga priskuškuju, pa niko ne odreaguje, niti bilo ko za to odgovara, u kojoj ministarka energetike optužni nekog od kolega da radi za stranu državu, pa opet niko ne odreaguje", rekao je on. On je ponovio da DS neće ući u koaliciju sa SNS i ocenio da je pogrešno što bivši predsednik DS Boris Tadić, kao osnivač nove partije, ne isključuje saradnju sa SNS.
