> Izvor: B92
> Datum: sreda 12.02.2014
> Rubrika: info_politika
> Naslov: Udruženje izbeglih podržalo Vučića
> Članak:

Beograd -- Predsednik Socijaldemokratske partije Srbije (SDPS) Rasim Ljajić sastao se sa predstavnicima Udruženja izbeglih, prognanih i ugroženih lica u Srbiji.
To udruženje odlučilo je da na parlamentarnim izborima 16. marta podrže listu "Aleksandar Vučić - Budućnost u koju verujermo".
Tokom susreta sa Ljajićem predstavnici Udruženja ocenili su da se najveći izazovi sa kojima se susreće izbeglička populacija odnose na rešavanje socijalno-ekonomskih problema, kao i imovinskih pitanja u državama nastalim raspadom SFRJ, navodi se u saopštenju SDPS-a. Predsednik udruženja Igor Ristić, rekao je da izbegla i interno raseljena lica na izbornoj listi "Aleksandar Vučić - Budućnost u koju verujermo", prepoznaju ljude koji će se "kroz zakonske predloge i nastup pred međunarodnim forumima boriti za prava izbeglica u Srbiji". On je pozvao i druga udruženja da podrže izbornu listu koju čini koalicija okupljana oko Srpske napredne stranke.
