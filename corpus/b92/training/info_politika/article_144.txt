> Izvor: B92
> Datum:  
> Rubrika: info_politika
> Naslov: "2014. veoma važna za Srbiju i EU"
> Članak:

Beograd -- Šef delegacije Evropske unije u Srbiji Majkl Devenport rekao je da je 2014. veoma važna za EU, kao i za Srbiju koja je ostvarila značajan napredak.
Mislim da je ovo početak veoma važne godine za EU i za Srbiju. U maju će biti održani izbori za Evropski parlament, biće izabran novi šef diplomatije EU, sve u svemu biće to godina promena i izazova, rekao je Devenport obraćajući se studentima sa Pravnog fakulteta.
, rekao je Devenport za Tanjug. On je naglasio da će fokus u pregovorima biti na vladavini prava, osnovnim pravima, kao i merama borbe protiv kriminala i korupcije, podsećajući da će pregovori biti vođeni po modelu po kojem pregovara Crna Gora. Devenport je, takođe, rekao da je sveobuhvatna normalizacija odnosa Beograda i Prištine, takođe, deo procesa, ocenivši da je Srbija veoma posvećena ostvarenju cilja koji je sticanje punopravnog člana EU i rekao da ne bi prihvatio posao šefa delegacije da nije tako. Prema njegovim rečima, od ključnog značaja biće aktivno uključivanje civilnog društva u pregovore, posebno na ekspertskom nivou.
