> Izvor: B92
> Datum: subota 25.01.2014
> Rubrika: info_politika
> Naslov: SNS od sada ima šest potpredsednika
> Članak:

Beograd -- SNS će ubuduće imati šest potpredsednika, predviđeno je između ostalog izmenama i dopunama Statuta stranke koje je danas usvojila Izborna skupština te stranke.
Izmenama Statuta je predviđeno da članovi Glavnog odbora, ubuduće, budu svi poslanici Skupštine Srbije i Autonomne Pokrajine izabrani sa liste SNS.
Takođe, izmenama je predviđeno uvođenje novog stranačkog, odnosno internacionalnog organa čiji će zadatak biti da se stara o odnosima SNS sa međunarodnim organizacijama i institucijama.
Pre usvajanja izmena Statuta naprednajci su jednoglasno usvoji Izveštaj o radu stranke koji je predstavio lider SNS Aleksandar Vučić. Potpredsednik SNS Bratislav Gašić rekao je ranije danas da se na izbornoj skupštini očekuje da stranka dobije šestog potpredsednika i da se govori o Nikoli Selakoviću koji je, kako je istakao, pokazao da zaslužuje to mesto. Lider SNS izjavio je i da će sutra na sednici Predsedništva SNS predložiti da se održe vanredni parlamentarni izbori.
