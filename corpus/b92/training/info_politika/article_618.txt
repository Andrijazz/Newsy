> Izvor: B92
> Datum: subota 8.02.2014
> Rubrika: info_politika
> Naslov: Biću ministar ako prođe naš program
> Članak:

Jagodina -- Predsednik JS Dragan Marković - Palma, izjavio da će biti ministar u budućoj Vladi ako ova koalicija osvoji najmanje 30 odsto glasova i "prođe naš program".
"Nudili su mi dva tri puta da budem ministar, ja hoću da budem ministar ako naša koalicija osvoji najmanje 30 odsto glasova u parlamentu i prođe naš program", rekao je Marković večeras na predizbornom mitingu u Mesnoj zajednici Dragocvet kod Jagodine.
Marković se nada da će JS imati više glastova, i objašnjava da kada se sabere 95 odsto glasova iz Jagodine i onih drugi koje će dobiti po Srbiji. "Nećemo da nam kao sada neki stranci budu savetnici, hoćemo naše ljude sa iskustvom u privredi, prosveti, poljoprivredi, nećemo ministra poljoprivrede koji je živu kravu video samo u predizbornoj kampanji a njivu kada je išao u krivolov", rekao je Marković. Govoreći o, kako je rekao, onima, koji govore sada u kampanji da će nesto napraviti, da ćemo živeti mnogo bolje", Marković je rekao da su to priče koje smo slušali godinama, i nisu ih realizovali. Marković je istakao da program SPS, PUPS,JS nije medijska svađa, među najvećim partijama, koje će na kom mestu biti posle izbora, "mi pričamo šta smo uradili i šta ćemo uraditi". "Dosta je više tih političkih svađa po kampanjama, prvo reci šta si uradio dok si bio na vlasti, šta ćeš uraditi ako pobediš, a na trećem mestu neka bude kritika drugih", poručio je Marković kolegama političarima. Marković je zatražio da se donose Zakoni koji će se primenjivati, koji će posticati zapošljavanje, unapređivati državu, "a ne za fioke". "Nismo došli večeras sa sumnjom da će te glasati za nas, jer to ćete uraditi siguran sam, osim onih koji u drugim partijama imaju nekoga kuma, brata, jer ovde u Jagodini se postuje kumstvo''. JS vam neće zameriti ako glasate za kuma ili brata, rekao je Marković. ''Mi treba da radimo da dovodimo još investitore, da stvaramo nova radna mesta, Jagodina je sada gradilište koje ne postoji u Srbiji, sa kranovima, dizalicama, u ovom trenutku se grade kompleksi koji obezbeđuju uslove za zapošljavanje mladih ljudi, za redovne penzije, istako je Marković. Marković je istakao i da je "Jagodina jedini grad u Srbiji gde članovi Izveršnog odbora ne primaju plate, a ni članovi Upravnih odbora, nemamo kafanske račune, ne kupujemo skupe autombile, zavidi nam Beč na socijalnom programu". Posle Dragocveta, Koalicija SPS,PUPD,JS, danas jeposle podne je održala mitinge i u mesnim zajednicama: Belica, Bunar, Šanatarovac, Šuljkovac, Tranava selo i Trnava novo naselje.
