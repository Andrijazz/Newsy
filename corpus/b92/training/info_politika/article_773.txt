> Izvor: B92
> Datum:  
> Rubrika: info_politika
> Naslov: "SPS počinje kampanju 16. februara"
> Članak:

Beograd -- SPS zvanično će početi izbornu kampanju 16. februara na skupu u Novom Sadu, najavila je danas potpredsednica socijalista Slavica Đukić-Dejanović.
"Naša glavna poruka biće da građani treba da žive od svog rada i od svojih 10 prstiju", rekla je Slavica Đukić-Dejanović novinarima na skupu u Institutu za javno zdravlje "Milan Jovanović Batut".
Prema njenim rečima, za socijaliste su veoma bitni penzioneri jer SPS smatra da penzije treba da prate plate i njihov rast. U kampanji socijalista prioritet će biti i obrazovanje koje treba da bude dostupno svima, rekla je Slavica Đukić-Dejanović.
