> Izvor: B92
> Datum: nedelja 26.01.2014
> Rubrika: info_politika
> Naslov: SPO: Na listi sa SNS
> Članak:

Beograd -- Predsednik SPO Vuk Drašković očekuje da će njegova stranka na vanrednim parlamentarnim izborima nastupiti na listi Srpske napredne stranke.
Drašković je Tanjugu rekao da se to nameće kao jedino logično opredeljenje, jer su strateški ciljevi Srpske napredne stranke odavno ciljevi SPO-a.
"Srateški ciljevi SNS- bezuslovna primena Briselskog sporazuma, pomirenje medju narodima i državama bivše Jugoslavije, borba protiv korupcije i kriminala, ekonomske reforme, socijalne reforme, otkrivanje svih zločina državnog terorizma iz vladavine Slobodana Miloševića su zapravo i stateška opredeljenja odavno SPO", rekao je Drašković. On je dodao da će SPO nastaviti da maksimalno podržava ovaj kurs i ovu politiku SNS.
