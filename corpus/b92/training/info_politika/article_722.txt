> Izvor: B92
> Datum: sreda 12.02.2014
> Rubrika: info_politika
> Naslov: Romske partije i NVO uz SNS
> Članak:

Beograd -- Lider Socijaldemokratske partije Srbije Rasim Ljajić potpisao je sporazum sa predstavnicima dve romske partije i više od 70 romskih nevladinih organizacija.
Oni će na parlamentarnim izborima podržati listu "Aleksandar Vučić - Budućnost u koju verujem".
Kako je saopšteno iz SDPS-a, potpisanim sporazumom, ta stranka i predstavnici romskih partija i nevladinih organizacija su se saglasili da zajedno učestvuju u poboljšanju ekonomskog, socijalnog, obrazovnog i kulturnog položaja romske populacije i nastavku inkluzije te zajednice. Potpisivanju Sporazuma između SDPS i Demokratske unije Roma, Ujedinjene partije Roma i više od 70 organizacija civilnog društva, prisustvovali su romski predstavnici iz više od 60 opština iz cele Srbije.
