> Izvor: B92
> Datum: petak 7.02.2014
> Rubrika: info_politika
> Naslov: LDP predao RIK-u listu za izbore
> Članak:

Beograd -- LDP predao Republičkoj izbornoj komisiji listu "Čedomir Jovanović- LDP-BDZS-SDU" za vanredne parlamentarne izbore, saopšteno je danas iz LDP-a.
Potpredsednik te partije Bojan Đurić je tom prilikom rekao da kampanju neće voditi "otvarajući frontove".
Đurić je kazao da će kampanja koju će voditi biti vrlo dinamična, pozitivna, sa ciljem da se dođe do svakog građanina Srbije.
"Apsolutno najvažnija stvar za Srbiju u ovom trenutku je kakvo će biti to jutro 17. marta. Da li će rezultati ovih izbora, pre svega liste koju smo danas predali, omogućiti novi optimizam u Srbiji, novu pozitivnu energiju i novu mogućnost da efikasno obavimo sve poslove koji su godinama ili decenijama odlagani. To je zadatak svih nas u ovoj kampanji i mi se radujemo poslu koji je pred nama"", naglasio je Đurić u saopštenju. On je dodao da će kampanja koju će voditi biti vrlo dinamična, pozitivna, sa ciljem da se dođe do svakog građanina Srbije, da se motivišu ljudi, pokrenu potencijali koji postoje u njima i u samoj zemlji, a koji su zbog pogrešne politike bile potisnuti na marginu. "Ovo je zemlja u kojoj je 800 000 nezaposlenih, zemlja s ogromnim javnim dugom, velikim problemima zaostalosti, izbegavanja modernizacije, zemlja koja je na evropskom putu suočena s mnogim problemima i političarima koji se kandiduju na ovim izborima je osnovni zadatak da te probleme počnu da reššavaju", istakao je on podvukavši da će to biti osnovni moto kampanje koja, deviza svih susreta s građanima.
