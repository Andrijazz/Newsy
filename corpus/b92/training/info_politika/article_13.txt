> Izvor: B92
> Datum: nedelja 5.01.2014
> Rubrika: info_politika
> Naslov: I Skoplje za zajedničke ambasade
> Članak:

Skoplje -- Makedonski premijer Nikola Gruevski izjavio da iza ideje o podeli prostora diplomatskih objekata nema političke pozadine, i da se radi o finansijskog uštedi.
Skoplje, kako je rekao šef makedonske diplomatije Nikola Poposki već duže vreme razgovara sa kolegama iz Srbije Turske, Slovenije, Crne Gore i Hrvatske oko realizacije ideje o podeli prostora diplomatskih objekata koji nisu u potpunosti iskorišćeni.
''Ova ideja znači da drzava čija ambasada ima višak prostora ustupi taj prostor državi koja nema ili ima male prostorije koje nisu dovoljne za normalno funkcionisanje diplomatske misije'', ističu u Skoplju. ''Ideja nije zajednicka diplomatija. Tu nema politicke pozadine, već čista finansijska ušteda i nista više od toga'', naglasio je premijer Gruevski. Cilj je, kako je istakao Gruevski, da se uštedi prostor, da se koriste zajednicke prostorije, ali ne zajednicka diplomatija. Prema njegovim rečima, na ovaj način sve države Balkana mogu dobiti svoja dioplomatska prestavništa i u onim državama gde sada nemaju. Ovakva odluka Makedonije, odgovor je na inicijativu šefa srpske diplomatije Ivana Mrkića koji je, radi smanjenja troškova diploamtske mreže, ponudio državama u regionu, uspostavljanje zajedničkih predstavništava u inostranstvu po ugledu na ''skandinavski model''. Mrkić je, kako su u subotu prenele ''Novosti'', rekao da bi do kraja godine mogao da se postigne dogovor, i da je Srbija najbliže dogovoru sa Makedoncima i Crnogorcima. Već su, kako je navedeno, uspostavljenii kontakti sa Skopljem, Podgoricom, Sarajevom, ali i Ljubljanom o eventualnim zajedničkim diplomatskim ispostavama u Africi, Aziji i Latinskoj Americi. Skandinavski model diplomatije pokazao se kao jako uspešan u svetu, navode u Skoplju, dodajući da će se sa zajedničkom diplomatskom mrežom smanjiti troškovi, ali i jačati regionalna prisutnost u najdaljim delovima sveta.
