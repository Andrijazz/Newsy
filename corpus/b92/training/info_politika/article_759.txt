> Izvor: B92
> Datum:  
> Rubrika: info_politika
> Naslov: Antić: Zemljište za radna mesta
> Članak:

Beograd -- Kandidat koalicije SPS-PUPS-JS za gradonačelnika Beograda Aleksandar Antić izjavio je danas da glavni grad više ne može skupo da prodaje zemljište.
On je rekao da bi grad trebalo ga zemljište daje besplatno ili sa značajnim popustima ako ono obezbedjuje otvaranje
novih radnih mesta.
Antić je najavio da će koalicija SPS-PUPS-JS sutra početi kampanju za izbore u Beograd sa sloganom "Beograd su ljudi", saopstio je SPS. "Prvi korak koji ćemo mi povući na ovim izborima u stvaranju slike grada kakvog mi želimo je naša odluka da tokom kampanje Koalicija SPS-PUPS-JS ne lepi plakate po Beogradu", rekao je Antić. Ponovio je da će do kraja godine biti završen most Zemun-Borča i istakao značaj obilaznice oko Beograda. Vanredni parlamentarni izbori i izbori za Skupštinu Beograda zakazani su za 16. mart.
