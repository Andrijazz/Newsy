> Izvor: B92
> Datum: utorak 11.02.2014
> Rubrika: info_politika
> Naslov: Mukerdji čestitao Dan državnosti
> Članak:

Beograd -- Predsednik Indije Pranab Mukerdji čestitao je građanima Srbije i predsedniku Tomislavu Nikoliću Dan državnosti 15. februar.
Predsednik Indije je Srbiji poželeo napredak i blagostanje, saopštila je danas indijska ambasada u Beogradu.
Predsednik Indije rekao je u čestitki da Indiju i Srbiju vezuju dugogodišnje prijateljstvo i saradnja, koje obeležavaju međusobno razumevanje i podrška u pitanjima od suštinskog interesa.
"Uveren sam da će se bliski i srdačni bilateralni odnosi Indije i Srbije podići na viši nivo u predstojećim godinama, kroz multisektorsko partnerstvo i veći obim trgovine i razmene", rekao je Mukerdji.
