> Izvor: B92
> Datum: subota 8.02.2014
> Rubrika: info_politika
> Naslov: Mir na Balkanu relativna kategorija
> Članak:

Vašington -- Premijer Ivica Dačić izjavio da je važno da Srbija bude politički stabilna i da je to državni prioritet, kao i da se izbori za što bolju međunarodnu poziciju.
Dačić je iz Vašingtona za RTS rekao da i događaji u BiH potvrđuju koliko je mir i stablnost na Balkanu "relativna kategorija" i koliko je malo potrebno da dođe do destabilizacije.
"U tom smilsu je veoma važno da Srbija bude poltički stabilna i bude faktor mira i stabilnosti i to je za nas državni prioritet, a takođe je naš državni prioritet i da se izborimo da imamo što bolju međunarodnu poziciju - i u tom pogledu su za nas veoma važni odnosi sa SAD" rekao je Dačić. Prema njegovim rečima, došli smo do toga da imamo imamo veoma prijateljske odnose sa Rusijom, Kinom, otpočeli smo pregovore sa EU i imamo veoma pozitivan tok odnosa sa SAD gde dolazi do uspostavljanja jedne više doze međusobnog poverenja. Premijer, koji se nekoliko dana nalazi u SAD gde je prisustvovao i molitvenom doručku koji je organizovao američki predsednik Barak Obama, naveo je da je od svih sagovornika čuo da je Srbija praktično uradila ono što je govorila, a to je da će imati konstruktivnu ulogu u dijalogu sa Prištinom u Briselu, da će učiniti sve na planu unutrašnjih reformi i razvoju bilateralnih odnosa sa SAD. "To se ovde zaista visoko ceni" podvukao je Dačić. Upitan za predstojeću sednicu SB UN Dačić je rekao da će tamo izraziti stav Srbije da je za nastavak dijaloga, govoriti o zlouotrebama tog dijaloga od strane Prištine koja to koristi da afirmiše svoju nezavisnost i o potrebi garantovanja potpune bezbednosti i eliminisanja slučajeva kao što je hapšenje Olivera Ivanovića i nekih drugih. On je podsetio i da posle toga odlazi u Brisel gde će zajedno sa prvim potpredsednikom vlade Aleksandrom Vučićem učestvovati u dijalogu i dodao da ih čekaju neka nerešena pitanja kao što je pravosuđe, ali i pravljenje statuta i zatim i konstituisanje Zajednice srpskih opština. "Sve u svemu uradili smo mnogo, svi nam odaju priznanje, ali očeuju da ono što se dešava u regionu, izbori u Srbiji, izbori na KiM, odlazak Ketrin Ešton ne naruši dijalog u Briselu" kazao je Dačić.
