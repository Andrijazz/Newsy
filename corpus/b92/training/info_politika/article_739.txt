> Izvor: B92
> Datum: sreda 12.02.2014
> Rubrika: info_politika
> Naslov: Tadić se sastao s Meškovim
> Članak:

Beograd -- Lider Nove demokratske stranke Boris Tadić sastao se u Beogradu sa zamenikom ministra spoljnih poslova Rusije, Aleksejem Meškovim.
Kako je saopšteno iz Nove demokratske stranke, Tadić i Meškov su razgovarali o odnosima dve zemlje.
"Tadić i Meškov su razgovarali o konkretnim koracima za unapređenje strateškog pratnerstva Srbije i Rusije, pri čemu je Tadić istakao potrebu da se to partnerstvo obogati novim kapitalnim projektima", piše u saopštenju Tadićeve Nove demokratske stranke.
Tadić je izrazio zadovoljstvo zbog sprovođenja energetskog sporazuma Rusije i Srbije, potpisanog u vreme njegovog predsedničkog mandata, koji je obuhvatio izgradnju gasovoda Južni tok kroz Srbiju, izgradnju podzemnog skladišta gasa u Banatskom dvoru i većinsko vlasništvo ruskog Gasproma u NIS. Razgovarali su i o političkoj situaciji u Srbiji i o rešenjima koja se primenjuju za rešavanje kosovskog problema.
