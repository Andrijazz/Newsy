> Izvor: B92
> Datum: ponedeljak 3.02.2014
> Rubrika: info_politika
> Naslov: Šest odbornika iz Niša napustilo DS
> Članak:

Niš -- Demokratsku stranku u Nišu napustilo je danas šest odbornika u Skupštini grada, među kojima bivši niški gradonačelnik Miloš Simonović.
Oni su napustili DS, kako su rekli, "zbog dubokog neslaganja sa politikom rukovodstva DS".
Oni su kazalii da će na budućim parlamentarnim izborima podržavati Borisa Tadića i da će "svoj politički angažman staviti u funkciju rada u odborničkoj grupi Skupštine grada zastupajući osnovna demokratska načela i principe u interesu gradjana".
Stranku su napustili raniji niški gradonačelnik i član Predsedništa DS Miloš Simonović, kao i bivši funkcioneri DS Goran Krivačević, Dragana Stojanović Krstić, Boban Mihajlović, Sonja Stanojević i Jelena Filipović.
Demokratsku stranku danas je napustio i Janko Veselinović, zamenik šefa poslaničke grupe DS u Skupštini Srbije. Pre njega učinilo je isto i nekoliko visokih funkcionera DS. Sva ova istupanja iz DS počela su kada je počasni predsednik Boris Tadić saopštio da napušta demokrate.
Demokratsku stranku danas je napustio i Janko Veselinović, zamenik šefa poslaničke grupe DS u Skupštini Srbije. Pre njega učinilo je isto i nekoliko visokih funkcionera DS. Sva ova istupanja iz DS počela su kada je počasni predsednik Boris Tadić saopštio da napušta demokrate.
DS je na poslednjim lokalnim izborima na kojima je nastupala pod nazivom "Izbor za bolji život - Boris Tadić" osvojila 15 mandata, a stranku su su već napustila četiri odbornika i formirala posebnu odborničku grupu i pokret Koalicija za Niš. Pošto je stranku napustilo još šest odbornika, DS ostaje u lokalnom parlamentu sa pet odbornika, ali postoji bojazan da bi taj broj mogao da bude i manji i da se neko još priključi grupi od šest odbornika koji će podržavati Tadića. Nova istupanja iz stranke, kako je rečeno, biće i na nivou gradskih opština, što će biti obelodanjeno narednih dana, navode oni koji su napustili DS. U Gradskom odboru DS Tanjugu je rečeno da će istupanje šest odbornika iz te stranke komentarisati kada budu znali više pojedinosti o tom činu.
