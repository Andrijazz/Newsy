> Izvor: B92
> Datum: sreda 29.01.2014
> Rubrika: info_politika
> Naslov: "Važna saradnja sa gardom Ohaja"
> Članak:

Beograd -- Saradnja Ministarstva odbrane sa Nacionalnom gardom američke savezne drzave Ohajo veoma je važna za vojsku Srbije, rekao je ministar odbrane Nebojša Rodić.
Kako se navodi u saopštenju Ministarstva odbrane, tokom susreta u Pentagonu, kojem je prisustvovala i komandant Nacionalne garde Ohaja general-major Debora Ešenhurst, Gras je izrazio zadovoljstvo postignutim rezultatima saradnje u okviru Programa državnog partnerstva Srbije i u oblasti odbrane.
On je, kako se navodi, rekao da zajednički rad na razvoju Centra za obuku jedinica za multinacionalne operacije u bazi Jug", saradnju čine "izuzetnom u odnosu na 65 programa državnog partnerstva koje Sjedinjene Države ostvaruju sa državama širom sveta". Rodić je rekao da je saradnja sa Nacionalnom gardom Ohaja na najbolji način doprinosi i unapredjenju ukupnih bilateralnih odnosa Srbije i Sjedinjenih Država. On je naglasio da su Ministarstvo odbrane i Vojska Srbije opredeljeni da vojnu saradnju i dalje unapredjuju i podignu na još viši nivo, kroz zajedničko angažovanje medicinskih timova Vojske Srbije i Nacionalne garde Ohajo u okviru neke od narednih vežbi medicinske gotovosti. Rodić je razgovarao i sa direktorom Odbrambene obaveštajne agencije Majklom Flinom koji je rekao da je potrebna aktivnija internacionalna saradnja obaveštajne zajednice zbog razmene podataka i zajedničkog rada na prevenciji i suprotstavljanju pretnjama na globalnom nivou. Srpski ministar odbrane naglasio je da je sistem odbrane, ali i civilne obaveštajne zajednice Srbije spreman da u narednom periodu radi na još intenzivnijem uspostavljanju bliže i konkretnije saradnje i naveo da su znanje, razmena informacija i kvalitetnija medjusobna komunikacija osnovni preduslovi budućeg zajedničkog suprotstavljanja globalnim bezbednosnim pretnjama. Rodić je posetio i Nacionalni univerzitet odbrane Sjedinjenih Država.
