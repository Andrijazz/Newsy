> Izvor: B92
> Datum: nedelja 2.02.2014
> Rubrika: info_politika
> Naslov: Ugljanin: Formirati bošnjački blok
> Članak:

Beograd -- Ministar bez portfelja i predsednik partije SDA Sandžak Sulejman Ugljanin izjavio da je za tu partiju prioritet u kampanji formiranje bošnjačkog bloka.
On je za TV "Pink 3" rekao da na području Sandžaka ima oko 100.000 birača i da je stvaranje jedinstvenog bošnjačkog bloka bitno za dobijanje legitimiteta
Kada se ti glasovi podele na tri ili četiri grupe, onda niko nema legitimiteta, rekao je Ugljanin. Ugljanin je rekao da SDA pregovara i sa drugim strankama, napominjući da su "izbori ipak sve iznenadili, jer nisu verovali da će ih zaista biti". On je dodao da je prvo razgovarao sa LDP-om, "jer oni imaju realne poglede na bošnjačko pitanje" dodajući da će se razgovarati i sa ostalima, ali da je ipak najvažnije stvoriti bošnjački blok, što bi im omogućilo da budu samostalni. Razgovaraćemo i sa Romima, Bugarima i Albancima, jer tako možemo formirati jak manjinski poslanički klub, jer je pitanje manjina kod nas značajno i treba da dobijemo svoje legitimne predstavnike, kazao je Ugljanin.
