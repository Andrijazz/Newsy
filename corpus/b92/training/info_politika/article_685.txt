> Izvor: B92
> Datum: ponedeljak 10.02.2014
> Rubrika: info_politika
> Naslov: BG i ZG plaše se nemira u BiH
> Članak:

Beograd -- Nemiri u BiH izazvali su i hitne reakcije zvaničnog Beograda i Zagreba. U Beograd je pozvan predsednik RS Milorad Dodik, dok je hrvatski premijer išao u Mostar.
Iz Beograda je poručeno da je stabilnost republike Srpske ključna za Srbiju i da će takva vrsta stabilnosti podupirati svim snagama, dok je iz Mostara hrvatski premijer poruči da trenutna situacija u BiH ne odgovara interesima Hrvatske.

Grupa građana koja podržava građanske proteste u Bosni i Hercegovina najavila je da će na Trgu republike u centru Beograda organizovati protest solidarnosti. Protest organizuju građani koji su se okupili na grupi na Fejsbuku pod nazivom "Podrška narodu Tuzle iz Srbije". Skup je zakazan za 16 sati kod restorna Ruski car. Situacija u BiH biće i jedna od tema na sastanku ministara spoljnih poslova Evropske unije.
Grupa građana koja podržava građanske proteste u Bosni i Hercegovina najavila je da će na Trgu republike u centru Beograda organizovati protest solidarnosti. Protest organizuju građani koji su se okupili na grupi na Fejsbuku pod nazivom "Podrška narodu Tuzle iz Srbije". Skup je zakazan za 16 sati kod restorna Ruski car. Situacija u BiH biće i jedna od tema na sastanku ministara spoljnih poslova Evropske unije.
Govoreći o tome šta je izazvalo takvo uznemirenje Beograda i Zagreba, Aleksandar Popov iz Centra za regionalizam kaže za B92 da se i Beograd i Zagreb plaše da se takva talas nemira ne prenese i na njihovu teritoriju. "Jednostavno u pitanju je to što se i Zagreb i Beograd boje da se ono što se dešava i BiH na neki način ne prelije i kod njih, jer situacija ni u Srbiji ni u Hrvatskoj nije idilična kada je reč o ekonomiji. Upravo to siromaštvo je bilo okidač za ono što je počelo da se dešava u Bosni", rekao je on. On kaže da je krivac za stanje u Bosni i međunarodna zajednica, čiji predstavnik ima ovlašćenja veća od bilo kog diktatora. "Bilo bi bolje da se više zabrinula međunarodna zajednica, a pre svega EU, koja je jedna od krivaca što se dovde došlo u BiH, jer je sve vreme od Dejtonskog sporazuma u BiH funkcionisao visoki predstavnik, koji je imao ovlašćenja koja prevazilaze ovlašćenja svakog diktatora...I nakon 18 godina mi imamo ovakvu situaciju koja je dramatična, što je faktički kao jedno stanje truljenja", ističe Popov.
