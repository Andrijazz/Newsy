> Izvor: B92
> Datum: subota 18.01.2014
> Rubrika: info_politika
> Naslov: SPO: Ključne su evrointegracije
> Članak:

Beograd -- Glavni odbor SPO zaključio je da su evropske integracije i primena Briselskog sporazuma uslov za preobražaj Srbije u evropski uređenu i prosperitetnu državu.
Posle sednice Glavnog odbora SPO kao važni zadaci su navedeni i borba protiv kriminala, ubrzane demokratske i ekonomske reforme, kao i razotkrivanje zločina državnog terorizma iz vremena Slobodana Miloševića.
"SPO pruža punu podršku ostvarenju ovih ciljeva i odlučan je u političkom demaskiranju snaga koje pribegavaju i zločinima, kako bi minirale Briselski sporazum, zaustavile borbu protiv kriminala i sprečile pregovore o članstvu Srbije u Evropskoj uniji", piše u saopštenju.
