> Izvor: B92
> Datum:  
> Rubrika: info_politika
> Naslov: Antić kandidat SPS za Beograd
> Članak:

Beograd -- Najizvesniji kandidat za gradonačelnika Beograda Koalicije SPS-PUPS-JS je Aleksandar Antić, izjavio je danas član Privremenog organa iz SPS Nikola Nikodijević.
On je dodao da će konačna odluka o tome biti doneta posle razgovora sa koalicionim partnerima.
"Gradski odbor SPS juče je predložio Antića za kandidata za gradonačelnika, jer smatramo da je to najlogičnije rešenje, s obzirom da je pet godina bio na čelu gradskog parlamenta, poznaje problematiku grada i učestvovao je u velikim projektima", rekao je Nikodijević.
On je naglasio da je upravo socijalna politika deo politike koju je Antić vodio zajedno sa svojim koalicionim partnerom Milanom Krkobabićem. Nikodijević veruje da će i koalicioni partneri SPS - PUPS i JS - doneti konačnu odluku da Antić bude kandidat za gradonačelnika Beograda.
