> Izvor: B92
> Datum: utorak 11.02.2014
> Rubrika: info_politika
> Naslov: Tadić, Čanak i Petrović u koaliciji
> Članak:

Beograd -- Lider NDS Boris Tadić potpisaće sutra koalicioni sporazum sa predsednicima LSV i Zajedno za Srbiju Nenadom Čankom i Dušanom Petrovićem.
Potpisivanju koalicionog sporazuma prethodnio je sastanak u Novom Sadu pre nekoliko dana na kome je dogovoreno stvaranje zajedničkog bloka za predstojeće izbore i postignut konsenzus o ključnim pitanjima.
Sastanku su prisustovali i predstavnici tzv. Bošnjačkog bloka, Hrvatske nezavisne liste, Zelene ekološke stranke - PO Vojvodina Zeleni, Zeleni Srbije, Zajedno za Vojvodinu i Demokratske zajednice vojvodjanskih Madjara. Petrović je ranije rekao da će na parlamentarnim izborima 16. marta nosilac načelno dogovorene liste "gradjanskog bloka" biti Boris Tadić koji formira Novu demokratsku stranku. Tadić je 30. januara ubrzo nakon sednice Glavnog odbora DS izašao iz te stranke i započeo formiranje Nove demokratske stranke kojoj su se prethodnih dana pridružili i nekadašnji članovi DS, medju kojima i bivši poslanici Slobodan Homen, Aleksandar Senić, Nenad Konstantinović, Srdjan Miković. Tadić je tada rekao da je tu odluku doneo zbog neslaganja sa pravcem kojim demokrate idu pod novim rukovodstvom i zbog razgovora o saradnji DS i Nove stranke Zorana Živkovića.
