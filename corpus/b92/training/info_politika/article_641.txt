> Izvor: B92
> Datum: subota 8.02.2014
> Rubrika: info_politika
> Naslov: DS počela prikupljanje potpisa
> Članak:

Beograd -- DS počela je danas prikupljanje potpisa gradjana koji podržavaju listu te stranke za parlamentarne i beogradske izbore.
Lider te stranke Dragan Đilas poručio je da će demokrate u narednih 40 dana pokazati gradjanima da se ne plaše i da su hrabri.
Đilas, koji je potpisao listu u prostorijama opštinskog odbora DS na Zvezdari rekao je novinarima da su DS i njeni koalicioni partneri jedini koji "ne žele da čekaju u predvorju Aleksandra Vučića da vide hoće li ih zvati u vladu". "Svi građani očekuju od nas i mi im obećavamo da ih nećemo prevariti posle izbora i nećemo ući u vladu sa Vučićem ne zato što imamo nesto lično protiv njega, nego zbog svega što su radili u prethodne dve godine i od Srbije napravili zemlju straha i ekonomski je uništili", rekao je Đilas. On je izrazio uverenje u ogromnu podrsku građana i nadu da će oni dati DS mogućnost da nastavi da vodi Beograd, ali i šansu da vodi Srbiju Dragan Đilas izjavio je danas da je u Beogradu sakupljeno više od 100.000 potpisa za neposredan izbor gradonačelnika, ali da vlast nije prihvatila izmenu tog zakona iz straha. "U Beogradu smo sakupili više od 100.000 potpisa naših sugradjana koji su tražili neposredan izbor gradonačelnika. Ova vlast u strahu od toga da će gradjani dati podršku onome što smo radili prethodnih deset godina nije prihvatila izmenu tog zakona", kazao je Đilas novinarima u Beogradu. On je rekao da je danas počelo prikupljanje potpisa podrške Demokratskoj stranci na izborima 16. marta i da su u Beogradu "jasno pokazali šta znaju". "Želimo svim gradjanima Srbije ono što su Beogradjani, a i veliki deo Vojvodine imali prethodnih godina", kazao je on i dodao je njihova lista jedina u Srbiji koja ne želi da čeka u predvorju ispred vrata Aleksandra Vučića. Predsednik beogradskog odbora DS Balša Božović upitao je u kom svojstvu je potpredsednica SNS i ministarka energetike u ostavci Zorana Mihajlović primila gradjane u Skupštinu grada Beograda. "U kom svojstvu je gospodja Zorana Mihajlović danas primila gradjane u Skupštinu grada Beograda, jer smatramo da je licemerno da daje izjavu da se zalaže protiv poreza koji su njeni partijski vojnici doneli kroz Privremenu upravu Beograda pre samo mesec dana", kazao je Božović. On je podsetio da je ona u Vladi Srbije glasala da se Beogradu oduzme deset miliona dinara.
