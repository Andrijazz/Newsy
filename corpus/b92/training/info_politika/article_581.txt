> Izvor: B92
> Datum:  
> Rubrika: info_politika
> Naslov: Sindikat "Sloga" uz DS na izborima
> Članak:

Beograd -- Udruženi sindikat Srbije "Sloga" potvrdio je da će na izborima nastupiti na zajedničkoj listi sa DS i to zbog formiranja radne grupe za izradu Zakona o radu.
"Odluku smo doneli pošto su članovi Vlade u tehničkom mandatu, Aleksandar Vučić i Rasim Ljajić, zajedno sa tzv. 'večitim' reprezentativnim sidikatima formirali novu radnu grupu za izradu zakona o radu, uprkos činjenici da je osnovana od strane predstavnika vlade u ostavci, čime su pogažena osnovna načela demokratski uređene države", navodi se u saopštenj
Radna grupa za izradu zakona o radu koju čine predstavnici vlade, sindikata i poslodavaca, počela je sa radom 3. ferbuara. U saopštenju se navodi se da je Glavni odbor "Sloge" jednoglasno doneo odluku da na vanrednim izborima nastupi na listi okupljenoj oko DS nakon što je Radna grupa za izradu Zakona o radu, zvanično počela rad 3. februara, iako je osnovana od strane predstavnika vlade, a vlada je u ostavci. "Sloga" će, kako je saopšteno, kroz institucionalni, ali i svaki drugi angažman, insistirati na očuvanju radnih mesta, zapošljavanju i podizanju minimalne cene rada, a sidnikat će se boriti i protiv svih koji prizivaju strane investitore govoreći o jeftinoj radnoj snazi u Srbiji. U saopštenju se poručuje i da dostojanstvo zaposlenih mora biti opipljiva stvarnost, a da socijalni dijalog mora biti na nivou razvijenih zemalja EU.
