> Izvor: B92
> Datum:  
> Rubrika: info_politika
> Naslov: "Neophodno promeniti statut BG"
> Članak:

Beograd -- Kandidat DSS za gradonačelnika Beograda Aleksandar Popović istakao da je opština Grocka tipičan primer što građani, zbog aktuelnog Statuta, imaju puno problema.
"DS, SPS, URS i LDP su svojevremeno usvojili Statut koji je kompletno centralizovao grad i opštinama oduzeo prihode, a nametnuo nova zaduženja za koja one nemaju para", rekao je Popović i ukazao na neophodnost decentralizacije grada.
Zato opštine poput Grocke, kako navodi Gradski odbor DSS u saopštenju, nisu u stanju da same asfaltiraju svoje puteve, nemaju nikakve ingerencije ni prihode, a preuzele su dugove vezane za vodovod i kanalizaciju. Grad određuje regulacione planove za teritoriju opštine Grocka, a ni jedan novi plan detaljnog uređenja nije doneo, istakao je Popović. Grad je, kako je naveo, dao zadatak Grockoj da obezbedi prevoz učenika i da plaća dugove za javnu rasvetu, a nije obezbedio nikakve izvore prihode za tu obavezu. Popović je naglasio da je sve što se danas događa u Grockoj i u drugim opštinama, problemi koje građani imaju, jasan dokaz da je Statut Beograda neophodno menjati i da je neophodno izvršiti decentralizaciju grada.
