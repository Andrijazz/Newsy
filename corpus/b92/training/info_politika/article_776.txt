> Izvor: B92
> Datum:  
> Rubrika: info_politika
> Naslov: DS predala listu kandidata za BG
> Članak:

Beograd -- DS je Gradskoj izbornoj komisiji predala listu kandidata za gradske odbornike pod nazivom "Sa Demokratskom strankom za demokratski Beograd - Dragan Đilas".
Listu je predao lider DS-a i kandidat za gradonačelnika Dragan Đilas u društvu predsednika gradskog odbora DS-a Balše Božovića.
Osim članova DS-a, na listi se nalaze i predstavnici Nove stranke i sindikata Sloga. Đilas je kazao da će na izborima 16. marta Beograđani dati svoj sud ne samo o tome šta je gradska vlast na čijem je čelu bio radila proteklih pet godina, već i o svemu što se u Beogradu radilo od 2000. godine i kada je na njegovom čelu bio Nenad Bogdanović. "Očekujemo ogromnu podršku Beograđana i podršku da nastavimo put kojim smo išli i za sve što smo radili", rekao je Đilas. On je ocenio da su Beograđani najviše svesni toga koliko se grad promenio i koliko je život u njemu kvalitetniji, podsetivši na to da jedino buduće majke u Beogradu za vreme trudničkog bolovanja dobijaju punu platu, kao i da penzionieri sa nižim primanjima dobijaju pomoć. "Tražimo podršku za infrastrukturne projekte, ali i za socijalnu politku koju smo vodili", kazao je Đilas. Upitan ko je ne listi kandidata za odbornike, Đilas nije izdvojio nikog posebno, već je samo rekao da je reč o jakom i dobrom timu. Božović je rekao da očekuje uspeh na gradskim izborima. "Mogu da nam nameštaju afere, ali ne mogu da prevare oči Beograđana", rekao je Božović.
