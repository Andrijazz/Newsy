> Izvor: B92
> Datum:  
> Rubrika: info_politika
> Naslov: Ko hoće da DS bude Vučićeva rezerva
> Članak:

Beograd -- GO DS-a u subotu odlučuje da li će stranku svrstati na rezervnu klupu Aleksandra Vučića za neku buduću koaliciju ili će potvrditi politiku opozicione partije.
To je rekla portprolka DS Aleksandra Jerkov i istakla da tema sednice GO neće biti smenjivanje lidera DS Dragana Đilasa, što pokreću neki stranački odbori.
"Uvereni smo da će GO zauzeti stav da je DS jedina brana jednoumlju i jedina brana propadanju Srbije i uvereni smo da će to biti politika koja će biti potvrdjena i ove subote", kaže Jerkovljeva za Betu.
Ona je istakla da je umorna od demantovanja broja odbora koji su navodno tražili smenjivanje Đilasa i dodala da ti odbori uglavnom ne postoje ili se ne sastaju. "Nećemo se upuštati u to licitiranje brojem odbora jer statutarne mogućnosti da pokrenu to pitanje nemaju oni, već članovi GO koji na sednicu dolaze svesni toga koga predstavljaju i kakva je njihova uloga u DS. Uvereni smo da će oni dati poverenje ne Draganu Đilasu, već politici koja stranku pozicionira kao opozciju", istakla je ona. Dodala je da će se na sednici Glavnog odbora formirati izborni štab, da bi DS spremno dočekala eventualne poslaničke izbore. "Parlamentarni izbori su jedini izlaz iz situacije i mi ih tražimo već godinu dana jer smatramo da vlada ne radi dobro, da se izlaz iz krize ne može tražiti kroz otpuštanje ljudi, povećanje poreza i smanjenje zarada. Potrebni su razvojni projekti, a ova vlada nema kapaciteta, ni znanja da te projekte predloži", ocenila je Aleksandra Jerkov. Ona je istakla da će odluka GO biti obavezujuća za sve članove stranke i da će posle toga DS moći da ostavi za sobom bavljenje pitanjem ko će šta biti u stranci, te će moći da "nastavi borbu protiv pogubne politike Vlade".
U subotu 18. januara u Novom Sadu biće održana sednica Glavnog odbora DS-a. Aleksandra Jerkov očekuje da većina odbora podrži politiku stranke koju vodi Dragan Đilas, koja je "jedina alternativa SNS i vladi koja urušava zemlju". "Veliki broj odbora izjasnio se o tome da nije vreme za unutarstranačke izbore i da DS umesto toga što pojedinci u njoj energiju troše na to ko će šta biti u stranci treba da se preusmeri na predstojeće beogradske izbore, vrlo moguće i parlamentarne, i da se mora pozicionirati kao jedina ozbiljna alternativa svemu lošem", rekla je Jerkovljeva.
U subotu 18. januara u Novom Sadu biće održana sednica Glavnog odbora DS-a. Aleksandra Jerkov očekuje da većina odbora podrži politiku stranke koju vodi Dragan Đilas, koja je "jedina alternativa SNS i vladi koja urušava zemlju".
"Veliki broj odbora izjasnio se o tome da nije vreme za unutarstranačke izbore i da DS umesto toga što pojedinci u njoj energiju troše na to ko će šta biti u stranci treba da se preusmeri na predstojeće beogradske izbore, vrlo moguće i parlamentarne, i da se mora pozicionirati kao jedina ozbiljna alternativa svemu lošem", rekla je Jerkovljeva.
Prethodno je Tanjug preneo izjavu Aleksandre Jerkov da aktuelna vlada "nije imala sluha" za predloge DS-a kojoj je ta stranka iznosila u prethodnih godinu dana navodeći nekoliko desetina konkretnih rešenja za prevalizaleženje ekonoske krize. "Predložili smo zakon o ograničavanju kamata u bankarskom sektoru koji bi onemogućio banke da kroz namete ostvaruju enormne zarade, predlagali smo da se prekine zaduživanje zemlje, osim ako se ne ulaže u infrastrukturne projekte i kapitalne investicije, predložili smo da se smanji porez na zarade, da se sa poljoprivrednicima naprave ugovori koji će garantovati otkup po određenim cenama", rekla je Aleksandra Jerkov. Uverena da je DS izgubila izbore 2012. godine, jer su građani koji žive loše očekivali od vlade SNS da im omogući bolji život, Jerkovljeva smatra da je jedan od načina da njena stranka vrati razočarane glasače da ih ubedi "da je DS stranka koja ima najstručnije ljude, najhrabrija rešenja i konkretne planove o kojima govore rezultati". Ti rezultati se, dodala je, jasno vide u Vojvodini i u Beogradu, gde, prema njenim rečima, DS ima mogućnost da kreira atmosferu i gde rezultati pokazuju da stranka ima snagu i sposobnost. "Za sve što u prethodnom periodu nije bilo dobro predsednik stranke Dragan Đilas se izvinio, ali kad se sada pogledaju rezultati ove vlade, vidi se da vlada DS nije bila loša", rekla je Aleksandra Jerkov. Jerkovljeva je ponovila da DS traži vanredne parlamentarne izbore, jer vlada ne radi dobro, ali i naglasila da javnost već neko vreme ne uspeva da sazna zašto to žele i funkcioneri SNS. "Čuli smo od većine zvaničnika SNS da žele izbore da bi Aleksandar Vučić bio premijer i to jeste legitiman zahtev, ali to treba otvoreno reći građanima. Ili neka kažu šta vlada ne radi dobro, šta će biti dodatna vrednost nakon izbora ako rezultat bude takav da SNS ima više uticaja u vladi, ili neka kažu da vlada radi dobro i da u tom smislu ne treba ići na izbore", rekla je Aleksandra Jerkov.

Poslanik DS-a Konstantin Samofalov u izjavi za agenciju Tanjug kaže da DS obavezan prema svojim biračima da na beogradske izbore i eventualne parlamentarne izbore izađe spremna i nepodeljena, što je moguće samo ako se kako kaže na sednici GO "donese" hrabra odluka i smeni predsednik stranke Dragan Đilas. "Ovo je teška situacija, rekao bih nezapamćena u DS - liderstvo koje ne čuje glas sopstvenog članstva", rekao je Samofalov. Uoči sednice Glavnog odbora u Novom Sadu u subotu, 18. januara, Samofalov je dodao da je više od 50 opštinskih odbora podržalo zahtev za promenama u stranci i da se u tom kontekstu ne sme prenebregnuti činjenica da je, pored ostalih, reč o nekim odborima iz Beograda, Vojvodine i centralne Srbije, koji su simboli DS.
Koliko odbora traži Đilasovu smenu - 20, 25, 43, 45, 50 .... Za sada zvanično nije poznat tačan broj odbora koji smatraju da Đilas treba da ode sa čela DS-a, koje je preuzeo krajem novembra 2012. Prema našim saznanjima, barem 20-tak odbora podržava incijativu da Đilas više ne vodi DS, dok neki funkcioneri stranke tvrde da je taj broj dvaput veći. Juče je poslanik DS-a Vladimir Jovanović izjavio da 43 opštinska odbora DS-a traži Đilasovu smenu. Poslanik DS-a Janko Veselinović danas tvrdi da zahtev za smenu stiže od 45 od aktivnih 130 opštinskih odbora DS. Konsantin Samofalov, takođe poslanik DS-a tvrdi da je više od 50 opštinskih odbora protiv Đilasa.
Koliko odbora traži Đilasovu smenu - 20, 25, 43, 45, 50 ....
Za sada zvanično nije poznat tačan broj odbora koji smatraju da Đilas treba da ode sa čela DS-a, koje je preuzeo krajem novembra 2012. Prema našim saznanjima, barem 20-tak odbora podržava incijativu da Đilas više ne vodi DS, dok neki funkcioneri stranke tvrde da je taj broj dvaput veći.
Juče je poslanik DS-a Vladimir Jovanović izjavio da 43 opštinska odbora DS-a traži Đilasovu smenu. Poslanik DS-a Janko Veselinović danas tvrdi da zahtev za smenu stiže od 45 od aktivnih 130 opštinskih odbora DS. Konsantin Samofalov, takođe poslanik DS-a tvrdi da je više od 50 opštinskih odbora protiv Đilasa.
"Inicijativa jasno odslikava volju članstva koja je sprovedena u odlukama opštinskih odbora za tim promenama, ali i nezadovoljstva članova zbog načina na koji Dragan Djilas rukovodi strankom, zbog njegovih kadrovskih rešenja i katastrofalnih izbornih rezultata na izborima - od tri odsto u Zaječaru, do poseldnjih 11 odsto na Voždovcu", dodao je on. Samofalov očekuje da će u subotu na GO, u demokratskoj proceduri koja je, kako podseća, tokom proteklih decenija uvek bila svojstvena DS, raspravljati o izveštaju predsednika Djilasa i da taj izveštaj neće biti usvojen, čime će Djilas biti razrešen. U nastavku sednice i u narednim danima, dodao je, u skladu sa aktima DS i Statutom biće vučeni potezi koji se odnose na to ko će rukovoditi strankom. Samofalov je naglasio da se i više od 10 opštinskih odbora iz Vojvodine izjasnilo za promene, kao i polovina funkcionalnih odbora u Beogradu, medju kojima su, kako je ukazao, veoma važni opštinski odbori poput Vračara, Zemuna, Savskog Venca, Palilule, Rakovice... "Jasno je da je stav članstva stranke da mora da dodje do promena u najboljem interesu i stranke i Srbije, ovde se ne radi o borbi protiv pojedinca, mi uvažavamo svakoga, i bivše predsednike, to je odlika DS, mi moramo da gledamo u novo vreme i potrebna nam je nova energija", rekao je Samofalov. On je još jednom naglasio da očekuje da se broj od 50 opštinskih odbora uveća danas i sutra i da će na sednici GO postojati većina koja će doneti odluku da se razreši predsednik Đilas. "Verujem da ćemo imati većinu koja će doneti tu odluku da bismo mogli da nastavimo dalje, jer je ovo teška situacija, rekao bih nezapamćena u DS - imate liderstvo koje ne čuje glas soostvenog članstva", rekao je Samofalov i naglasio da je pitanje rasrešenja lidera stranke političko par ekselans pitanje. Na pitanje da li će dešavanja u stranci biti smetnja DS da se pripremi za izbore u Beogradu, Samofalov je rekao da očekuje da će, ukoliko dodje do razrešenja Djilasa, stranka konsolidovati redove. Samofalov je zaključio da je važno da se čuje mišljenje velikog broja opštinskih odbora u Beogradu koji zahtevaju da se Djilas povuče i da je ubedjen da će biti snage da se ostvari najbolji mogući rezultat na beogradskim izborima.


