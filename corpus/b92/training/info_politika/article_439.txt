> Izvor: B92
> Datum: petak 31.01.2014
> Rubrika: info_politika
> Naslov: Mrkić se sastao sa Mugabeom
> Članak:

Adis Abeba -- Ministar spoljnih poslova Srbije Ivan Mrkić, koji učestvuje na Samitu Afričke unije u Adis Abebi, sastao se danas s predsednikom Zimbabvea Robertom Mugabeom.
On se sastao i sa ministrom inostranih poslova te zemlje Simbarašeom Mumbengegvijem.
Mugabe je naglasio da njegova zemlja veruje da Srbija iskreno pristupa saradnji sa afričkim nacijama, tretirajući ih kao sebi ravne, saopštilo je srpsko Minstarstvo spoljnih poslova. On je podsetio na sve velike projekte koje su sve jugoslovenske firme radile u Africi, a posebno je istakao projekte , rekao je Mrkić. Ministar Mrkić zahvalio se Mvenči na principijelnoj poziciji nepriznavanja JPN Kosova. Dvojica zvaničnika razgovarali su o doprinosu Republike Srbije kroz političko angažovanje i učešće vojnih snaga širom teritorije Afrike, prvenstveno u Somaliji, Maliju, Liberiji, DR Kongu i Obali Slonovače, uz Mvenčino podsećanje na tradicionalno dobre odnose afričkih zemalja sa Srbijom. Takođe, ministar Mrkić razgovarao je i sa ministrom inostranih poslova Etiopije Tedrosom Adhanomom. Šef srpske diplomatije sastao se i sa šefom delegacije Novog Zelanda i državnim sekretarom ministarstva spoljnih poslova Švedske. Mrkić je razgovarao i sa ministrima inostranih poslova Somalije i Libije. Teme razgovora bile su saradnja u oblastima obrazovanja, poljoprivrede i mera bezbednosti, uz podsećanje na tradicionalno dobre odnose naše zemlje sa ovim afričkim državama. Srbija ima ulogu posmatrača u Afričkoj uniji, a kako je Mrkić ranije rekao Tanjugu, poruke koje srpska delegacija bude iznela na samitu biće uključene u zvanična dokumenta.
