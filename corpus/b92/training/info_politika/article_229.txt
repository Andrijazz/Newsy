> Izvor: B92
> Datum: utorak 21.01.2014
> Rubrika: info_politika
> Naslov: Sećanje na Đinđićevu vladu
> Članak:

Beograd -- Predsednik LDP i nekadašnji šef poslaničke grupe DOS Čedomir Jovanović organizovao je skup povodom godišnjice formiranja vlade Zorana Đinđića.
Skupu u Klubu poslanika u Beogradu prisustvuju ministri iz tadašnje vlade i drugi funkcioneri, Aleksandar Vlahović, Dragan Veselinov, Dragan Milovanović, Dušan Mihajlović, Žarko Korać, Slobodan Milosavljević, Goran Pitić, Dragoslav Šumarac, Goran Novaković, Rodoljub Šabić, Zoran Živković i Nenad Milić.
Srbija je 25. januara 2001. godine dobila prvog demokratski izabranog premijera, Zorana Đinđića. Na izborima koji su održani 23. decembra 2000. godine DOS koja je Zorana Đinđića kandidovala za premijera, osvojila je oko 65 odsto glasova.
