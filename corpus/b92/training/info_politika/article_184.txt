> Izvor: B92
> Datum: petak 17.01.2014
> Rubrika: info_politika
> Naslov: LSV: DS i SNS fali još DSS
> Članak:

Novi Sad -- LSV saopštila da su i DS i SNS, uprkos međusobnim ostrašćenim raspravama, spremne da mimo institucija razgovaraju o autonomiji Vojvodine.
Takvim razgovorima, kako kažu iz Lige, nedostaje samo DSS.
Bez obzira na to što po svim drugim pitanjima , navedeno je u saopštenju koje je potpisao potpredsednik LSV Đorđe Stojšić.
Ako im se u tom sastanku pridruži još i Vojislav Koštunica, biće to kompletna postava koja je i napravila ovaj i ovakav Ustav, u kojem su preko noći izigrane vojvođanske institucije a garancije njene autonomije pretočene u odredbu o najmanje sedam odsto budžeta, koja je zatim redovno kršena. Funkcioner SNS Nikola Selaković izjavio je Tanjugu da je ta stranka spremna da razgovara sa demokratama o rešavanju pitanja Statuta Vojvodine kao i da, u tom smislu, prihvata incijativu potpredsednika DS Miodraga Rakića da kao država, ali i stranka, i mimo tehničke radne grupe koja se bavi tim pitanjem, razgovara sa DS o Statutu te pokrajine.
