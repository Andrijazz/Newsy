> Izvor: B92
> Datum:  
> Rubrika: info_politika
> Naslov: Treća Srbija sama na izbore i u BG
> Članak:

Beograd -- Predstavnici Političke organizacije Treća Srbija danas su predali listu kandidata za beogradske izbore zakazane za 16. mart.
Naziv izborne liste je "Treća Srbija - za sve vredne ljude", kandidat za gradonačelnika je Aleksandar Protić, a ta politička organizacija na izbore izlazi samostalno.
Posle predaje liste gradskoj izbornoj komisiji, Protić je rekao novinarima da je došlo vreme da se "posle četvrt veka reciklirane politike i političara u Beograd uvodi odgovorna politika u kojoj su na prvom mestu gradjani". Protić je rekao da su za Treću Srbiju najvažniji ljudi dok je od programa koji će sprovoditi posebno naglasio zalaganje za obrazovanje, porodicu i politiku "tihe većine".
