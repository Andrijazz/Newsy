> Izvor: B92
> Datum: petak 17.01.2014
> Rubrika: info_politika
> Naslov: Odbor potvrdio Đelićevu ostavku
> Članak:

Beograd -- Administrativni odbor Skupštine Srbije potvrdio je danas ostavku bivšeg poslanika Demokratske stranke Božidara Đelića na poslaničku funkciju.
Đelić je ostavku na poslaničku funkciju podneo budući da je postao izvršni direktor investicione banke "Lazard".
Kako je rekao predsednik Administrativnog odbora Zoran Babić, Đelić je ostavku podneo u skladu za Zakonom o izboru narodnih poslanika - overenu u sudu i lično je predao na pisarnicu parlamenta.
Babić je Đeliću, u ime Administrativnog odbora, poželeo sreću u profesionalnoj karijeri. Ostaje da ostavku potvrdi Skupština Srbije na sednici, a nakon toga će na njegovo mesto parlament izabrati novog poslanika s te liste.
