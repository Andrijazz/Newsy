> Izvor: B92
> Datum: subota 18.01.2014
> Rubrika: info_politika
> Naslov: Vučević: DS nema ideju ni politiku
> Članak:

Beograd -- Član Predsedništva SNS Miloš Vučević smatra da izjava lidera DS pokazuje da DS nemaju nikavu politiku.
Vučević je reagovao na izjavu Dragana Đilasa da ta stranka neće biti uz "takozvanog reformatora i modernizatora Aleksandra Vučića".
"Ta izjava potvrđuje da DS i Đilas nemaju nikavu politiku, nikakvu ideju i da je njihova jedina politika - ideja da mrže SNS i Aleksandra Vučiha. Zamolio bih njega i sve oni koji imaju uticaja na medije da ga puštaju 24 sata, jer je to siguran put da SNS osvoji podršku natpolovične većine gradjana Srbije", rekao je Vučević Tanjugu. On je istakao i da je zanimljiva Đilasova konstatacija da ga brine hapšenje i procesuiranje tajkuna, što, dodaje, ukazuje da je njemu "bitno samo sticanje, odnosno dalje gomilanje ličnog materijalnog bogatstva". "To je slika i prilika politike koju nudi DS gradjanima Sbrije", zaključio je Vučević. Inače, Đilas je danas na sednici Glavnog odbora te stranke u Novom Sadu poručio da ne vodi stranku koja će biti uz "takozvanog reformatora i modernizatora Aleksandra Vučića, već DS koja veruje da može da pobedi SNS i Vučića i sa te pozicije menja državu".
