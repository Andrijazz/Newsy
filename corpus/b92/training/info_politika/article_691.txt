> Izvor: B92
> Datum: utorak 11.02.2014
> Rubrika: info_politika
> Naslov: Srbija nije u NATO zahvaljujući DSS
> Članak:

Sremska Mitrovica -- Lider Demokratske stranke Srbije Vojislav Koštunica izjavio da je ta stranka najzaslužnija što Srbija nije članica NATO-a.
Koštunica je u Sremskoj Mitrovici poručio da je sloboda najveća vrednost i da "ako Srbija hoće slobodu, ona mora biti politički neutralna".
On je na predizbornom skupu podsetio na sve borbe koje je DSS vodila prethodnih godina - "na borbu za Ustav, koji je i danas brana za one koji žele da rasparčaju Srbiju, borbu za narod i u Srbiji i u Republici Srpskoj, za dostojanstvo i srpske tradicionalne vrednosti". "Borba DSS je takođe i ona za političku neutralnost", rekao je Koštunica istakavši da je DSS "najzaslužnija je za odbijanje članstva u savezu NATO".

Prema njegovim rečima, DSS se protivi i ulasku Srbije u Evropsku uniju, "sa kojom treba da sarađujemo u skladu sa svojim interesima", saopštila je DSS. On je je naglasio da pored državnih razloga za neulazak u EU postoje i ekonomski "- jer se od potpisivanja Sporazuma o stabilizaciji i pridruživanju prazni budžet Srbije". Koštunica je podsetio i da je u mnogim zemljama članicama EU u toku ekonomska kriza i velika nezaposlenost, posebno među mladima, navodi se u saopštenju. On je istakao i da se DSS protivi prodaji poljoprivredne zemlje strancima, "koja će početi 2017. godine", dodaje se u saopštenju.
