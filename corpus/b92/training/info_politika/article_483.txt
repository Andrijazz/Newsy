> Izvor: B92
> Datum: ponedeljak 3.02.2014
> Rubrika: info_politika
> Naslov: Marković: Ući ćemo i u novu vladu
> Članak:

Jagodina -- Predsednik JS Dragan Marković rekao da su dve prethodne vlade 2008. i 2012. napravljene u Jagodini i ocenio da će kolicija SPS-PUPS-JS učestvovati i u trećoj.
"Koalicija SPS, PUPS, JS će dobiti mnogo više glasova nego na prethdnim izborima, jer su na njenom čelu ljudi koji iza sebe imaju dela, jer su u njoj ljudi iz naroda, jer najbolje razumemo obične ljude, mi smo zaštitnici običnih ljudi", rekao je Marković na Gradskoj televiziji "Jagodina".
"Mi najbolje razumemo obične ljude, jer smo svaki dan sa njima, znamo kako se živi u Srbiji", istakao je lider JS. Držimo se našeg programa, nismo ga menjali, "nismo sve realizovali, jer imamo malo poslanika u parlamentu i treba nam više", ocenio je Marković. Prema njegovim rečimam, osnovni principi ove koalicije su nova radna mesta, dovođenje investitora, socijalna pravda, saradnja i pomoć sindikatima u zahtevima za poslom i radničkim pravima. "Možem da konstatujem da 16.marta svoju sudbinu određuju građani birajući za koga će glasati. Ja sam siguran 100 odsto da građani Pomoravskog okruga nemaju za koga da glasaju, osim za koalicije SPS-PUPS-JS. Druge partije i lideri žive u Beogradu i teško je doći do njih", smatra Marković.
