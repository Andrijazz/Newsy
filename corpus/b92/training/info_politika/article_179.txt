> Izvor: B92
> Datum: petak 17.01.2014
> Rubrika: info_politika
> Naslov: Koliko odbora traži Đilasovu smenu?
> Članak:

Beograd -- Dan pred sednicu GO DS-a funkiconer te stranke i član predsedništva DS-a Aleksandar Senić tvrdi da do sada 55 opštinskih odbora DS-a traži smenu Dragana Đilasa.
On kaže da deo DS ne traži promenu rukovodstva da bi bio "privezak" SNS već zato što je nezadovoljan trenutnom snagom DS.
Senić kaže da je do sada u 55 opštinskih odbora DS pokrenuta inicijativa za ostavku predsednika Đilasa, ali da izjašnjavanje i dalje traje. On očekuje da do sutrašnje sednice GO bude najmanje 60 od 130 funkcionalnih odbora.
"Po meni, razlog za ovakvo demonstriranje nezadovoljstva u opštinskim odborima nije borba za poslanička mesta, niti za bilo kakve stranačke funkcije, već je to posledica zabrinutosti naše baze za stanje i budućnost Demokratske stranke", rekao je on. Ranije je Đilas za agenciju Beta kazao da njegovo smenjivanje traže ljudi koji su s pravom uplašeni za svoje pozicije u stranci, odnosno da li će se ponovo naći na poslaničkoj listi. Senić je kazao da u DS-u smatraju da je Đilas "bio nesumnjivo dobar gradonačelnik Beograda", ali da se iz rezultata lokalnih izbora u Zemunu ili na Voždovcu vidi da građani ne misle isto.
Za sada zvanično nije poznat tačan broj odbora koji smatraju da Đilas treba da ode sa čela DS-a, koje je preuzeo krajem novembra 2012. Svakodnevno članovi DS-a koji se protive Đilasu izlaze sa infromacijama da sve više opštinskih odbora otkazuje poslušnost Đilasu, pa je tako pre dva dana poslanik DS-a Vladimir Jovanović izjavio da 43 opštinska odbora DS-a traži Đilasovu smenu, juče je poslanik DS-a Janko Veselinović rekao da smenu traži 45 odbora, da bi zatim Konsantin Samofalov naveo da je više od 50 opštinskih odbora protiv Đilasa. Portparolka DS-a Aleksandra Jerkov juče je rekla da je umorna od demantovanja broja odbora koji su navodno tražili smenjivanje Đilasa i dodala da ti odbori uglavnom ne postoje ili se ne sastaju.
Za sada zvanično nije poznat tačan broj odbora koji smatraju da Đilas treba da ode sa čela DS-a, koje je preuzeo krajem novembra 2012.
Svakodnevno članovi DS-a koji se protive Đilasu izlaze sa infromacijama da sve više opštinskih odbora otkazuje poslušnost Đilasu, pa je tako pre dva dana poslanik DS-a Vladimir Jovanović izjavio da 43 opštinska odbora DS-a traži Đilasovu smenu, juče je poslanik DS-a Janko Veselinović rekao da smenu traži 45 odbora, da bi zatim Konsantin Samofalov naveo da je više od 50 opštinskih odbora protiv Đilasa.
Portparolka DS-a Aleksandra Jerkov juče je rekla da je umorna od demantovanja broja odbora koji su navodno tražili smenjivanje Đilasa i dodala da ti odbori uglavnom ne postoje ili se ne sastaju.
"Sutrašnje izjašnjavanje na Glavnom odboru DS nije izjašnjavanje o tome da li treba da sedimo na rezervoj klupi Aleksandra Vučića ili da budemo njegov privezak, već da li smo zadovoljni rezultatom od 11 odsto na Voždovcu ili tri odsto u Zaječaru, što nam svakako ne može omogućiti da budemo lideri ni vlasti ni opozicije", naveo je Senić. Prema njegovim rečima, ključno pitanje na sutrašnjoj sednici Glavnog odbora biće da li su demokrate zadovoljne politikom DS koja SNS-u omogućava rejting od 50 odsto. Senić je kazao da je druga zamena teza u DS da rukovodstvo stranke od pre neki dan priča da neće biti vanrednih parlamentarnih izbora, jer sadašnji vrh demokrata nema kandidata za nosioca liste za te izbore. "A mi sutra na Glavnom odboru biramo šefa izbornog štaba i utvrđujemo kriterijume za izbor narodnih poslanika. Ja postavljam pitanje, zar nije bitnije da se utvrdi ko će biti nosilac liste od toga ko će biti šef izbornog štaba", naveo je on. Takođe, dodao je, plasira se informacija da "nekakve mračne sile" stoje iza inicijative opštinskih odbora za smenjivanje Đilasa, a istina je da sada inicijativu pokreću i oni koji su 2012. podržavali aktuelnog predsednika DS. Senić je, nakon najave da će Đilas biti nosilac liste na izborima u Beogradu, upitao kako stranka misli da na tom mestu bude čovek "kome su veoma važni opštinski odbori u Beogradu, uskratili poverenje". "Kako neko može da traži podršku od građana, ako je nema ni u sopstvenoj organizaciji, na Vračaru, Paliluli, Savskom vencu ili u Rakovici, Zemunu?", zapitao je Senić. Sednica Glavnog odbora DS biće održana sutra u Novom Sadu. Đilas je izrazio očekivanje da će njegova politika dobiti podršku većine i da će posle svi morati da je sprovode ili potraže novu stranku.
