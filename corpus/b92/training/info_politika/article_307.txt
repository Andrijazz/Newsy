> Izvor: B92
> Datum: subota 25.01.2014
> Rubrika: info_politika
> Naslov: Vučić: Potrebne ozbiljne reforme
> Članak:

Beograd -- Srpska napredna stranka doneće danas odluku o raspisivanju vanrednih parlamentarnih izbora, a na stranačkoj izbornoj skupštini izabrati novo rukovodstvo.
Na početku izborne skupštine obraća se Aleksandar Vučić.
Pre izborne skupštine održana je sednica Predsedništva stranke na kojoj je razgovarano o stavu stranke prema održavanju vanrednih republičkih izbora, kao i o timu SNS za beogradske izbore 16. marta, ali detalji tog sastanka nisu poznati.
Vučić je na samom početku govorio o postignutim rezultatima, borbi protiv korupcije i kriminala. On je ocenio da je Srbija izvor političke stabilnosti u regionu. "Srbija je ne dovoljno brzim, ne dovoljno jakim, ali sigurnim korakom krenula u budućnost", rekao je Vučić. Dodao je da u Srbiji danas niko ne lomi latinične napise i table, i da su pojedini slučajevi loše namešteni od strane pojednih iz opozicije, koji žele da sadašnja Srbija liči na devedesete. Srbiju moramo da postavimo na zdrave noge, potrebno je da u narednom periodu izvršimo ozbiljne reforme u državi i društvu, rekao je Vučić. Vučić je rekao da je neophodno i postaviti na nekim mestima druge direktore, koji će više voditi računa o društvenom blagostanju. Tražim od vas da se da se borite za boje vaše stranke, za Srbiju, rekao je Vučić obraćajući se članovima SNS. Svim svojim snagama borićemo se sa svim problemi u Srbiji, rekao je on. "Ne tako što će država da zapošljava, već tako što će da pomogne privatni sektor. Da ne bude jedina nada da se neko zaposli u javni sektor", rekao je on. Najavio je i neke promene, dodajući da će se "osvežiti" Predsedništvo SNS. "Biće i nekih novih imena", rekao je Vučić i dodao da se nije mnogo bavio strankom u proteklom periodu. "Sutra će biti održana sednica Predsedništva SNS", rekao je Vučić. Dodao je da će predložiti da se proveri volja naroda.

Jedini kandidat za lidera je aktuelni predsednik Aleksandar Vučić, a kako su ranije najavljivali funkcioneri stranke, očekuju se promene u Glavnom odboru i Predsedništvu. Izbornoj skupštini naprednjaka bi trebalo, kako je najavljeno, da prisustvuje 4.000 delegata, a sednica neće imati svečani, već samo radni deo. Kako je juče Tanjugu rekao predsednik Izvršnog odbora Radomir Nikolić, jedini je kandidat za predsednika stranke, koji se bira prostom većinom glasova delegata, Vučić, budući da za predlaganje još nekog kandidata više nema mogućnosti, jer je za kandidovanje potrebna podrška najmanje 15 odbora. Nikolić je rekao da se očekuje reizbor članova Predsedništva, ali i neka nova lica u tom telu.

On je ponovio da se potpredsednici stranke biraju na predlog lidera SNS, tako da se u nastavku skupštine može očekivati i sednica Glavnog odbora, na kojoj će se birati i potpredsednici stranke i predsednik Izvršnog odbora. Lider naprednjaka ranije je poručio da je sednica zakazana kako bi se proverio i njegov, ali i legitimitet drugih funkcionera. Vučić je prvi put izabran za predsednika SNS 29. septembra 2012. godine, na vanrednoj skupštini stranke, kada je za njegovog zamenika izabrana Jorgovanka Tabaković, koja je zamrzla funkciju u stranci nakon što je izabrana za guvernera NBS. Vučić je bio jedini kandidat za tu funkciju - tada su ga predložila 153 opštinska i gradska odbora, a izabran je jednoglasno, odnosno sa 3.724 glasa.

Vučić je na mestu lidera stranke zamenio Tomislava Nikolića - osnivača SNS, koji je podneo ostavku na lidersku poziciju u stranci pošto je na izborima u maju 2012. godine izabran za predsednika Srbije. Za potpredsednike stranke u septembru 2012. godine izabrani su Nebojša Stefanović, Zorana Mihajlović, Goran Knežević, Igor Mirović i Bratislav Gašić. Za predsednika Izvršnog odbora izabran je sin Tomislava Nikolića, Radomir, a izabrano je i Predsedništvo od 30 članova. Srpska napredna stranka zvanično je osnovana 10. oktobra 2008, a 21. oktobra iste godine održana je i osnivačka skupština, kada je Nikolić izabran za predsednika, a Vučić za njegovog zamenika. Na parlamentarnim izborima u maju 2012. godine, koalicija "Pokrenimo Srbiju", sa SNS na čelu, osvojila je 73 skupštinska mandata, a u drugom krugu predsedničkih izbora Nikolić je pobedio kandidata DS i dotadašnjeg predsednika Srbije Borisa Tadića. SNS je 21. oktobra prošle godine u beogradskoj Kombank areni obeležila pet godina od osnivanja, a Vučić je predstavio program stranke za naredni period.
Blic piše da Vučić "sprema veliki čistku u SNS" i da, prema saznanjima ovog lista, sledi smena pet članova Predsedništva SNS.
Blic piše da Vučić "sprema veliki čistku u SNS" i da, prema saznanjima ovog lista, sledi smena pet članova Predsedništva SNS.
Potpredsednik SNS-a Bratislav Gašić očekuje da će lider SNS-a Aleksandar Vučić saopštiti odluku o to da li će biti raspisani vanredni parlamentarni izbori i ponavlja da stranka kaži Vučića na mestu premijera. "Mi smo dali poverenje i mandat našem predsedniku, jer on za razliku od nas ima sve informacije, da on danas izađe ispred predsedništva i kaže da li ćemo na izbore ili nećemo. I očekujem da danas posle skupštine tu odluku u objavimo", rekao je Gašić, gostujući jutros u Dnevniku RTS. Gašić je ponovio da su potpredsednici stranke već iskazali stav da žele na vanredne parlamentarne izbore. "Čovek u kojeg imamo veliko poverenje i u kojeg građani imaju poverenje, koji ima veliku energiju i drži svoju reč, mi želimo našeg predsednika da reizabreremo na sednici skupštine, da bude premijer, da Srbiju krpnijim koracima uvede u jedan moderan, da Srbija bude jedna moderna, uređena država u kojoj bi svako poželeo da živi", rekao je Gašić. Na pitanje da li će biti promene koalicionih partnera, Gašić je rekao da najpre treba sačekati odluku o izborima, a potom pričati o koalicijama. "Polako, hajdemo korak, po korak i danas će već neke stvari u Srbiji da budu mnogo jasnije", podvukao je Gašić. Govoreći o eventualnim promenama u stranci nakon današnjeg zasedanja skupštine i predsedništva stranke, Gašić je najavio da će SNS dobiti i šestog potpredsednika stranke - Nikolu Selakovića. "Doći će verovatno i do promene u samom predsedništvu jer je potreban jedan mlad energičan tim, tim koji će Srbiju krupnim koracima voditi ka moderno uređenoj zemlji", dodao je Gašić. Na pitanje koga će naprednjaci predložiti za gradonačelnika Beograda, Gašić je odgovorio da je nemoguće da samo jedan čovek vodi Beograd koji čini trećinu Srbije. "Želimo da to bude jedan veliki tim, koji će da bude podeljen po granama i da ono što je Beograd izgubio u proteklih pet godina nadoknadi brzo", rekao je Gašić
