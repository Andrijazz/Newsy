> Izvor: B92
> Datum: sreda 22.01.2014
> Rubrika: info_politika
> Naslov: DS: Smenite ministarku zbog Užica
> Članak:

Beograd -- DS je ponovo uputila zahtev u kojem traži smenu ministarke Zorane Mihajlović, ovaj put zbog problema u Užicu sa vodom.
DS je pre dva dana tražila smenu ministarke energetike zbog skandala sa računima za struju.
DS danas saopštava da smenu ministarke Mihajlović sada traži zbog toga što građani Užica već nedeljama nemaju vodu za piće zbog niza propusta Agencije za zaštitu životne sredine koja je u sastavu Ministarstva energetike i zivotne sredine. "Agencija za zaštitu životne sredine u obavezi je da najmanje tri puta godišnje analizira kvalitet akumulacije vode za piće, što nije činila od kako je na čelu ministarstva Zorana Mihajlović. DS zahteva od ministarke Mihajlović da građanima saopšti gde jošć u Srbiji nije rađena analiza kvaliteta vode za piće i u kojim još gradovima, zbog njenog propusta u radu, građani mogu očekivati ovakve probleme", saopštava DS.
