> Izvor: B92
> Datum: ponedeljak 3.02.2014
> Rubrika: info_politika
> Naslov: DSS u kampanju kreće 9. februara
> Članak:

Beograd -- DSS izlazi na republičke izbore samostalno, nosilac liste je Vojislav Koštunica, a ta stranka zvanično će započeti izbornu kampanju 9. februara, kažu u DSS.
Predsednik Političkog saveta DSS Vladeta Janković je rekao da će ta stranka u kampanju krenuti predstavljanjem ekonomskog programa, dodajući da njegova stranka zastupa ideju evrorealizma i put političke nautralnosti.
"Ubeđeni smo da ovaj program zastupa značajna većina birača", rekao je Jankovć i naveo da politička neutralnost nikako ne znači izolaciju, već nevezivanje za bilo koju svetsku silu. Nismo protv Evrope, njene kulture, tradicije, ali smo protiv evropske administracije u Briselu, rekao je Janković, očekujući da DSS tokom kampanje u medijima ima ravnopravan tretman. On je naveo da DSS izlazi samostalno na izbore iako je izborni cenzus, kako je rekao, nepravedan, jer koalicije imaju isti prag. On je naveo da je na listi DSS 250 polaničkih kandidata i da su birani po teritorijalnoj zastupljenosti, poslaničkom iskustvu i stručnoj kvalifikaciji.
