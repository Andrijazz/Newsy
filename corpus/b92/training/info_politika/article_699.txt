> Izvor: B92
> Datum: utorak 11.02.2014
> Rubrika: info_politika
> Naslov: DS traži ostavku Mihajlovićeve
> Članak:

Beograd -- Portparolka DS-a Aleksandra Jerkov kaže da ta stranka traži ostavku ministarke energetike Zorane Mihajlović zbog odlaganja uvođenja novih računa za struju.
DS zahteva i da ministarka objasni zašto građani već godinu i po ne mogu da plaćaju struju u skladu sa onim što su utrošili, kaže Aleksandra Jerkov.
"Zahtevamo od nje da sada za ovo preuzme odgovornost, kao što je nameravala da preuzme zasluge za nove račune za struju kada ih je najavljivala kao najveći uspeh svog ministarstva u prethodnih 18 meseci. Posebno zabrinjava činjenica što i ministarka, i Ministarstvo, i EPS kriju da je za sistem uvođenja novih računa za struju već plaćeno tri miliona evra", rekla je portparolka DS-a.
