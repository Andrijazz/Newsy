> Izvor: B92
> Datum: petak 24.01.2014
> Rubrika: info_politika
> Naslov: "Srbija vezala svoju sudbinu za EU"
> Članak:

Beograd -- Predsednik Srbije Tomislav Nikolić preneo je premijeru Slovačke Robertu Ficu da je Srbija otpočinjanjem pristupnih pregovora svoju sudbinu vezala za EU.
Nikolić je istakao i da normalizacija odnosa Beograda i Prištine ne može značiti priznavanje Kosova i Metohije.
Nikolić je rekao da bilateralne odnose dve zemlje ne opterećuje nijedno otvoreno pitanje i da Srbija u Slovačkoj vidi podršku i iskreno prijateljstvo.
On je podvukao da je Srbija otpočevši pregovore vezala svoju sudbinu za Evropsku uniju i da je spremna je da ispuni uslove koje članstvo podrazumeva. Napominjući da u domaćoj javnosti postoji nerazumevanje oko poglavlja 35 u kome se pominje normalizacija odnosa Beograda i Prištine predsednik je naglasio da  istakao je premijer Slovačke. On je podvukao da je članstvo u Evropskoj uniji dobra stvar, ali da podrazumeva puno rada i odricanja. "Ponekad Vam se čini da ima puno problema, ali se oni na kraju reše," rekao je premijer Fico i dodao da Evropska unija uprkos teškoćama funkcioniše. Sastanku su prisustvovali ministri spoljnih poslova Slovačke i Srbije Miroslav Lajčak i Ivan Mrkić, ambasador Slovačke u Beogradu Jan Varšo i savetnica predsednika Stanislava Pak Stanković. Premijer Slovačke Robert Fico na početku zvanične posete Srbiji prvo se sastao sa premijerom Ivicom Dačićem kome je simbolično predao ključ kapije EU. Nešto kasnije se sreo i sa prvim potpredsednikom vlade Aleksandorm VUčićem.
