> Izvor: B92
> Datum: subota 8.02.2014
> Rubrika: info_politika
> Naslov: SDA pregovara sa partijama manjina
> Članak:

Novi Pazar -- Stranka demokratske akcije (SDA) Sandžaka Sulejmana Ugljanina pregovara s nekoliko manjinskih partija o formiranju koalicije za učešće na predstojećim izborima.
Ta stranka je navela da su predstavnici Demokratske lige Roma (DLR), Demokratskog pokreta Rumuna (DPR) i Građanske inicijative Goranaca (GIR) prihvatili predlog o formiranju jedinstvene izborne liste.
"U cilju smanjenja rasipanja glasova manjinskih zajednica i kako bi uvećao šansu za dobijanje što većeg broja poslanika manjinskog kluba, lider SDA Sandžaka Sulejman Ugljanin nastavlja pregovore sa svim predstavnicima manjinskih stranaka", navodi se u saopštenju.
