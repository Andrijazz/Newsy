> Izvor: B92
> Datum: ponedeljak 3.02.2014
> Rubrika: info_politika
> Naslov: Ćirić: Ne napuštam DS
> Članak:

Beograd -- Potpredsednik Demokratske stranke Goran Ćirić saopštio je danas da nije i da ne namerava da napusti tu političku partiju u kojoj je od 1992.
"Nemam nameru da napuštam DS", naveo je Ćirić povodom informacija u pojedinim medijima da će posle odlaska nekadašnjeg lidera DS Borisa Tadića i više stranačkih funkcionera, to učiniti i on.
Ćirić je u stranačkom saopštenju naveo i da je siguran da će ogromna većina članova stranke prepoznati važnost sadašnje situacije i da će dati još veći doprinos borbi za demokratizaciju zemlje. "Demokratskoj stranci sam se priključio 1992. godine, i svih ovih godina, obavljajući različite dužnosti, učestvovao u kreiranju i sprovodjenju njene politike", dodao je on. Podsetimo, nakon počasnog predsednika DS Borisa Tadića, stranku je napustilo nekoliko istaknutih čalonova, poput Miodraga Rakića, Marka Đurišića i Gorana Bogdaovića.
