> Izvor: B92
> Datum: petak 7.02.2014
> Rubrika: info_politika
> Naslov: Dveri: Marketinški trik Šarovića
> Članak:

Beograd -- Pokret Dveri je saopštio da nikada nije dobio poziv SRS za saradnju, a današnji poziv zmenika predsednika Nemanje Šarovića shvata kao marketinški trik.
Dveri u saopštenju navode da poziv Šarovića "više liči na marketinški trik da bi se zakamufliralo odbijanje SRS da se sa Dverima istinski saradjuje".
Taj pokret tvrdi i da je iskrena saradnja "želja većine gradskih i opštinskih odbora SRS koji nam se svakodnevno javljaju, nezadovoljni nedavnom odlukom Predsedničkog kolegijuma SRS da odbaci ideju predizborne koalicije sa Dveri". Dveri navode i da ostaju "zainteresovani za predizbornu i otvoreni za svaku postizbornu saradnju" sa svim patriotskim organizacijama koje se zalažu odbranu KIM, prekid pregovora sa EU i okretanje Srbije ka Rusiji... SRS je, posle lidera "Obraza" Mladena Obradovića, danas pristupio vodja organizacije Srpski narodni pokret "Naši" Ivan Ivanović čime je, kako poručuju iz te stranke, nastavljeno formiranje patriotskog bloka. U okviru formiranja patriotskog bloka, radikali su uputili poziv i pokretu "Dveri", a kako je rekao Šarović, još čekaju odgovor.
