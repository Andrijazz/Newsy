> Izvor: B92
> Datum: sreda 29.01.2014
> Rubrika: info_politika
> Naslov: "Vreme da Vučić bude premijer"
> Članak:

Beograd -- Predsednik Nikolić izjavio da je predsednik svih građana, ali da mu nisu sve stranke iste i da će na vanrednim parlamentarnim izborima "navijati da pobedi SNS".
"Predsednik sam svih građana Srbije, svi su mi jednaki, ali nisu mi jednake sve političke stranke", rekao je Nikolić za RTS-u.
On je objasnio da je bio kandidat SNS na predsedničkim izborima i da misli da je "ta odlučujuća snaga koja je državu i društvu nedostajala na vreme formirana, sazrela i da je na vreme utvrdila svoju politiku i počela da je ostvaruje". "Ne želim nikome da na izborima bude neutralan i da ga ne zanima ko će da ih dobije, jer time svoju sudbinu stavljate u ruke drugoga i sebe lišavate prava", rekao je Nikolić. Upitan da li će se uključiti aktivno u kampanju, Nikolić je odgovorio da nikome nije potreban "aktivno u kampanji", ali da ne može da bude neutralan u odnosu na učesnike i rezultate izbora. Predsednik države je naglasio da on nije taj koji je odlučio da bude vanrednih izbora, već vlada, a da je on ispunio svoju obavezu i ostvario svoje pravo da raspusti skuštinu i raspišem izbore. Podsetimo, danas u 12 časova predsednik Nikolić je potpisao ukaz o raspuštanju Skupštine Srbije i odluku o raspisivanju vanrednih parlamentarnih izbora za 16. mart. Prema njegovim rečima, Vlada je obavila veliki deo posla, ali je postalo jasno da vlada u tom sastavu u kojem je bila dalje više ne može. "Postalo mi je jasno da premijer više nije onaj koji vodi ceo orkestar, već se formiraju manji orkestri i svako svira svoju deonicu, potom su i neki ministri izašli iz orekestra i počeo je da se ruši koncept", naveo je Nikolić. Na pitanje šta je nedostajalo ovoj vladi, Nikolić je rekao da je vlada, koja je trajala dve godine, imala pred sobom težak zadatak i ostvarila ga je sa početkom pregovora sa EU. "Nova vlada, ko god da bude koalicioni partner SNS-u, imaće barem 150 poslanika, sa tim brojem već nešto možete da uradite", rekao je Nikolić, podsećajući na često praznu skupštinsku salu. Nikolić je naveo i da je Aleksandru Vučiću rekao da je vreme da preuzme odgovornost i kao premijer. "Prirodno je da on zatraži madnat i zasnuje vladu", podvukao je Nikolić.

Predsednik Srbije Tomislav Nikolić izjavio je da na početku sastanka sa premijerom i prvim potpredsednikom vlade Ivicom Dačićem i Aleksandrom Vučićem nisu svi bili za raspisivanje izbora, ali da su se prilikom rastanka svi saglasili da se na izbore ide, i da je on rekao Vučiću da je vreme da bude premijer. "Kada smo se rastali niko nije bio protiv izbora". On je, na pitanje ko je bio protiv izbora, rekao da su svi izneli argumente i da su razlozi za izlazak na izbore prevagnuli. "Zaista argumentacija da se ide na izbore je bila prevelika", kazao je Nikolić. On je naveo da je prilikom formiranja vlade 2012. godine predložio nešto za šta nije mislio da će ikada da predloži - a to je da manja politička stranka odredi mandatara. Prema njegovim rečima, to je funkcionisalo dok članovi velike stranke, SNS, nisu masovno počeli da traže izbore i pokazali da je stranka opravdala poverenje na izborima, da je ojačala i da je vreme da to proveri.

"Istovremeno ja sam rekao Aleksandru Vučiću da je vreme da on preuzme odgvornost kao predsednik vlade", rekao je Nikolić. Nikolić je naveo i da će SNS bez obzira ko će mu biti koalicioni partner imati 150 mandata. Predsednik je ponovio da Dačić, Vučić i on nisu imali iste stavove kad su došli na sastanak nakon koga je saopštio da će raspisati vanredne parlamentarne izbore, ali da je u tom momentu već bilo formirano opšte mišljanje da izbora treba da bude. "Nas trojica nismo bili baš jedinstveni, malo smo duže razgovarali", rekao je Nikolić i dodao da je vlada sama jednoglasno odlučila da sebi skrati mandat. Nikolić nije želeo da odgovori na pitanje koji će, po njegovom mišljenju, biti najbolji sastav nove vlade. "Ne želim da se mešam ko će sa kim u koaliciju", rekao je Nikolić

Komentarišući pregovore Srbije sa EU, predsednik Nikolić je rekao da očekuje da će oni trajati dugo. "Trajaće. Ne zanosim se time da ću biti predsednik kad uđemo u EU. Mislim da će trajati i neka traju", rekao je Nikolić, navodeći da će Srbija ispunjavati bez zadrške sve što može da otvori šanse za bolji život u zemlji. Nikolić je istakao i da će u pregovorima sa Briselom biti teških pitanja za koja smatra da još nismo spremni, navodeći primer poljoprivrede. "Naš seljak ne može da izdrži takvu konkuranciju, naša država seljaku ne može da daje subvencija koliko može bilo koja država u EU", naveo je Nikolić, strahujući da srpsko tržište može biti preplavljeno uvoznom jeftinijom hranom lošijeg kvaliteta od one koja se proizvodi u zemlji. Odgovarajući na pitanje da li je zadovoljan medijskim tretmanom, Nikolić je rekao da će "konačno imati mesec dana mira kao predsednik Republike jer će pažnja biti fokusirana na učesnike izbora".
Govoreći o odnosima sa Crnom Gorom, Nikolić je kazao da se srski narod nikada nije složio sa otcepljenjem Crne Gore ali da je to realnost i istakao da srpski narod mora da postoji u Ustavu Crne Gore.
Govoreći o odnosima sa Crnom Gorom, Nikolić je kazao da se srski narod nikada nije složio sa otcepljenjem Crne Gore ali da je to realnost i istakao da srpski narod mora da postoji u Ustavu Crne Gore.
Govoreći o odnosima sa Hrvatskom, Nikolić je rekao da u Srbiji politička situacija ne zavisi da li će naša zemlja odustati od kontratužbe za genocid. "Međutim, najbolji predsednik za odnose sa Srbijom i najbolja vlada u Hrvatskoj se ne usuđuju da povuku tužbu", kaže Nikolić i dodaje da je sudbina tog spora pred Međunarodnim sudom pravde zatočenik loše klime u Hrvatskoj. Predsednik Nikolić smatra da je sudbina spora Srbije i Hrvatske pred Međunarodnim sudom pravde u Hagu zatočenik loše političke klime u Hrvatskoj. "Ako hoćemo da se tužimo za genocid, koga da ubedimo da smo prijatelji i da samo glumimo da se tužimo - ili glumimo prijateljstvo ili glumimo da se tužimo", rekao je Nikolić. On je naveo da se sada hrvatska strana dosetila da Srbiji postavlja uslov da im otkriju masovne grobnice u Srbiji u kojima su sahranjeni Hrvati, kao da mi ne bi mogli njima da postavimo 15 uslova - da oni otkriju masovne grobnice Srba, da vrate imovinu, penzije, da garantuju apsolutnu bezbednost i da ne sme niko biti napadnut ako se vrati... "A, mi smo rekli hajde da to uradimo jedni sa drugima otvoreno, rekao sam predsedniku Hrvatske da u Srbiji kada se ljudi posvađaju oko međe i odu na sud ne razgovaraju", rekao je Nikolić. Na pitanje da pravni stručnjaci smatraju da nijedna tužba nema šansi na sudu, Nikolić je odgovorio da su mu to rekli i u Hrvatskoj oni koji su pisali tužbu, ali da je to zvanična politika. "Tako nešto je besmisleno, ali gotovo je - zategli su", rekao je Nikolić. On je naglasio i da politička situacija i budućnost političkih stranaka u Srbiji ne zavise od toga hoće li Srbija odustati od te tužbe ili ne, a u Hrvatskoj je to drugačije.

Prema njegovim rečima, sa ministrom privrede Sašom Radulovićem, koji je podneo ostavku, postojali su problemi, pošto je od firmi poput "Mišelina" saznao da on ne želi da se potpiše već dogovoreni ugovor od 215 miliona evra. Nikolić je rekao da je zbog takvih stvari morao da reaguje i pita Aleksandra Vučića ili ministra lično o čemu se radi.
