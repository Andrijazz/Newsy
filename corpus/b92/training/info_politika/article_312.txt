> Izvor: B92
> Datum: nedelja 26.01.2014
> Rubrika: info_politika
> Naslov: "Neću da budem premijer bez izbora"
> Članak:

Beograd -- Predsedništvo SNS jednoglasno je podržalo predlog o raspisivanju vanrednih parlamentarnih izbora, saopštio je lider naprednjaka Aleksandar Vučić.
Vučić je u subotu najavio da će na Predsedništvu stranke predložiti da se na vanrednim parlamentarnim izborima proveri volja naroda i ocenio da je atmosfera u društvu takva da su referme nemoguće kao i da se mnogo toga ne može uraditi.
"Srbija može brže, više i bolje, promene ne mogu da čekaju, ljudi u Srbiji teško žive, veliki broj mladih i dalje nema posao", naveo je Vučić razloge zbog kojih smatra da su izbori neophodni. Lider SNS je obrazložio da nije hteo da bude premijer bez izbora. "Nisam želeo da prihvatim ponudu Ivice Dačića da budem premijer bez izbora", rekao je Vučić novinarima, posle sednice predsedništva. "Narod je taj koji treba da se opredeli za viziju i za program", dodao je Vučić. On je juče, na izbornoj skupštini stranke, na kojoj je reizabran za predsednika SNS, rekao da se odlučio na raspisivanje izbora, da bi se proverila volja i podrška građana, kako bi nova vlada, uz najširi konsenzus, intenzivirala društvene i ekonomske reforme. On je uveren da izbori neće usporiti, već, naprotiv, ubrzati reforme.
Prvi potpredsednik Vlade Srbije i lider SNS gost je Utiska nedelje, večeras u 21 sat. Šta je pravi razlog za raspisivanje izbora, da li izbori zaustavljaju reforme, ko će zameniti socijaliste u budućoj Vladi - neka su od pitanja na koja će ekskluzivno govoriti Vučić.
Prvi potpredsednik Vlade Srbije i lider SNS gost je Utiska nedelje, večeras u 21 sat. Šta je pravi razlog za raspisivanje izbora, da li izbori zaustavljaju reforme, ko će zameniti socijaliste u budućoj Vladi - neka su od pitanja na koja će ekskluzivno govoriti Vučić.
Aleksandar Vučić je izjavio da stranka želi da na predstojećim vanrednim parlamentarnim izborima dobije "jasan i čist mandat od naroda" i da je u ovom trenutku rano za priču o koalicijama. Vučić je na konferenciji za novinare posle sednice Predsedništva rekao da će se na izborima tražiti čist, pun mandat i odgovornost od građana Srbije. "Izbore možemo i da izgubimo, a možemo i da pobedimo. To zavisi od naroda, narod će da kaže kome će da pruži poverenje". "Prihvatićemo volju naroda bilo da kaže da pun mandat i odgovornost želi da pruži SNS-u, bilo da odluči drugačije. To su stvari koje su potpuno normalne, a rizik koji smo preuzeli pokazuje da je pitanje odgovornosti i boljeg života građana za SNS najvažnije", poručio je Vučić. Ističući da je rano govoriti o koalicionim partnerima nakon izbora i sa kim bi SNS mogao formirati novu vladu, Vučić je naglasio da prvo treba videti ko će da dobije te izbore. Namera SNS je da, ukoliko dobije čist mandat od građana, da ujedini, kako je objasnio, što je više moguće ljudi i snaga svih koji znaju kako da rešavaju probleme i kako da Srbija ide brže i dalje. "Narod je taj koji treba da se opredeli za viziju i politiku, ali mi tražimo podršku za borbu protiv korupcije i kriminala, kako da smanjimo nezaposlenost...", rekao je Vučić i dodao da tu nema nikakve "zavereničke priče". On je rekao da će sutra ili prekosutra razgovarati sa predsednikom SDPS Rasimom Ljajićem o eventualnoj predizbornoj koaliciji i dodao da je sa njim imao dobru saradnju i da se nada da će se ta saradnja i nastaviti.

Govoreći o timu naprednjaka za Beograd, Vučić je rekao da danas o tome nije bilo reči na Predsedništvu stranke, ali da će SNS svakako imati najjači tim za Beograd. On je naveo i da očekuje poverenje Beograđana i dodao da grad nije bio bolje očišćen i funkcionisao, kao i da sneg u januaru nije iznenadio službe u glavnom gradu. Na pitanje da li će vanredni parlamentarni izbori biti održani na Kosovu i Metohiji, Vučić je rekao da očekuje da će izbori biti održani na celoj teritoriji zemlje, kao i svaki put. "E sad, šta će da se dešava ne mogu da kažem, ali to je naša namera", rekao je Vučić. Na pitanje da li će izbori i kampanja usporiti pregovore sa Evropskom unijom i dijalog sa Prištinom, Vučić je rekao da već sutra sa premijerom Dačićem putuje u Brisel, gde se nastavlja dijalog sa Prištinom.
Pročitajte još: Dačić: Izbori najbolje rešenje DSS: Da li ćemo biti marioneta EU? Došlo vreme za politiku LDP-a SPO: Na listi sa SNS SDPS: Na izbore u koaliciji sa SNS
Pročitajte još:
Vučić je najavio da će i pored izborne kampanje misija MMF u februaru stići u Srbiju i da on očekuje da će sa tom, institucijom biti napravljen sporazum iz predostrožnosti. Vučić je na konferenciji za novinare nakon sednice predsedništva rekao da će to biti prvi put u istoriji da MMF dolazi u jednu zemlju u kojoj se odrtžavaju izbori i da sa njom naprave sporazum. On je precizirao da će MMF u Srbiji boraviti od 26. februara do 13. marta. Vučić je rekao da je iz ovog fonda dobio pitanja da li im je u interesu da MMF dolazi u vreme predizborne kampanje, ali da je odgovorio da SNS želi da radi ono što je najbolje u interesu građana. "Iako drugi u izbornoj kampanji puštaju pare, mi ćemo da radimo ono što mislimo da je u interesu građana", rekoa je Vučić. Kad je reč o ostavci ministra privrede Saše Radulovića, lider SNS je konstatovao da je sada "cela vlada svakako u ostavci". Na pitanja u vezi zakona o radi i zakona o stečaju i privatizaciji, on je rekao da nijedan zakon nije povučen, budući da zakon o radu nije ni bio u proceduri, već da je reč samo o nacrtu, a da su zakoni o stečaju i privatizaciji i dalje nalaze u skupštinskoj prioceduri i da će o njima da se vode dodatne konsultacije. "Rekao sam i Orbovicu i Čanku da se nećemo složiti oko svega, ali da je potrebno da nađemo zajednički imenitelj", rekao je lider SNS. On je rekao da očekuje da će podrška Svetske banke za budžet, u vidu kredita, stići krajem aprila. Prema njegov im rečima, ni borba protiv korupcije neće stati ni u vreme izborne kampanje. "Akcije će teći normalno, u skladu sa planom i pripremama", rekao je i naglasio da "ne može borba protiv kriminala i korupcije da stane zbog izbora - to je nemoguće". Na pitanje da li ima nekih informacija o jučerašnjem događaju u Preševu, kad je, prema saopštenju MUP-a državljanin Norveške T.S.K. (39) napao pripadnika Žandarmerije i u razmeni vatre sa policijom poginuo, Vučić je rekao da sada ne može ništa da kaže jer čeka potpune informacije. "Čekam kompletan izveštaj", dodao je Vučić.

Uoči sednice Predsedništva SNS, gostujući na TV Pink, potpredsednica stranke rekla je da će vanredni parlamentarni izbori biće održani istog dana kada i beogradski. Potpredsednici SNS-a i članovi Predsedništva Nebojša Stefanović i Nikola Selaković juče su u izjavama novinarima rekli da očekuju da će Predsedništvo podržati Vučičev predlog, kao i da će građani Srbije izaći na izbore istovremeno sa Beograđanima, odnosno 16. marta. Ovo je prva sednica Predsedništva u novom sastavu, budući da je izborna skupština SNS juče izabrala novo Predsedništvo koje sada ima 28 članova. Članovi Predsedništva su Jorgovanka Tabaković, Ljubiša Stojmirović, Gojko Radić, Aleksandar Nikolić, Radomir Nikolić, Igor Mirović, Milosav Miličković, Zorana Mihajlović, Goran Knežević i Jadranka Joksimović. Članovi Predsedništva su i Aleksa Jocić, Marko Đurić, Dejan Đurđević, Bojan Dimitrijević, Maja Gojković, Miloš Vučević, Bratislav Gašić, Veroljub Matić, Milan Bačević, Vladanka Malović, Aleksandra Tomić, Branislav Prostran, Zlatibor Lončar, Zoran Babić, Goran Cvetanović i Zoran Perišić.


