> Izvor: B92
> Datum: subota 8.02.2014
> Rubrika: info_politika
> Naslov: Popović: Ulagati u amaterski sport
> Članak:

Beograd -- Kandidat za gradonačelnika DSS Aleksandar Popović najavio je da će se ta stranka zalagati za veća ulaganja u predškolski, školski i amaterski sport.
Popović je istakao da je ponosan što radi na Beogradskom univerzitetu gde je i diplomirao i doktorirao, da je vreme da Beogradski univerzitet dobije jedan ili više kampusa, a Beograd u tome treba da pomogne, navodi se u saopštenju DSS.
Nekadašnji državni reprezentativac u atletici želi da sportska infrastruktura u Beogradu bude što je moguće ravnomernije rasporedjena u celom gradu. "Ulagaćemo u predškolski, školski sport i amaterski sport. U kapitalnim gradskim sportskim objektima, kojima Beograd upravlja, upravljaćemo na način da budu profitabilni", rekao je Popović, a navodi se u saopštenju. Popović je naglasio da će se razgovati sa svim sportskim granskim savezima u cilju pravljenja nacionalnih trenažnih centara u Beogradu istakavši da ima "malih" sportova poput streljaštva ili borilačkih sportova koji nemaju nacionalne trenažne centre.
