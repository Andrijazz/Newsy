> Izvor: B92
> Datum: sreda 5.02.2014
> Rubrika: info_politika
> Naslov: Aida Ćorović na listi DS
> Članak:

Beograd -- Aida Ćorović, bivša direktorka NVO Urban in i ugledna aktivistkinja, biće na listi Demokratske stranke za parlamentarne izbore, saznaje "Blic".
Demokrate će listu predati najverovatnije u ponedeljak. Prvi na listi će biti Dragan Đilas, predsednik DS. U ovoj stranci očekuju da će dobiti podršku i drugih uglednih ličnosti iz nevladinog sektora.
Ranije danas nekadašnja ministarka pravde Snežana Malović je napustila DS, navodeći da je sadašnje rukovodstvo napustilo stare ideale i ciljeve.
