> Izvor: B92
> Datum: ponedeljak 10.02.2014
> Rubrika: info_politika
> Naslov: Kancelarija za saradnju sa Rusijom
> Članak:

Beograd -- DSS smatra da se privredni razvoj države ne može omogućiti megalomanskim obećanjima o investicijama već većom saradnjom sa Rusijom.
U DSS obećavaju da će, ukoliko dođu na vlast, otvoriti Kancelarija za ekonomsku saradnju sa Ruskom Federacijom.
Član Predsedništva te stranke Marko Milutinović rekao je danas da je "evrofanatizam stranaka" u Srbiji naneo ogromnu štetu privredi i da se i države EU poput Nemačke, Poljske i italije "tražeći spas od krize" sve više okreću ruskom tržištu. On je naveo i da se brojne agencije u Srbiji bave samo promocijom izvoza na evropsko trižište dodavši da će DSS ukoliko dođe na vlast neku od tih agencija preusmeriti ka ruskom tržištu na kome srpski privrednici mogu mnogo lakše da plasiraju svoje proizvode. Milutinović je ponovio strančki stav o neophodnosti da Srbija postane i politički neutralna država, ukazavši da to znači saradnja sa svima ali na potpuno ravnopravnim osnovama. "Ne vidmo nijedan razlog da ne povećamo izvoz i na tržišta EU ali na principima uzajamnosti i obostrane koristi", rekao je on na konferenciji za novinare. On je istakao i da okosnicu programa DSS čini razvoj poljoprivrde, energetike i građevinarstva i jačanju srpskog sela, kritikujući vlast zbog malog agrarnog budžeta i liberalizacije uvoza poljoprivrednih proizvoda iz EU. Milutinović je ponovio i da Sporazum o stabilizaciji i pridruživanju nanosi ogormne štete srpskoj privrdedi kao i da se DSS protivi prodaji poljoprivrednog zemljišta strancima od 2017. godine. Demokratska stranka Srbije se zalaže za poštovanje Dejtonskog sporazuma i očuvanje Republike Srpske i obećava da će, ukoliko dođe na vlast još više učvrstiti odnose Srbije i RS. Milutinović je danas ocenio i da zahtevi pojedinih bošnjačkih udruženja koja su se čula tokom protesta u više gradova BIH idu u pravcu ukidanja RS, oštro se usprotivivši takvim tendencijama. "DSS se najčvršće zalaže za poštovanje Dejtonskog sporazuma i očuvanje RS", rekao je on na konferenciji za novinare obećavši da će DS S, ako dođe na vlast, još više učvrstiti odnose Srbije i RS. Milutinović je pozvao građane i udruženja u RS da postgnu najširi mogući konsenzus o očuvanju RS podsetivši da je saradnja Srbije i RS unapređenja na osnovu Sporazuma o specijalnim i paralelnim vezama. "Kada budemo opet na vlasti još više ćemo raditi na produbljivanju odnosa između Srbije i RS i našeg naroda s obe strane Drine, uz poštovanje Dejtonskog sporazuma", rekao je on.
