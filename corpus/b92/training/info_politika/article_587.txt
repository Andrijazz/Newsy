> Izvor: B92
> Datum:  
> Rubrika: info_politika
> Naslov: "Zbog vlasti će i šuto s rogatim"
> Članak:

Jagodina -- Predsednik JS Dragan Marković - Palma izjavio da su na političkoj sceni Srbije pred izbore počeli da se udružuju prijatelji i neprijatelji samo radi vlasti.
Marković je na predizbornom mitingu u Mesnoj zajednici "Koloniji" kod Jagodine rekao da se zbog vlasti udružuje "šuto sa rogatim", da su ti političari dobro poznati ovom narodu, a obećavaju da će sve uraditi kad dodju na vlast.
Marković smatra i da Srbija nema viška radnika, već "ima lažnih obećanja od nesposobnih ministara" koji ne znaju šta su prioriteti. "Za ovu koaliciju treba da glasate, jer smo mi ti koji stvaramo nova radna mesta. Jagodina je najprivlačniji grad za investitore", poručio je Marković i obećao da će u tom gradu za tri godine biti zaposleno 3.000 ljudi. Marković je ocenio i da Srbija danas ne bi imala ovakvu poziciju u međunarodnim odnosima da nije napravljena proevropska Vlada. On je dodao i da će lider koalicije Ivica Dačić na sednici SB UN još jednom reći da Srbija nikada neće priznati Kosovo. "On je jedini političra koji ono što priča u Srbiji to priča i u Amerci i Briselu i bilo gde da ode", istakao je Marković dodajući da neki političari jedno pričaju, drugo misle, a treće rade.
