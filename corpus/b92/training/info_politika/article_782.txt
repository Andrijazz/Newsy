> Izvor: B92
> Datum: petak 14.02.2014
> Rubrika: info_politika
> Naslov: "DSS-u prestonica nije Brisel"
> Članak:

Beograd -- Predsednik DSS Vojislav Koštunica izjavio da za tu stranku prestonica nije Brisel, istakavši da samo politička neutralnost donosi slobodu i ekonomski razvoj.
Lider DSS-a je na predizbornom skupu u Pančevu ocenio da je Srbija "i dalje prevelika za Brisel i Berlin", dodavši da je nova vlast u Srbiji učinila sve da nestanu institucije države na Kosovu i Metohiji.
"Srbija ne sme da se vezuje za nekoga ko je i sam u krizi, kao što je EU, već da saradjuje sa svima i prema svom interesu", naglasio je Koštunica. Prema njegovim rečima, svuda u Uniji postoji evroskeptizicam, dok se samo ovde "od jutra peva o EU". "Srbija 16. marta može da glasa za DSS koji kaže da joj je stalo do slobode ili za oni koji su za dalje gubljenje zemlje i dostojanstva. Jedini način da povrati svoju dušu je da kaže NE evropskim integracijama", zaključio je Koštunica. Potpredsednik DSS Nenad Popović rekao je na predizbornom skupu da nema oporavka poljoprivrede, ali ni privrede dok je ne snazi Sporazum o stabilizaciji i pridruživanju, zbog koga je, kako je rekao, Srbija izgubila dve milijarde evra. "Srbija se zadužila pet milijardi evra u poslednjih godinu i po dana", kazao je Popović, upozorivši da nova opasnost sledi zbog zakona po kome će stranci od 2017. godine dobiti mogućnost da kupuju zemlju u Srbiji. On je rekao da je Cceška to dozvolila tek deset godina od ulaska u EU, Poljska 12 godina od pristupanja Uniji, dok Madjarska to ne dozvoljava. "Mi to nećemo dozvoliti i ukinućemo taj suludi zakon", naglasio je Popović. Potpredsednik DSS Borko Ilić kazao je da se samo ta stranka protivi ulasku zemlje u NATO, ocenivši da glas za DSS znači glas za slobodnu zemlju. "Srbija je danas uboga starica koja ide od Brisela do Berlina i Emirata i prosi", rekao je Ilić i dodao da medju gradjanima vlada beda i beznadje.
