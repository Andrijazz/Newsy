> Izvor: B92
> Datum: utorak 4.02.2014
> Rubrika: info_politika
> Naslov: "Dveri" samostalno na izbore
> Članak:

Beograd -- Pokret Dveri samostalno izlazi na vanredne parlamentarne i beogradske izbore 16. marta, a liste kandidata će nositi naziv "Dveri".
Taj pokret danas je počeo da prikuplja potpise za listu kandidata na vanrednim parlamentarnim izborima na kojoj će na prvom mestu biti predstavnik Dveri Boško Obradović.
"U kampanji ćemo predstaviti naša zalaganja za porodične vrednosti, domaćinsku ekonomiju, protivljenje evroatalntskim integracijama...", rekao je Tanjugu zvaničnik Dveri Vladan Glišić. Prvi na listi tog pokreta i nosilac liste na beogradskim izborima biće Glišić.
