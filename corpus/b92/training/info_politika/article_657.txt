> Izvor: B92
> Datum: nedelja 9.02.2014
> Rubrika: info_politika
> Naslov: "Evrofanatizam ili sloboda Srbije"
> Članak:

Beograd -- Lider DSS Vojislav Koštunica poručio je da će građani na izborima morati da izaberu između evrofanatizma SNS i slobodne Srbije koja se temelji na neutralnosti.
Demoraktska stranka Srbije započela je danas izbornu kampanju predstavljanjem "Programa razvoja Srbije do 2014. do 2019 - ekonomija političke neutralnosti",
"SNS je danas najodgovornija što je u Srbiji zavladao evrofanatički duh poslušnosti prema Briselu. Zato mi pozivamo građane da izaberu između evrofanatizma SNS i slobodne Srbije koja se temelji na vojnoj i političkoj neutralnosti", rekao je Koštunica. Krajnje je vreme, dodao je Koštunica na skupu u Beogradu na kojem je DS S započela kampanju, da Srbija prekine "pogubnu politiku evropskih integracija". Lider DSS poručio je da ta stranka na predstojeće izbore jedina izlazi sa konkretnim ekonomskim programom i razvojem Srbije u narednih pet godina i da on polazi od toga da je moguć oporavak zemlje u osloncu na našu privredu a ne na "briselsku birokatiju". Prema njegovim rečima, u osnovi programa je saradnja sa svima, dodajući da je cilj Srbije povezivanja ekonomske, političke i vojne neutralnosti - sloboda. "U osnovi našeg državotvornog programa je sloboda Srbije kao države, njenih građana i ekonomija... Ulaskom u NATO i EU Srbija bi tu slobodu izgubila", rekao je on. Govoreći o Kosovu i Metohiji, Koštunica je rekao da je ova vlast uništila sve institucije na KiM i da se nastavlja "rasparčavanje državne celine Srbije" kao i da se izvrgavaju ruglu tradicionalne i moralne vrednosti, za šta su, kako je naveo, krivci EU i političke stranke koje bespogovorno slede evropske integracije.
