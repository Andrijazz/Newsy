> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Šavi: Mesi dokazuje da je najbolji
> Članak:

Fudbaler Barselone Šavi rekao je da je meč sa Atletiko Madridom veoma važan za njegov tim i dobra prilika za Katalonce da pokažu šampionske ambicije.
"Utakmica sa Atletiko Madridom je veoma važna za nas. To je šansa do dokažemo da smo ozbiljni kandidati za osvajanje titule. Meč dočekujemo spremni. Madriđani imaju prednost jer igraju kući. Mi će mo se potruditi da odigramo dobro i pobedimo", rekao je Šavi španskim medijima.
Barselona u subotu od 20.00 gostuje Atletiko Madridu u 19. kolu španskog prvenstva. Šavi je dodao da ga raduje povratak Lionela Mesija, koji se juče vratio na teren posle dva meseca pauze. "Mesi nije igrao dva meseca, a na prvoj utakmici sa Hetafeom (4:0) postigao je dva gola. On je najbolji i to dokazuje na svakom meču", rekao je kapiten Barselone. Barselona i Atletiko Madrid dele prvo mesto na tabeli španskog prvenstva sa po 49 bodova.
