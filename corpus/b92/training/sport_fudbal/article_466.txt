> Izvor: B92
> Datum: sreda 15.01.2014.  
> Rubrika: sport_fudbal
> Naslov: Ronaldo pogađa i u Kupu, Riko junak
> Članak:

Ekipe Atletik Bilbaa, Espanjola, Real Madrida i Levantea plasirale su se u u četvrtfinale Kupa Kralja pobedom u revanšima na domaćem terenu.
Real je nakon trijumfa od 2:0 u prvoj utakmici pobedio Osasunu i u Pamploni istim rezultatom, a zvanično najbolji igrač sveta Kristijano Ronaldo postigao je prvi gol.
Konačan rezultat postavio je Anhel Di Marija u 56. minutu, a pet minuta pre kraja crveni karton zaradio je Fabio Koentrao.
Veoma zanimljivo je bilo u duelu Levantea i Rajo Valjekana nakon što je prvi meč završen bez golova. Jedini pogodak u 180 minuta fudbala i veliku radost domaćinu doneo je David Baral u 43. minutu. Bilbao je golovima Mikela Rika slavio 2:0 protiv Betisa nadoknadivši gol zaostatka iz prvog meča u Sevilji.Mnogo dramatičnije je bilo u Barseloni gde je Alkorkon imao rezultata za plasman u osam do poslednjih pet minuta, ali je Espanjol ipak sa dva gola stigao do 4:2 i plasmana u četvrtfinale. U utorak su se u četvrtfinale plasirali Atletiko Madrid i Rasing Santander. Kup Kralja, osmina finala: Atletik Bilbao - Betis 2:0 (prvi meč 0:1) Espanjol - Alkorkon 4:2 (0:1) Levante - Rajo Valjekano 1:0 (0:0) Osasuna - Real Madrid 0:2 (0:2) četvrtak: Viljareal - Real Sosijedad (0:0) Hetafe - Barselona (0:4) utorak: Almerija - Rasing Sanatander 0:2 (prvi meč 1:1) Atletiko Madrid - Valensija 2:0 (1:1)
