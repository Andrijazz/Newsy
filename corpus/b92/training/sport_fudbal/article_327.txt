> Izvor: B92
> Datum: subota 11.01.2014.  
> Rubrika: sport_fudbal
> Naslov: B92: Miladinović prvo pojačanje CZ
> Članak:

Štoper Bojan Miladinović vratiće se u Crvenu zvezdu, pošto je postigao dogovor sa upravom kluba, saznaje B92.
Rođeni Kruševljanin prethodnih pet sezona proveo je u Uzbekistanu igrajući za ekipu Pahtakora iz Taškenta, a na Marakani je prethodno bio u periodu 2004-2008.
Došao je kao veliki talenat iz Napretka, ali su ga greške na meču sa Zenitom u Sankt Peterburgu, kao i još neki kiksevi, koštali mesta u postavi, tako da se nije naigrao crveno-belom dresu.
Miladinović ima 31 godinu, visok je 190 cm i predstavlja prvo pojačanje na poziciji štopera, koju će Zvezda do kraja zimskog prelaznog roka najverovatnije ojačati još jednim ili dvojicom fudbalera.
