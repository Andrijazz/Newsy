> Izvor: B92
> Datum: utorak 7.01.2014.  
> Rubrika: sport_fudbal
> Naslov: Dobar debi Obradovića u Viteseu
> Članak:

Srpski internacionalac Ivan Obradović odigrao je prvi meč za Vitese.
Lider holandskog šampionata savladao je bundesligaša Volfsburg sa 3:2, a Obradović je igru napustio u 70. minutu pri vođstvu od 2:0.
Obradović je u klubu iz Arnema na probi a u prvoj utakmici ostavio je dobar utisak.
Prvih 45 minuta za Vitese odigrao je Marko Vejinović, Holanđanin srpskog porekla a Uroš Đurđević nije igrao.
Mladi reprezentativac Srbije doputovao je u Abu Dabi i priključio se ekipi ali nije nastupio u utakmici sa Volfsburgom. Klub je objavio da će Đurđević nositi dres sa brojem 9 a dosadašnji fudbaler Rada nije igrao protiv Volfsburga zbog toga što je u toku dana doleteo u Emirate. Strelci na meču Vitese - Volfsburg bili su Havenar u 28, Piazon u 34. i čanturia iz jedanaesterca za Holanđane, Holanđanin Dost u 83. iz jedanaesterca i 86. za Nemce. Vitese će u subotu igrati sa još jednom bundesligaškom ekipom, Hamburgerom.
