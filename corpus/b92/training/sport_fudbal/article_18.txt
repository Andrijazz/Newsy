> Izvor: B92
> Datum: sreda 1.01.2014.  
> Rubrika: sport_fudbal
> Naslov: Solšer novi menadžer Kardifa?
> Članak:

Bivši fudbaler Mančester Junajteda Ole Gunar Solšer postaće novi menadžer Kardifa, prenose norveški mediji.
Prema izvorima norveških novinara, vlasnik Kardifa Vinsent Tan, inače malezijski milijarder, poslao je u Norvešku privatni avion po Solšera.
Mediji prenose da je Solšer već sve dogovorio oko preuzimanja Kardifa, iako ga je bivši menadžer ser Aleks Ferguson upozorio da to ne uradi.
U trenerskoj karijeri 40-godišnji Solšer je do sada vodio rezervni tim Junajteda i norveški Molde. Kardif posle 19 odigranih utakmica drži 16. mesto na tabeli Premijer lie, sa samo dva boda više od prvog kluba koji je u zoni ispadanja. Već od 16 časova Kardif igra sa Arsenalom u Londonu, a klupa Velšana je upražnjena od 27. decembra, kada je Malki Makaj otpušten.
