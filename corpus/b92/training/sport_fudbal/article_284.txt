> Izvor: B92
> Datum: petak 10.01.2014.  
> Rubrika: sport_fudbal
> Naslov: Primera: Atletiko i Barsa za vrh
> Članak:

Predstojećeg vikenda igraju se mečevi 19. kola Primere, koje će bez sumnje obeležiti duel Atletika i Barselone na stadionu “Visente Kalderon”.
Dva tima trenutno imaju isti broj bodova na čelu tabele Primere, a izabranici Herarda Martina su na prvom mestu samo zahvaljujući gol razlici.
Duel Atletika i Barselone iščekuje se već nedeljama, posebno zato što sve interesuje može li tim Dijega Simeonea da se izbori sa katalonskim klubom.
Atletiko je u poslednjih pet mečeva izvukao maksimalni broj bodova, na četiri meča nije primio nijedan gol, dok se Dijego Kosta šest puta upisao u strelce. Na drugoj strani, Barselona je početkom decembra zabeležila jedini poraz ove sezone, pošto je sa 1:0 izgubila od Atletik Bilbaa, ali je od tada ostvarila tri trijumfa. Uz to, samopouzdanje cele ekipe je na visikom nivou posle povratka Lionela Mesija posle povrede zadnje lože. "Mesi se impresivno vratio na teren, očigledno je da je gladan uspeha i veoma motivisan. Utakmica sa Atletikom je bez sumnje od ključnog značaja u borbi za titulu. Možda neće mnogo odlučiti, ali bismo voleli da svima jasno damo do znanja da želimo da zadržimo titulu", rekao je Šavi Ernandes, jedan od najboljih igrača Barselone. U poslednjih 20 godina, Atletiko i Barselona su se sastali tri puta u trenutku kada su oba tima držala vodeće pozicije na tabeli. U tim susretima Madriđani vode sa 2-1 u pobedama. "Ukoliko Mesi bude igrao od starta, moraćemo da pazimo zato što je on najbolji igrač na svetu. Međutim, Barselona ima još nekolicinu odličnih igrača i moramo da budemo svesni toga", rekao je Koke, "U pitanju je veoma važna utakmica, zato što je to duel dva tima koji se bore za titulu. Ali, s druge strane, to je samo još jedan meč, pred nama je cela druga polovina sezone. Ipak, svesni smo da nam je ovo najbitniji meč u dosadašnjem delu sezone". U prvom meču kola Granada je slavila sa 4:0 protiv Valjadolida, dok se ostali susreti igraju od subote do ponedeljka. Jedan od najzanimljivijih duela sigurno će biti susret preostala dva kluba iz Barselone i Madrida, pošto se u katalonskom gradu u nedelju od 19 časova sastaju Espanjol i Real. Drugi derbi kola bez sumnje igraju Viljareal i Sosijedad, a taj meč zatvoriće 19. kolo Primere. Primera, 19. kolo petak, 10. januar Granada - Valjadolid 4:0 subota, 11. januar Atletik - Almerija 16.00 Selta - Valensija 18.00 Atletiko - Barselona 20.00 Elče - Sevilja 22.00 nedelja, 12. januar Hetafe - Raljo Valjekano 12.00 Betis - Osasuna 17.00 Espanjol - Real 19.00 Levante - Malaga 21.00 ponedeljak, 13. januar Viljareal - Sosijedad 22.00 Tabela: 1. Barselona 18 16 1 1 53:12 49 2. Atletiko 18 16 1 1 47:11 49 3. Real 18 14 2 2 52:21 44 4. Atletik 18 10 3 5 26:23 33 5. Sosijedad 18 9 5 4 35:23 32 6. Viljareal 18 9 4 5 32:20 31 7. Sevilja 18 8 5 5 35:29 29 8. Valensija 18 7 2 9 25:29 23 9. Granada 19 7 2 10 19:25 23 10. Hetafe 18 7 2 9 20:30 23 11. Espanjol 18 6 4 8 22:24 22 12. Malaga 18 5 5 8 19:23 20 13. Levante 18 5 5 8 17:27 20 14. Almerija 18 5 4 9 20:32 19 15. Osasuna 18 5 3 10 15:28 18 16. Elče 18 4 5 9 16:27 17 17. Selta 18 4 4 10 21:30 16 18. Valjadolid 19 3 7 9 21:33 16 19. Rajo Valjekano 18 4 1 13 18:45 13 20. Betis 18 2 5 11 15:36 11
