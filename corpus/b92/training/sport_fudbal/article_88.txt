> Izvor: B92
> Datum: subota 4.01.2014.  
> Rubrika: sport_fudbal
> Naslov: Falkao počinje u Kupu
> Članak:

Najbolji fudbaler Monaka Radamel Falkao počeće utakmicu protiv Vana u Kupu Francuske, potvrdio je trener Klaudio Ranijeri.
Falkao se vratio 20. decembea posle pauze zbog povrede, ali je u igru ušao sa klupe u porazu Monaka od Valensijena sa 2:1.
Kolumbijac će ovoga puta početi utakmicu jer se potpuno oporavio od povrede koja ga je mučila.
"Falkao će biti u prvih 11. On je 100 posto spreman, ali ne znam da li će igrati celu utakmicu. Ali, sigurno je da će startovati. To je veoma dobra vest za nas, jer je on naš ključni igrač", rekao je Ranijeri. Utakmica između Monaka i Vana na programu je u nedelju od 17 časova.
