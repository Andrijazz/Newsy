> Izvor: B92
> Datum: petak 10.01.2014.  
> Rubrika: sport_fudbal
> Naslov: Martinović zamenio Borac Jagodinom
> Članak:

Dosadašnji vezista čačanskog Borca Dušan Martinović potpisao je dvogodišnji ugovor sa Jagodinom.
Martinović ima 26 godina, igra na poziciji zadnjeg veznog, a pre Borca nastupao je za Kolubaru iz Lazarevca i Napredak iz Kruševca.
Jagodinu je po završetku jesenjeg dela Jelen Superlige Srbije napustilo nekoliko igrača Predrag Ranđelović, Dario Damjanović, Dragan Stojkov, Slaviša Stojanović i Filip Arsenijević.
U prvom delu sezone Martinović je odigrao 11 utakmica za Borac, nije imao napadački učinak, a jednom je dobio žuti karton.
