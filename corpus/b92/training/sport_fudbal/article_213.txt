> Izvor: B92
> Datum: sreda 8.01.2014.  
> Rubrika: sport_fudbal
> Naslov: Džermejn Defo u Torontu
> Članak:

Napadač Totenhem Hotspura Džermejn Defo nalazi se blizu prelaska u Toronto, prenosi "Toronto Sun".
Kako se dalje navodi, iskusni napadač trebalo bi da bude predstavljen narednog ponedeljka.
Učenik škole Vest Hema i nekadašnji engleski reprezentativac proveo je devet godina među 'Pevcima' i postigao ukupno 142 gola. On je sa pomenutim učinkom peti strelac u istoriji tima sa "Vajt Hart Lejna".
Nastupao je još za Bornmaut i Portsmut, dok je dres "Gordog Albiona" nosio 55 puta i 19 puta se upisao u strelce. U tekućoj sezoni postigao je devet golova za svoj tim, dva u Premijer ligi a sedam u Ligi Evrope.
