> Izvor: B92
> Datum: petak 24.01.2014.  
> Rubrika: sport_fudbal
> Naslov: Milan se pojačava, stiže Esijen
> Članak:

Klarens Sedorf polako sastavlja ekipu Milana za povratak u vrh tabele, a na novi član “roso-nera” je defanzivni vezni Majkl Esijen.
Reprezentativac Gane na San Siro stiže iz Čelsija, gde u dosadašnjem delu sezone nije dobijao previše prilika, nastupio je na svega devet utakmica.
“Esijen stiže u Milano u petak uveče”, navodi se u saopštenju Milana, koji je sa veznjakom potpisao ugovor na godinu i po dana.
Sedmostruki evropski prvak Milan trenutno zauzima razočaravajuće 11. mesto na tabeli Serije A sa čak 30 bodova zaostatka za vodećim šampionom Juventusom. Zbog loših rezultata smenjen je dosadašnji trener Masimilijano Alegri, na njegovo mesto je stigao Klarens Sedorf koji je debitovao pobedom nad Veronom. Fudbaler, koji je karijeru startovao u Bastiji će moći da brani boje novog kluba u nokaut fazi Lige šampiona, sledećeg meseca protiv Atletika iz Madrida. U Čelsi je stigao 2005. godine iz Liona, a u sezoni 2012/13. nosio je dres Real Madrida kao pozajmljeni igrač, a za nacionalnu reprezentaciju Gane odigrao je do sada 52 utakmice i postigao devet golova.
