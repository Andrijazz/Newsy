> Izvor: B92
> Datum: sreda 1.01.2014.  
> Rubrika: sport_fudbal
> Naslov: Rodžers: Najbolji meč sezone
> Članak:

Menadžer Liverpula Brendan Rodžers rekao je da je njegov tim odigrao najbolji duel sezone protiv Hala.
Liverpul je slavio sa 2:0 na Enfildu i vratio se među najbolje četiri ekipe u Premijer ligi.
„Rekao sam igračima nakon utakmice da je ovo naša najbolja pobeda u sezoni“, istakao je Rodžers.
"Mislim da smo na dosta mečeva postizali dosta golova zahvaljujući velikoj energiji, ali znao sam da će na ovom meču biti teško jer igramo mnogo utakmica u poslednje vreme. Postigli smo dva odlična gola, imali smo šanse da postignemo još neki, a Hal na drugoj strani nije imao nijedan šut u okvir gola. Zbog toga sam veoma zadovoljan", dodao je Rodžers. Liverpul je sada četvrti na tabeli Premijer lige sa 39 bodova, šest manje od Arsenala.
