> Izvor: B92
> Datum: petak 17.01.2014.  
> Rubrika: sport_fudbal
> Naslov: Predsednik Fenerbahčea u zatvoru
> Članak:

Turski Apelacioni sud potvrdio je u petak zatvorsku kaznu predsedniku Fenerbahčea Azizu Jildirimu za nameštanje utakmica, prenosi AP.
Jildirim je uhapšen 2012. godine zajedno sa više od 30 fudbalskih zvaničnika pod optužbom da je učestvovao u nameštanju rezultata nacionalnog prvenstva, a osuđen je na šest godina i tri meseca zatvora.
Čelnik jednog od dva najpopularnija turska kluba proveo je godinu dana iza rešetaka, ali je pušten je na slobodu do okončanja žalbenog postupka. Međutim, ako je turski Apelacioni sud potvrdio presudiu i kaznu očekuje se da Jildirim bude vraćen u zatvor i biće primoran da podnese ostavku na mesto predsednika kluba. Fenerbahče je zbog ovog skandala izbačen iz Lige Evrope i zabranjeno mu je učešće u Ligi šampiona sledeće sezone.
