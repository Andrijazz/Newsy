> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: "Fudbaleri su gomila gubitnika"
> Članak:

Ministar sporta Južnoafričke republike Fikile Mbalula rekao je da su fudbaleri te zemlje “gomila gubitnika”, a da je reprezentacija u krizi.
Mbalula, koji često otvoreno podržava južnoafričke sportske timove, neočekivano je u ponedeljak oštro kritikovao ‘Bafana Bafanu’, dan pošto je reprezentacija izgubila od Nigerije sa 3:1, te je eliminisana posle grupne faze Prvenstva afričkih nacija.
"Nisam video da postoji problem u treneru, to je gomila gubitnika. Njihova igra nije bila ni slaba, bila je beskorisna. Mediokritet koji smo videli nikada više ne sme da se prikaže", rekao je Mbalula. Mbalula je dodao da je osetio želju samo da ustane i da ode sa stadiona u Kejptaunu. "Stvarno smo u krizi monumentalnih razmera. Igrači su nepodnošljive, beskorisne individue", rekao je Mbalula. Te oštre reči dolaze u vreme kada deluje da reprezentacija Južne Afrike nazaduje u kvalitetu od kada je bila prva zemlja iz Afrike koja je organizovala Svetsko prvenstvo 2010. godine.  se nije plasirala na veliko takmičenje na kojem nije bila domaćin još od 2008. godine. Južna Afrika je najbogatija zemlja na kontinentu, a propustila je Mundijal 2006. godine i nije se plasirala u Brazil ove godine. U afričkim kvalifikacijama nije bila ni među deset timova. Takođe, nije se plasirala ni za Kup afričkih nacija 2010. i 2012, a samo je prošle godine igrala zato što je bila domaćin.
