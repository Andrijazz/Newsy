> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Mame Biram Diuf u Kardifu?
> Članak:

Menadžer Kardifa Ole Gunar Solšer zainteresovan je da iz Hanovera u redove svog tima dovede bivšeg igrača Moldea, Mame Biram Diufa.
Norveški stručnjak je već trenirao Senegalca u rezervama Mančester junajteda, a povezuje ih i Molde gde su obojica bili zaposleni, samo u različito vreme.
Diuf je propustio trening Hanovera, pa se smatra da je to upravo učinio zbog pregovora sa velškim klubom.
Sa Kardifom povezuju i norveškog golmana Erjana Hošol Nilanda, po čemu se vidi da su sva pojačanja koja Solšer želi da dovede u novi tim ili Norvežani, ili su igrali u njegovoj domovini. Ipak, neće mu biti lako kada je potpisivanje Diufa u pitanju, jer u Hanoveru tvrde da im je ovaj igrač potreban, a i predsednik kluba ne želi da proda igrača ako trener to ne odobri. "Ne vidim da su Diufove misli negde drugo osim u Hanoveru. Ako trener hoće da zadrži igrača, moje je samo da mu pomognem", izjavio je za Bild predsednik Hanovera, Martin Kind. Diuf je za Hanover odigrao 49 utakmica i postigao 23 gola, dok je za nacionalni tim Senegala nastupio 15 puta i zatresao mrežu dva puta.
