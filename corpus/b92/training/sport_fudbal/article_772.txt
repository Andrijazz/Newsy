> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Venger: Ne dovodimo nikoga
> Članak:

Menadžer Arsenala Arsen Venger rekao je da taj klub najverovatnije neće dovesti nijednog igrača u zimskom prelaznom roku.
Engleski mediji prethodnih dana spekulisali su da bi Arsenal mogao da pokuša da dovede Julijana Drakslera iz Šalkea i Dimitra Berbatova iz Fulama.
“Izgleda da nećemo dovesti novajlije. Nismo blizu potpisivanja ugovora. Jedino ako se pojavi neka baš dobra prilika na tržištu”, rekao je Venger.
Francuski stručnjak dodao je i da se nada kako će kapiten Tomas Vermalen potpisati novi višegodišnji ugovor. Belgijskom fudbaleru, koji je nezadovoljan statusom, sadašnji ugovor sa  ističe u leto 2015. godine. Ekipa Arsenala trenutno vodi na tabeli Premijer lige sa bodom više od Mančester Sitija.
