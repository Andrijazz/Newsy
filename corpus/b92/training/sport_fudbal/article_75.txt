> Izvor: B92
> Datum: petak 3.01.2014.  
> Rubrika: sport_fudbal
> Naslov: "Da sam otišao u MU, ubio bih se"
> Članak:

Fudbaler Rome Danijele De Rosi rekao je da je ispravno odlučio kada je odbio ponudu Mančester Junajteda i da bi izvršio samoubistvo da to nije učinio.
De Rosi je rekao da je letos odbio ponudu Mančester Junajteda, a britanski mediji spekulisali su da je uprava ’crvenih đavola’ tada za njega ponudila deset miliona funti.
Junajted se trenutno muči u Premijer ligi, zauzima sedmo mesto sa 11 bodova zaostatka za vodećim Arsenalom, dok je Roma na drugom mestu Serije A, sa pet bodova zaostata za Juventusom.
"Dobro je što nisam otišao u Junajted, izvršio bih samoubistvo. Prošlog leta se nisam osećao prijatno, nisam bio u dobrim odnosima sa saigračima i navijačima", rekao je De Rosi, preneo je "Korijere delo Sport". 30-godišnji De Rosi je u karijeri igrao samo za Romu i do sada je odigrao 431 utakmicu i postigao 18 golova.
