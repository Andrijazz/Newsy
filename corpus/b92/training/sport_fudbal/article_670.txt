> Izvor: B92
> Datum: utorak 21.01.2014.  
> Rubrika: sport_fudbal
> Naslov: Vidiću tri meča suspenzije
> Članak:

Fudbalska asocijacija Engleske odbila je žalbu Nemanje Vidića za crveni karton na utakmici sa Čelsijem i izrekla mu suspenziju na tri meča.
Vidićevu žalbu u kojoj je tvrdio da isključenje nije bilo opravdano odbila je nezavisna Disciplinska komisija Fudbalske asocijacije.
Srpski fudbaler je zaradio isključenje posle ne tako oštrog faula nad Edenom Azarom na sredini igrališta, u porazu Junajteda na “Stamford bridžu” sa 3:1.
32-godišnji kapiten Junajteda će tako propustiti revanš meč polufinala Liga kupa sa Sanderlendom u sredu, kao i susrete u Premijer ligi, na domaćem terenu sa Kardifom, odnosno Stoukom na gostovanju. Vidićevo odsustvo još jedan je veliki udarac za tim Dejvida Mojsa, koji posle poraza od Čelsija ima 14 bodova manje od vodećeg Arsenala u Premijer ligi.  imaju šest bodova manje od klubova koji se nalaze na mestima koja vode u Ligu šampiona sledeće sezone. Najveći udarac zbog suspenzije za Vidića pretrpeće odbrana, koja je bila posebno ranjiva na poslednjim mečevima, pošto su fudbaleri Junajteda primili devet golova na pet prethodnih mečeva.
