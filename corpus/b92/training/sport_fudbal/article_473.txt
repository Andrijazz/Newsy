> Izvor: B92
> Datum: sreda 15.01.2014.  
> Rubrika: sport_fudbal
> Naslov: UEFA: Idealan tim bez Mesija
> Članak:

Evropska fudbalska unija (UEFA) proglasila je idealni tim 2013. godine u kojem nije bilo mesta za napadača Barselone Argentinca Lionela Mesija.
Zanimljivo je da se u ekipi godine u izboru vladajućeg tela evropskog fudbala nalaze fudbaler Reala Kristijano Ronaldo i Zlatan Ibrahimović, ali da u njemu nema nijednog igrača Barselone.
U izboru za idealan tim učestvovalo je šest miliona navijača, koji su u njega uvrstili četvoricu igrača osvajača Lige šampiona Bajerna, trojicu iz , dvojicu iz Pari Sen Žermena i po jednog iz Borusije iz Dortmunda i Arsenala. Idealan tim u izboru UEFA čine: Manuel Nojer (Bajern), Filip Lam (Bajern), Serhio Ramos (Real Madrid), Tijago Silva (Pari Sen Žermen). David Alaba (Bajern), Marko Rojs (Borusija Dortmund), Garet Bejl (Real Madrid), Mesut Ezil (Arsenal), Frank Riberi (Bajern), Zlatan Ibrahimović (Pari Sen Žermen) i Kristijano Ronaldo (Real Madrid).
