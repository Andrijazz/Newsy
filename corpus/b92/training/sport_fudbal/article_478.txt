> Izvor: B92
> Datum: sreda 15.01.2014.  
> Rubrika: sport_fudbal
> Naslov: Vlasnik Hala: Tigrovi ili idem
> Članak:

Navijači Hal Sitija usprotivili su se ideji vlasnika kluba Asema Alama da promeni ime u Hal Tigrovi, ali je on uslovio FA odlaskom ako to ne dozvole.
Alam je rođen u Egiptu, 2010. godine je kupio Hal Siti i vratio ga u Premijer ligu, ali želi da posle 109. godine promeni ime kluba u Hal Tigrovi (Hull Tigers).
"Niko nema pravo da dovodi u pitanje moje poslovne odluke. Neću to dozvoliti. Došao sam da spasim klub i vodim ga za dobro zajednice, ali neće biti obrnuto, da zajednica upravlja umesto mene", rekao je Alam.
Međutim, njegovoj želji da promeni vekovno ime kluba nije oduševilo navijače koji su pokrenuli brojne proteste. "Ako zajednica kaže odlazi, obećavam vam da ću to uraditi u roku od 24 časa. Ovo je slobodna zemlja. Nikad nisam rekao nešto i to povukao. Nikad!", istakao je vlasnik Hal Sitija.
Alam je bio žestoko kritikovan kada je tokom novembarskih protesta navijača protiv promene imena u akciji pod nazivom "Siti dok ne umremo" rekao: "Mogu da umru čim požele". Egipćanin živi već 40 godina u Halu, je ranije reč "Siti" opisao kao lošom i uobičajenom, istakavši da bi novo ime klub učinilo marketinški privlačnijim. U njegovu odbranu stao je menadžer kluba Stiv Brus, koji razume i drugu stranu. "Mislim da je vlasnik uložio oko 70 milion funti u klub, tako da bez njega ne bi ni postojao Hal Siti. Moramo da poštujemo njegove želje, ali s druge strane razumem kako se ljudi osećaju", rekao je Brus. Alam je podneo zvanični zahtev Fudbalskoj asocijaciji Engleske (FA) o promeni imena kluba i Hal Siti u Hal Tigrovi od sledeće sezone, a odluku će doneti Savet FA, pre početka sledeće sezone. Tigar je trenutno samo zaštitni znak i nadimak kluba. Hal Siti je trenutno deseti u Premijer ligi sa 23 boda iz 21 meča, ali je samo pet bodova od 18. pozicije koja vodi u Čempiomšip.
