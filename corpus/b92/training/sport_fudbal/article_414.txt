> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Nišlije krenule, čekaju Pauljevića
> Članak:

Niški Radnički počeo je pripreme u ponedeljak, nakon duže od mesec dana pauze.
Trener Dragoljub Bekvalac je počeo rad sa 23 fudbalera, a očekuje da se narednih dana ekipi priključi i Branko Pauljević, koji se u ponedeljak pojavio na prozivci Partizana, od koga je pozajmljen.
Nišlije će do 24. januara raditi kod kuće, a potom će do 9. februara boraviti u Antaliji gde će odigrati šest test mečeva (Pjongjang, Kluž, Ludogorec, Volin, Černomorec, Kairat).
Do 23. februara i duela sa imenjakom iz Kragujevca Radnički će raditi ponovo u Nišu. Bekvalac će tokom priprema raditi sa sledećim igračima: Aleksandar Kesić, Nenad Filipović, Miloš Perić, Petar Jovanović, Vladan Pavlović, Aleksandar Trišović, Miloš Živković, Miloš Petrović, Stefan Marković, Stevan Stefanović, Milan Ćulum, Dušan Kolarević, Strahinja Petrović, Aleksandar Jovanović, Bratislav Pejčić, Saša Stojanović, Vladimir Milenković, Uroš Đerić i Milutin Ivanović. Na probi će tokom ovog perioda biti Ivan Kostić, Marko Zdravković, Saša Marjanović i Ivan Pejčič. Ekipu su tokom pauze napustila petorica igrača - Sead Hadžibulić, Ivica Jovanović, Marinko Ljubinković, Aleksandar Simov i Vladan Binić. Radnički je jesenji deo prvenstva u Jelen Superligi završio na odličnom četvrtom mestu sa 24 boda, koliko imaju trećeplasirana Jagodina i petoplasirana Vojvodina, devet bodova iza lidera Partizana.
