> Izvor: B92
> Datum: petak 10.01.2014.  
> Rubrika: sport_fudbal
> Naslov: Ture zvanično najbolji Afrikanac
> Članak:

Fudbaler Mančester Sitija Jaja Ture proglašen je za najboljeg afričkog igrača u 2013. godini u izboru Konfederacije afričkog fudbala (CAF).
Reprezentativac Obale Slonovače je za najboljeg igrača afričkog kontinenta proglašen na ceremoniji u Nigeriji, a pored njega u konkurenciji su bili i Džon Obi Mikel i Didije Drogba.
Ture je tek drugi fudbaler koji je uspeo ovu nagradu da osvoji tri puta za redom, a pre njega trostruki uzastopni pobednik bio je Samjuel Eto od 2003. do 2005. godine.
