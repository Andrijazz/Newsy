> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Rosi povredio koleno, Viola strepi
> Članak:

Firenca se nije radovala nakon pobede Fiorentine nad Livornom, jer je trijumf ostao u senci povrede Đuzepea Rosija.
Najbolji strelac "viole", koja se bori za Ligu šampiona, iskrenuo je koleno koje je ranije u karijeri već operisao zbog kidanja ukrštenih ligamenata.
Fiorentina je saopštila da je napadal po treći put u karijeri povredio ligamente kolena desne noge, ali da i dalje nije poznato da li ih je opet pokidao.
"Veoma smo zabrinuti, ne želimo ni da pričamo u utakmici. Rinaudo se nije ni izvinio, a čak se i svađao sa sudijom na neprimeren način. Želim da mu kažem mnogo stavari u ovom trenutku. Trebalo bi da pogleda usporeni snimak i obrati pažnju na svoj ponašanje. Sačekaćemo testove u ponedeljak, ali situacije ne izgleda najbolje", rekao je čelni čovek Fiorentine Andrea Dela Vale. Rosi je proveo skoro dve sezone van terena zbog kidanja ligamaneta istog kolena u oktobru 2011. godine, zbog čega je nekoliko puta operisan. Bio je na korak od povratka na teren kada je doživeo novu rupturu u aprilu 2012, ali se potpuno vratio u formu ove sezone u Firenci i sa 14 golova predvodi golgeterski karavan u Seriji A.
