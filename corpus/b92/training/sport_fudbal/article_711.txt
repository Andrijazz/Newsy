> Izvor: B92
> Datum: sreda 22.01.2014.  
> Rubrika: sport_fudbal
> Naslov: Kup: Udineze izbacio Milan
> Članak:

Fudbaleri Udinezea obezbedili su plasman u polufinale italijanskog Kupa, pošto su sa 2:1 pobedili ekipu Milana u gostima.
Udineze je stigao do pobede, iako je Milan vodio već od osmog minuta, golom Marija Balotelija.
Strelci za tim iz Udina bili su Mjuriel u 41. i Lopes u 73. minutu. Srpski reprezentativac Željko Brkić branio je svih 90 minuta za Udineze.
Klarens Sedorf je posle uvodne povede u prvenstvu doživeo i prvi poraz, otkad je pre nekoliko dana postao trener . Udineze će se u polufinalu igrati protiv boljeg iz duela Fiorentina - Sijena koji je na programu u četvrtak.
