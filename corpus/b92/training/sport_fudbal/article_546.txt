> Izvor: B92
> Datum: petak 17.01.2014.  
> Rubrika: sport_fudbal
> Naslov: Blan: Želimo finale Lige šampiona
> Članak:

Trener Pari Sen Žermena Loran Blan veruje da će naredni meseci biti odlučujući za klub i da će tokom istih pokušati da se plasiraju u finale Lige šampiona.
Lider u francuskoj Ligi 1 ima pet bodova više od drugoplasiranog Monaka, a plasirali su se u narednu rundu najjačeg evropskog takmičenja.
Tokom februara Parižani će se sastati sa velikim rivalom, Olimpikom iz Marseja, kao i sa Bajerom iz Leverkuzena u prvom meču osmine finala Lige šampiona.
Blan zna da tim mora da održi formu i veruje da ako korz sledeći mesec prođu , biće u dobroj poziciji za plasman u samuz završnicu LŠ. "Naš cilj je da pobedimo u svim mečevima. Želimo da skupimo maksimalni broj bodova i poštujemo naše protivnike. Februar je bitan mesec za nas zbog velikog broja utakmica, kao i duela u Ligi šampiona. Cilj na početku sezone bio je da ponovimo uspeh iz prošle sezone, ali sada ciljamo finale Lige šampiona kako bismo postali jedan od najboljih klubova u Evropi", rekao je Blan.
