> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Sudija Din navijao za Svonsi?
> Članak:

Sudija Majk Din obeležio je duel Mančester Junajteda i Svonsija u FA kupu u nedelje neobjašnjivom reakcijom prilikog jednog napada Velšana.
Din je signalizirao da Vilfred Boni nastavi akciju, a kada su mu igrači Junajteda oduzeli loptu on je razočarano odmahnuo glavom.
Pomalo je čudno da je jedan arbitar, posebno na ovom nivou, emotivno reagovao zbog izgubljene lopte jedne od ekipa na meču na kojem deli pravdu, jer Dinova rekacija najviše na to podseća.
Sudija Din od 2000. godine sudi u Premijer ligi, a tri godine kasnije postao je i član FIFA. Imao je nekoliko kontroverznih mečeva u karijeri, a posebno se ističe upravo jedan sa Old Traforda, kada su ga mnogi kritikovali da je umnogome uticao na poraz Junajteda od Čelsija, koji je londonskom timu doneo titulu 2010. godine. S obzirom da je nastanjen u okrugu Merzisajd, nije teško pretpostaviti da mu Junajted nije previše omiljen tim. U svakom slučaju, ako je 'navijao' za Svonsi, Din može da bude zadovoljan, jer su Velšani neočekivano slavili na Old Trafordu 2:1 i eliminisali šampiona iz FA kupa.
