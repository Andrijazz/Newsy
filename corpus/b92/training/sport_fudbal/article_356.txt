> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Pepe primakao Real vodećem dvojcu
> Članak:

Fudbaleri Real Madrida ostvarili su minimalnu pobedu na gostovanju Espanjolu i tako smanjili zaostatak za vodećim dvojcem na tri boda.
'Kraljevski klub' zabeležio je 15. trijumf u 19. kolu šampionata i sada ima 47 bodova, tri manje od Barselone i Atletiko Madrida.
Tim Karla Ančelotija imao je inicijativu tokom celog meča, ali je samo jednom uspeo da savlada raspoloženog Kika Kasilju. Jedini gol na meču videli smo posle kornera Luke Modrića u 55. minutu, kaad je najviši u skoku bio defanzivac Pepe.
Gosti su imali veći posed lopte i čak 23 šuta na gol, ali ih je golman domaćina odličnim intervencijama sprečio da ubedljivije trijumfuju. Kasilja se posebno istakao u duelima sa Kristijanom Ronaldno, koji, ruku na srce, nije pružio partiju kakvu smo od njega navikli. Posebno se ističe momenat iz 89. minuta, kada je Portugalac promašio prazan gol sa sedam-osam metara levo iskosa. Prethodno se Benzema našao sam na 'kapici' i šutirao, ali je Kasilja i to odbranio. Lopta se odbila do Ronalda koji je gađao praznu mrežu unutrašnjom, ali je lopta završila pored desne stative. Nešto raniije, Osasuna je nanela novi poraz Betisu na njegovom terenu, pa je tako ekipa iz Andaluzije ostala zakucana na poslednjem mestu. Pamplonci su poveli golom Toresa već u drugom minutu, da bi prednost duplirao Figuearas autogolom u 57. Dvanaesti poraz domaćina uspeo je samo da ublaži Molina, deset minuta pre kraja meča. U poslednjem meču dana Levante je golom Barala na asistenciju Ivanšica savladao Malagu i popeo se na deseto mesto na tabeli. Primera, 19. kolo: Hetafe - Raljo Valjekano 0:1(0:1) Bueno 29 Betis - Osasuna 1:2 Molina 80 - Tores 2, Figuerasa Espanjol - Real 0:1(0:0) Pepe 55 Levante - Malaga 1:0Baral 19 subota: Atletik Bilbao - Almerija 6:1(3:1) Riko 6, Erera 11, Laporte 31, Adruic 52, Ibai 62, 87 - Barbosa 34 Selta - Valensija 2:1(0:1) Čarsl 50,78 - Pareho 23 Atletiko Madrid - Barselona 0:0 Elče - Sevilja 1:1 Erera 83 - Daniel 89 ponedeljak: 22:00 Viljareal - Real Sosijedad petak: Granada - Valjadolid 4:0 Tabela: 1. Barselona 19 16 2 1 53:12 50 2. Atletiko Madrid 19 16 2 1 47:11 50 3. Real Madrid 19 15 2 2 53:21 47 4. Atletik Bilbao 19 11 3 5 32:24 36 5. Real Sosijedad 18 9 5 4 35:23 32 6. Viljareal 18 9 4 5 32:20 31 7. Sevilja 19 8 6 5 36:30 30 8. Valensija 19 7 2 10 26:31 23 9. Granada 19 7 2 10 19:25 23 10. Levante 19 6 5 8 18:27 23 11. Hetafe 19 7 2 10 20:31 23 12. Espanjol 19 6 4 9 22:25 22 13. Osasuna 19 6 3 10 17:29 21 14. Malaga 19 5 5 9 19:24 20 15. Selta Vigo 19 5 4 10 23:31 19 16. Almerija 19 5 4 10 21:38 19 17. Elče 19 4 6 9 17:28 18 18. Valjadolid 19 3 7 9 21:33 16 19. Valjekano 19 5 1 13 19:45 16 20. Betis 19 2 5 12 16:38 11
