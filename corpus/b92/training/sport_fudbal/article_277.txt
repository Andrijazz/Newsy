> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Di Marija prošao bez kazne
> Članak:

Fudbaler Reala Anhel di Marija proći će nekažnjeno iako je na neprimeren način gestikulirao prema navijačima tokom prvenstvene utakmice sa Seltom iz Viga.
Real je pokrenuo istragu povodom tog incidenta, ali je odlučio da zatvori slučaj jer argentinski igrač "nije napravio potez koji zahteva kaznu".
Di Marija se našao na stubu srama jer se iznerviran zvižducima publike na stadionu "Santjago Bernabeu" uhvatio za međunožje u trenutku kada je u igru umesto njega ulazio Garet Bejl. Argentinac je u Real došao u leto 2010. godine iz portugalske Benfike, a do sada je za kraljevski klub odigrao 161 utakmicu i dao 31 gol.
