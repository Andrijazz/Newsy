> Izvor: B92
> Datum: petak 10.01.2014.  
> Rubrika: sport_fudbal
> Naslov: Trajković: Došao sam u najveći klub
> Članak:

Partizan je doveo i četvrto pojačanje za nastavak sezone, treće iz Vojvodine, odbrambeni red pojačao je štoper Branislav Trajković.
Trajković je potpisao troipogodišnji ugovor i priključio se Nikoli Drinčiću, Miroslavu Vulićeviću i Petru Škuletiću kao pojačanje za prolećni deo sezone.
"Bilo je dosta muke da bih konačno stigao u Partizan, jer je to trebalo da uradim još pre pet godina, ali nam se tada nije dalo. No, nikad nije kasno, posebno kada dođete u najveći klub u Srbiji", rekao je Trajković.
Trajković će poput stanih-novih saigrača Vulićevića i Škuletića i u Humskoj sarađivati sa trenerom Markom Nikolićem. "Motiv za dolazak u Partizan mi je bio i trener Nikolić, koga smatram odličnim strategom i čovekom, a normalno tu je i titula šampiona, koje sam željan, kao i svaki pravi sportista. Nadam se da ću uz Nikolića još više napredovati, jer igranje u šampionskom timu podiže svakog pojedinca i poboljšava njegove igračke kvalitete", rekao je Trajković. Promocija novog pojačanja crno-belih pred medijima biće obavljena u subotu od 12.00h u  kluba. Lider JSL se u ponedeljak okuplja u Zemunelu i počinje pripreme za prolećni deo sezone, a najveći deo zimskog perioda crno-beli će provesti u Antaliji gde će odigrati sedam test mečeva.
