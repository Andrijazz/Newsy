> Izvor: B92
> Datum: sreda 22.01.2014.  
> Rubrika: sport_fudbal
> Naslov: Agent: Đuričić nigde ne ide
> Članak:

Menadžer srpskog reprezentativca Filipa Đuričića demantovao je da će njegov klijent napustiti Benfiku.
Đuričić je navodno na meti Seltika koji je spreman da ga plati 6 miliona funti.
"Ne znam da li postoji interes Seltika, ali ni ne želim da znam za to. Đuričić igra za Benfiku. on želi da se izbori za veću minutažu. Srećan je u Lisabonu, želi da se dokaže ovde. Njegovo vreme će doći pre ili kasnije", rekao je Oliver Kabrera.
Đuričić je prošle sezone bio najbolji igrač holandskog prvenstva, a u Benfiki je uzeo broj 10 koji je svojevremeno nosio Rui Košta. Ove sezone odigrao je samo osam utakmica, od čega četiri u ligi, a dao je i dva gola, jedan u Ligi šampiona, drugi u Kupu. Benfika je lider Lige Sagreš sa dva boda više od gradskog rivala Sportinga, a tri od šampiona Porta.
