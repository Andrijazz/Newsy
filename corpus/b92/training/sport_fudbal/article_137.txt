> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Ninković odbio povratak u Evijan
> Članak:

Francuski Evijan želeo je u januarskom prelaznom roku da vrati Miloša Ninkovića, ali fudbaler crveno-belih poručuje da od toga nema ništa.
“Tačno je da su hteli da me vrate. Čuo sam se sa trenerom Paskalom Duprazom tri puta, bio je uporan u nameri, ali sam mu lepo objasnio da od odlaska iz Crvene zvezde ove zime nema ništa. Tu sam do leta sigurno, a šta će biti po završetku sezone ne mogu sada da znam”, rekao je Ninković za Sportski žurnal.
"U odličnim sam odnosima sa trenerom i još mnogo ljudi u Evijanu. Nije mi bilo loše tamo, ali sam razmišljao samo o Crvenoj zvezdi letos. Tek sam na pola puta u voljenom klubu, bilo bi nepošteno da odem. O tome i ne razmišljam", dodao je Ninković.
