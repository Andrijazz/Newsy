> Izvor: B92
> Datum: sreda 15.01.2014.  
> Rubrika: sport_fudbal
> Naslov: Kup: Sedorf gledao pobedu Milana
> Članak:

Ekipe Milana i Sijene plasirale su se u četvrtfinale Kupa Italije ubedljivim pobedama u sredu.
Milan je sa Maurom Tasotijem na klupi nadigrao drugoligaša Speciju sa 3:1, a sve je sa tribina posmatrao novi trener Klarens Sedorf.
Iznenađenje je napravila Sijena koja je sa 4:1 slavila u Kataniji protiv člana Serije A. Kasnije igraju Napoli i Atalanta.
Milan će u četvrtfinalu igrati protiv Udinezea, dok će rivać Sijeni biti još jedan prvoligaš, ovaj put mnogo ozbiljniji, Fiorentina. Milan su do očekivane pobede predvodili Robinjo i Đampaolo Pacini u prvom poluvremenu, dok je u nastavku svoj prvenac u dresu "rosonera" postigao Keisuke Honda. U nadoknadi vremena Ferari je ublažio poraz Specije, na oduševljenje čak 7.000 navijača gostiju u Milanu. S druge strane, Sijena je do neočekivane pobede na Siciliji stigla preokretom. Domaćin je poveo već u četvrtom minutu preko Letoa, ali je već 20 minuta kasnije Paoluči izjednačio. Gosti su do preokreta stigli pola sata pre kraja preko Valijanija, da bi veliku pobedu Sijene u nadoknadi vremena potvrdili Pulceti i Roseti. U utorak se u četvrtfinale takmičenja plasirao Lacio, koji u četvrtfinalu čeka boljeg iz duela Napolija i Atalante. Četvrti četvrtfinalni par biće i derbi runde između lidera Serije A, šampona Juventusa i glavnog izazivača Rome. Kup Italije, osmina finala:Katanija - Sijena 1:4Leto 4 - Paoluči 24, Valijani 60, Pulceti 90+1, Roseti 90+3 Milan - Specija 3:1Robinjo 28, Pacini 31, Honda 47 - Ferari 90+1 21:00 Napoli - Atalanta utorak:Lacio - Parma 2:1 Perea 25, 91+1 - Biabiani 43
