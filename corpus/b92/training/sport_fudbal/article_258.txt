> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Drogba uložio u rudnik zlata
> Članak:

Napadač Galatasaraja Didije Drogba od četvrtka je i formalno vlasnik dela jednog rudnika zlata u rodnoj Obali Slonovače.
Drogba je potpisao ugovor sa predstavnicima rudnika u prisustvu premijera Obale Slonovače Danijela Kablana Dankana i još dvojice ministara.
35-godišnji fudbaler, koji je zajedno sa Jaja Tureom i Džonom Obijem Mikelom kandidat za fudbalera godine u Africi, prošle godine je otkupio od države Obale Slonovače pet procenata deonica rudnika zlata.
"Zadovoljan sam što sam potpisao ugovor sa državom i nadam se da ću svojim primerom pokazati put svojim sugrađanima", rekao je Drogba.
