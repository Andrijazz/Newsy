> Izvor: B92
> Datum: subota 4.01.2014.  
> Rubrika: sport_fudbal
> Naslov: Predsednik PSŽa: Pastore ostaje
> Članak:

Predsednik PSŽa Naser Al-Kelaifi rekao je da ne vidi razlog da Havijer Pastore napusti redove 'svetaca' u januarskom prelaznom roku.
Argentinski igrač postao je meta spekulacija širom Evrope, jer se pominje njegov navodni transfer u Liverpul.
Uprkos glasinama, Al-Kelaifi veruje da Pastore ostaje na "Parku prinčeva" i smatra da je 24-godišnji igrač imao veoma važnu ulogu u novijoj istoriji kluba.
"Nisam siguran da Pastore želi da ode. Kada je igrač nezadovoljan onda ga je jako teško zadržati, ali mislim da to nije slučaj sa njim. Mi nikada nećemo zaboraviti da je on bio jedan od prvih ključnih igrača našeg tima", rekao je za Al-Kelaifi francuski L'Ekip. Al-Kelaifi zahteva da klub bude lojalan igračima, a isto tako da igrači budu lojalni prema klubu, koji takođe smatra da je Pastore jedan od vodećih igrača u Evropi. "Pastore je kvalitetan i kao čovek i kao igrač. Možda je trenutno u teškom periodu, ali ostaje da je jedan od najvećih svetskih talenata", dodao je predsednik Parižana.
