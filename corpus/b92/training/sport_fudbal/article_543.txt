> Izvor: B92
> Datum: petak 17.01.2014.  
> Rubrika: sport_fudbal
> Naslov: Sedorf dobio dozvolu bez licence
> Članak:

Novi šef stručnog štaba Milana Klarens Sedorf dobio je dozvolu od Fudbalskog saveza Italije (FIGC) da predvodi Milan, iako nema trenersku licencu.
Milan je uprkos tvrdnjama agenta Sedorfa da je njegov klijent kvalifikovan da predvodi ekipu morao FIGC da pošalje zahtev da se Holanđaninu odobri izuzeće i dozvoli da predvodi ekipu.
Rosoneri su u četvrtak sa 37-godišnjim Holanđaninom potpisao saradnju na dve i po godine. Sedorf je na klupi Milana zamenio Masimilijana Alegrija, koji je posle poraza od Sasuola (3:4) dobio otkaz. Trener Juventusa, Antonio Konte ocenio je da je Alegri "trener, kog treba poštovati", a da Sedorf može da postane "veliki trener". "Sedorf nema iskustva kao trener, ali znajući ga kao igrača, svog protivnika, znam da on ima sve da postane jedan od najboljih trenera. Nije bitno odakle počinjete, bitno je gde završavate... to sam rekao i ovde u Torinu na mojoj promociji", rekao je Konte. Milan u Seriji A posle 19 odigranih utakmica zauzima 11. mesto sa 22 boda, a Sedorf će svoj debi na klupi imati u nedelju protiv Verone na San Siru.
