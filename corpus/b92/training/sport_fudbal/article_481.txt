> Izvor: B92
> Datum: sreda 15.01.2014.  
> Rubrika: sport_fudbal
> Naslov: Mutua dočekalo 10.000 navijača
> Članak:

Doskorašnji fudbaler Ažaksjoa Adrijan Mutu potpisao je jednoipogodišnji ugovor sa rumunskim Petrolulom, saopšteno je na sajtu tog kluba.
"Veoma mi je drago što sam se vratio kući. Želim da igram i postignem što više golova i nadam se da ću pomoći klubu da ostvari svoje ciljeve. Znam da se mnogo očekuje od mene, ali navikao sam na to", rekao je Mutu prilikom predstavljanja.
On je u utorak napustio francuski Ažaksio, a na stadionu u Ploještiju dočekalo ga je 10.000 navijača. Nekadašnji rumunski reprezentativac karijeru je počeo u Arđešu, a igrao je za Dinamo iz Bukurešta, Inter, Veronu, Parmu, Juventus, Čelsi, Fiorentinu i Čezenu. Za reprezentaciju Rumunije odigrao je 77 utakmica i postigao 35 golova.
