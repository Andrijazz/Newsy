> Izvor: B92
> Datum: utorak 21.01.2014.  
> Rubrika: sport_fudbal
> Naslov: Hofenhajm raskinuo sa Vizeom
> Članak:

Fudbalski klub Hofenhajm objavio je da je sporazumno raskinuo saradnju sa golmanom Timom Vizeom.
Klub je na svom sajtu naveo da iz pravnih razloga ne može da otkrije detalje raskida ugovora sa bivšim nacionalnim reprezentativcem.
Vize je prešao u Hofenhajm 2012. iz Verdera i potpisao četvorogodišnji ugovor. Ubrzo je postao kapiten ekipe, ali je prebačen na klupu posle nekoliko nastupa i kasnije je ispao iz prvog tima.
Od tada je on trenirao na svoju ruku i više nije oblačio dres Hofenhajma, uprkos tome što je imao visoku platu. 32-godišnji Vize, koji je šest puta branio za nemačku reprezentaciju, još nije otkrio gde će nastaviti karijeru Jesenji deo sezone u Bundesligi Hofenhajm je završio na 12. mestu sa 18 osvojenih bodova.
