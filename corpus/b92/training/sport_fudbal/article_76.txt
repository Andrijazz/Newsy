> Izvor: B92
> Datum: petak 3.01.2014.  
> Rubrika: sport_fudbal
> Naslov: Babić i zvanično preuzeo Vojvodinu
> Članak:

Fudbalski klub Vojvodina imenovao je Branka Babića za novog šefa stručnog štaba.
Kako je objavljeno na sajtu novosadskog superligaša, Babić će u narednih nekoliko dana saopštiti i imena saradnika u stručnom štabu.
Babić će na klupi Vojvodine zameniti Marka Nikolića koji je u decembru prošle godine otišao u Partizan.
Ovo će Babiću biti drugi "mandat" u Vojvodini, a prethodno je vodio novosadsku ekipu u periodu od oktobra 2009. do marta 2010. godine. Babić je u dosadašnjoj trenerskoj karijeri vodio Čukarički, OFK Beograd, podgoričku Budućnost i japanski Mito Holihok.
