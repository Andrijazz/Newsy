> Izvor: B92
> Datum: petak 17.01.2014.  
> Rubrika: sport_fudbal
> Naslov: Tadić strelac i asitent za Tvente
> Članak:

Srpski reprezentativac Dušan Tadić postigao je gol i zabeležio asistenciju u pobedi svog Tventea nad Heraklesom.
Tvente je slavio sa 3:1, a Tadić je postigao treći gol kada je bio siguran sa bele tačke. Pre toga, asistirao je Promsu za vođstvo svog tima.
Srpski reprezentativac postigao je osmi gol i upisao osmu asistenciju, čime se približio vrhu najboljih ’pakera’ u Erdiviziji.
Tvente je posle ove pobede izbio na prvo mesto ispred Ajaksa koji svoj meč igra u nedelju.
