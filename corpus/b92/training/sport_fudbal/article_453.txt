> Izvor: B92
> Datum: utorak 14.01.2014.  
> Rubrika: sport_fudbal
> Naslov: Suares: Liverpul zaslužuje LŠ
> Članak:

Najbolji fudbaler Liverpula Luis Suares rekao je da ekipa sa Enfilda poseduje kvalitet potreban za plasman u Ligu šampiona, prvi posle pet godina.
"Crveni" trenutno zauzimaju četvrto mesto na tabeli Premijer lige sa 42 boda, šest manje od vodećeg Arsenala.
U dosadašnjem toku sezone Suares je postigao 22 gola za Liverpul u šampionatu.
"Igramo veoma dobro u ovom trenutku, imamo kvalitet za evropsku elitu. Ako nastavimo u sadašnjem ritmu, siguran sam da ćemo se naći u Ligi šampiona", rekao je Suares za britanski Skaj. On je naveo da mu je drago što su navijači ove sezone veoma zadovoljni nastupima Liverpula, što nije bio čest slučaj prethodnih godina. "U bliskoj prošlosti nismo bili na očekivanom nivou, a sada smo se konačno vratili. Radimo naporno za naše navijče. Takodje, lično sam imao nekoliko teških meseci, ali su mi navijači pružili podršku i to me je promenilo", naveo je Urugvajac. Suares je krajem prošle godine sa Liverpulom potpisao novi, višegodišnji ugovor. "Klub je najvažniji u celoj priči. Kada naporno radite, znate da će na kraju sve doći na svoje. Takodje, važno je da imate dovoljno samopouzdanja, to mnogo utiče na ekipu".
