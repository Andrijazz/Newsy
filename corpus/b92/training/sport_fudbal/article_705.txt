> Izvor: B92
> Datum: utorak 21.01.2014.  
> Rubrika: sport_fudbal
> Naslov: "Pakleni trio" Mančester Sitija
> Članak:

Minulog vikenda ekipa Mančester Sitija oborila je protiv Kardifa rekord Premijerlige po broju datih golova.
'Građani' su stigli do neverovatne brojke od 100 golova u sezoni za samo 34 meča, a još se ni januar nije završio.
Najviše zasluga ide na račun trojice napadača – Španca Alvara Negreda, Argentinca Serhija 'Kuna' Aguera i najboljeg igrača Bosne i Hercegovine Edina Džeka.
Ekipa Lids Junajteda je u sezoni 1969/70 stigla do brojke od 99 datih pogodaka, za isti vremenski period, ali je tim Manuela Pelegrinija sa četiri gola protiv Kardifa nadmašila njihov uspeh. Negredo i Aguero postgli su po 21 gol, dok je Džeko bio precizan pet puta manja. Pri tom, napadač reprezentacije Argentine bio je povređen skoro dva meseca. Prethodni rekord bio je u vlasništvu Čelsija, kome je u sezoni 2012/2013 bilo potrebno 42 susreta da stigne do magične brojke u svim takmičenjima. Iskusni Čilenac celu situaciju smatra krajnje logičnom, ističući da njegova ekipa igra fudbal - "kako i treba da se igra". "Nemoguće je biti u problemu kada imate trojicu napadača kao ja. Svako je fenomenalan na svoj način, i oduševljen sam načinom na koji nastupaju. Igram spektakularan i ntenzivan fudbal, a to je pravac kome težimo. Smatram da je fudbal upravo ono što mi prikazujemo na terenu. Uvek je lakše povući se, igrati bunker i čekati jednu ili dve kontre. Ali, to nije moj stil, a mislim da ni ljudi u klubu ne razmišljaju tako", rekao je Pelegrini. "Klub 100": 1. Mančester Siti (13/14) 34 - susreta 2. Čelsi (12/13) 42 3. Čelsi (09/10) 43 4. Mančester Junajted (98/99) 44 5. Mančester Junajted (11/12) 44
