> Izvor: B92
> Datum: sreda 8.01.2014.  
> Rubrika: sport_fudbal
> Naslov: Janković: Više nismo iznenađenje
> Članak:

Fudbaleri Verone nastavljaju sa sjajnim rezultatima, a Boško Janković ističe da on i saigrači više ne mogu da budu iznenađenje u Seriji A.
U prethodnom kolu Verona je zabeležila novu pobedu, u gostima protiv Udinezea sa 3:1, i tako se probila na peto mesto, prestigavši Inter. Veliki doprinos u trijumfu svoje ekipe imao je i Janković koji je bio starter.
"Vrlo sam srećan zbog pobede. Savladali smo veoma dobru ekipu Udinezea i to u gostima, što uvek daje dodatni osećaj zadovoljstva. Ono što je još bitnije je da smo prevazišli više nivo iznenađenja. Videli smo koliko možemo i šta smo sposobni da uradimo. Na nama je sada da održavamo ovaj nivo forme", rekao je Janković. Srpski napadač je sve zadatke ispunio na najbolji mogući način. On se na ovom duelu dosta trošio, jer je taktika zahtevala da se krilni igrači Verone vraćaju skroz do sopstvenog gola i pomažu odbrani. To je i bio razlog zbog čega je u 62. minutu trener Mandorlini zamenio obojicu krilnih igrača, i Jankovića i Rafaela Martinja, i ubacio dvojicu svežih fudbalera, što se i ispostavilo kao dobar potez, jer je Iturbe samo osam minuta kasnije postigao treći gol za Veronu koji je potvrđena pobeda. Veronu, koja je sada na samo četiri poena od pozicije koja vodi u Ligu šampiona, u narednom kolu očekuje izuzetno težak test, jer im u goste dolazi trećeplasirani Napoli.
