> Izvor: B92
> Datum: sreda 15.01.2014.  
> Rubrika: sport_fudbal
> Naslov: Karlton Kol u Vest Hemu do 2015.
> Članak:

Bivši engleski fudbalski reprezentativac Karlton Kol produžio je ugovor sa Vest Hemom do leta 2015. godine, saopšteno je na sajtu tog premijerligaša.
Kol je na kraju prošle sezone napustio Vest Hem, ali se u oktobru vratio u klub kao kratkoročna zamena za povređenog napadača Endija Kerola.
On je na 11 prvenstvenih utakmica postigao četiri gola i postao ključan igrač "čekićara", pa je menadžer Sem Alerdajs odlučio da mu ponudu produžetak saradnje.
Kol je za Vest Hem odigrao 251 utakmicu i postigao 63 gola, a tokom karijere nastupao je za Čelsi, Vulverhempton, Čarlton i Aston Vilu. Dres reprezentacije Engleske nosio je sedam puta.
