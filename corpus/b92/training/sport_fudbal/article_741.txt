> Izvor: B92
> Datum: sreda 22.01.2014.  
> Rubrika: sport_fudbal
> Naslov: Toti: Želeli pobedu po svaku cenu
> Članak:

Kapiten Rome Frančesko Toti izjavio je da je njegov tim više želeo pobedu i da je zato eliminisao Juventus u četvrtfinalu Kupa Italije.
Rimljani su slavili sa 1:0 i tako su se revanširali ’Staroj dami’ za poraz u Kalču 3:0.
"Želeli smo pobedu po svaku cenu, poboljšali smo se od poraza u Torinu i pokazali smo da smo na istom nivou sa Juventusom“, rekao je Toti, čiji tim u prvenstvu zaostaje osam bodova za liderom Juventusom.
"To nije prevelika razlika, osam bodova može biti i mnogo i malo. Imamo sjajnu sezonu i, ako nastavimo da igramo kao u prvom delu, bićemo im blizu. Ipak, i oni igraju odlično i biće teško ako tako nastave", dodao je Princ Rima.
