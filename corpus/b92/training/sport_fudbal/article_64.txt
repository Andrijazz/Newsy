> Izvor: B92
> Datum: petak 3.01.2014.  
> Rubrika: sport_fudbal
> Naslov: Inijesta: Nije moglo teže od Sitija
> Članak:

Fudbaler Barselone Andres Inijesta priznao je da nije bio srećan kada je određeno da rival Kataloncima u osmini finala Lige šampiona bude Mančester Siti.
Inijesta je naveo da veoma ceni ekipu engleskog premijerligaša i smatra da je to možda i najteži protivnik u osmini finala.
"Očekuju nas dva neizvesna u teška meča. Snaga Sitija nije samo u fizičkoj spremi, kao kod ostalih engleskih timova, već i odlična tehnička potkovanost, što je odlika ekipa koje vodi Manuel Pelegrini. Respektujemo predstojećeg rivala i spremamo se za veliku borbu", rekao je Inijesta španskim novinarima. On je upozorio da je Mančester Siti posebno moćan ove sezone. "Teži žreb nismo mogli da imamo. Moraćemo da igramo najbolje što možemo ukoliko računamo na prolaz u četvrtfinale", poručio je Inijesta. Prva utakmice osmine finala Lige šampiona izmedju Barselone i Mančester Sitija na programu je 18. februara u Mančesteru.
