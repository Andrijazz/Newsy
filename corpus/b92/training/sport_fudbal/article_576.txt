> Izvor: B92
> Datum: subota 18.01.2014.  
> Rubrika: sport_fudbal
> Naslov: Šćepović ponovo srušio Real Madrid
> Članak:

Nekadašnji fudbaler Partizana Stefan Šćepović je svojim 16. golom u ovosezonskoj Segundi doneo pobedu Hihonu u duelu sa B timom Real Madrida (2:1).
Do devete pobede u prvenstvu Hihon je stigao sa srpskim tandemom u napadu Dejan Lekić – Stefan Šćepović, ali je vodeći gol postigao Barera.
Izjednačenje je stiglo u drugom poluvremenu, precizan je bio Rodriges, da bi potencijalni srpski reprezentativac doneo trijumf gostima u 79. minutu. Šćepović je i svoj prvi gol u Segundi dao protiv B selekcije Real Madrida.
On je odigrao ceo meč, dok je Lekić zamenjen osam minuta pre kraja. Hihon je prvoplasirani tim Segunde sa 36 bodova, koliko ima I La Korunja na drugom mestu sa utakmicom manje, dok je B tim Reala poslednjeplasiran sa svega 21 bodom iz 22 meča.
