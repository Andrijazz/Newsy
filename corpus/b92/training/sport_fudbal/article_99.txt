> Izvor: B92
> Datum: subota 4.01.2014.  
> Rubrika: sport_fudbal
> Naslov: Orao se vratio u Francusku
> Članak:

Francuski napadač Gijom Oaro vraća se u domovinu gde je potpisao ugovor sa ekipom Bordoa.
Oaro je blistao pre nekoliko godina u dresu Pari Sen Žermena, ali je dolaskom kapitala i velikih zvezda izgubio mesto na Parku prinčeva, pa se prošlog januara preselio u Kinu.
Njegov novi tim, Bordo trenutno zauzima četvrto mesto u francuskom šampionatu sa 31 bodom, 13 manje od vodećeg PSŽ-a.
Oaro je tokom četiri godina u PSŽ dao 38 golova u Ligi 1, dok je pet puta nosio nacionalni dres.
