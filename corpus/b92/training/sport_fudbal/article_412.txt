> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Alegriju otkaz, na klupi Tasoti
> Članak:

Masimilijano Alegri i zvanično je dobio otkaz na mestu trenera Milana, posle serije loših rezultata, koji su kulminirali porazom od Sasuola 4:3.
Sedmostruki šampion Evrope nakon 19 odigranih utakmica u Seriji A nalazi se na ponižavajućem 11. mestu, sa svega 22 osvojena boda, čak 30 manje od lidera Juventusa.
"Zahvaljujemo se gospodinu Alegriju i njegovom stručnom štabu na svemu što su uradili za klub i želimo im sve najbolje u nastavku karijere. Ekipu će privremeno voditi Mauro Tasoti", saopštilo je klub.
Alegri je preuzeo Milan u junu 2010. godine i već u prvoj sezoni osvojio je šampionsku titulu, a potom i italijanski Superkup. U prethodne dve sezone Milan je šampionat završio na drugom, odnosno na trećem mestu. Italijanski mediji spekulišu da bi ekipu mogao da preuzme nekadašnji napadač Milana Filipo Inzagi, aktuelni trener omladinskog tima, a spominje se i dolazak, još uvek aktivnog igrača, Holandjanina Klarensa Sedorfa.
