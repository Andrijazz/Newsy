> Izvor: B92
> Datum: subota 4.01.2014.  
> Rubrika: sport_fudbal
> Naslov: Nikolić: Đurđeviću, dođi u Partizan
> Članak:

Trener Partizana Marko Nikolić pozvao je fudbalera Rada Uroša Đurđevića da pojača ’crno-bele’ u zimskom prelaznom roku.
Nikolić i Đurđević su sarađivali dok je mladi stručnjak vodio ’građevinare’, a šampion Srbije je trenutno u potrazi za napadačem, pošto je propalo dovođenje Argentinca Andresa Riosa.
Za Đurđevića je interesovanje pokazalo mnoštvo evropskih klubova, ali se Nikolić nada da će izabrati ’crno-bele’.
"Voleo bih da Đurđević dođe u Partizan. To bi mu bio pravi potez", rekao je Nikolić, "Đurđević i Škuletić bi bili vrhunski tandem".
