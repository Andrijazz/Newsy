> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Mojs na Balkanu želi novog Januzaja
> Članak:

Menadžer Mančester Junajteda Dejvid Mojs oduševljen je igrama Adnana Januzaja i želi od svojih skauta da pronađu još talenata na Balkanu.
Tokom serije sastanaka sa skauting službom prošle nedelje, Mojs je to naglasio i poslao je ljude na mečeve širom Evrope, sa naglaskom na jeftinija i ne toliko istražena tržišta poput Srbije, Hrvatske i Bosne i Hercegovine.
Letos je postojao rizik da 18-godišnji Januzaj ne produži ugovor, pregovori su se odužili posle povlačenja Aleksa Fergusona, ali je Mojs predupredio stvari tako što je Januzaja promovisao u prvi tim još na pripremnim turnejama po Australiji i Dalekom Istoku. "Neko me je tada pitao da li sam video mladića kojeg imamo u rezervama, spominjali su mi ga, ali nisam dovoljno znao o njemu. Ipak, istog trenutka kada nam se pridružio znali smo da tu ima nešto - on može da igra po oba boka, kao , ali i kao napadač", prisetio se Mojs i dodao: "Definitivno podseća na Vejna Runija kada je reč o fudbalskim sposobnostima. On je ipak malo drugačiji, poseduje malo dozu arogancije koju svi vrhunski igrači imaju na svoj način". Ove sezone Januzaj je igrao na 15 mečeva u Premijer ligi i postigao je tri gola.
