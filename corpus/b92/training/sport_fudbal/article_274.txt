> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Behrami pauzira 2 meseca
> Članak:

Fudbaler Napolija Valon Behrami najverovatnije će pauzirati dva meseca zbog povrede prsta leve noge, preneo je list Gazeta delo Sport.
Lekarski tim Napolija prvobitno nije smatrao da je povreda ozbiljnije prirode, ali su detaljni pregledi u Nemačkoj potvrdili da Behramiju predstoji ozbiljna pauza.
Ipak, kako sada stvari stoje, Behrami verovatno neće morati da ide na operaciju.
U dosadašnjem toku sezone Behrami je odigrao 23 utakmice za Napoli. Ta ekipa trenutno zauzima treće mesto na tabeli Serije A sa 39 bodova, 10 manje od vodećeg Juventusa.
