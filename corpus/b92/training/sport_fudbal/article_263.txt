> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Mesi: Završiću karijeru u Barseloni
> Članak:

Fudbaler Barselone Lionel Mesi izjavio je da planira da završi karijeru u katalonskom klubu pošto se vratio na teren posle dvomesečnog odsustva.
Argentinac je bio van terena od novembra zbog povrede zadnje lože, ali se vratio u tim Barselone u sredu uveče na meču sa Hetafeom u Kupu kralja i bio je strelac dva gola u trijumfu sa 4:0.
"Želim da završim karijeru u Barseloni, to je jasno", rekao je Mesi. Mesi je u redove Barselone stigao 2000. godine, a poslednjih meseci mnogi su ga povezivali sa Pari Sen Žermenom. Bilo je i spekulacija da je nezadovoljan u Barseloni, ali su u katalonskom klubu više puta napomenili da argentinski fudbaler nije na prodaju. Jedan od najboljih fudbalera sveta rekao je posle meča sa Hetafeom da je Barselona bila impresivna i bez njega.
