> Izvor: B92
> Datum: petak 3.01.2014.  
> Rubrika: sport_fudbal
> Naslov: Arsenal i MU – 65M &#163; za Atletiko
> Članak:

Sjajne igre Atletiko Madrida nisu prošle nezapaženo, a posebno nastupi Dijega Koste i Kokea koji su na meti Premijerligaša.
Trenutno najboljeg golgetera Evrope Kostu navodno želi Arsenal, a londonski klub bi navodno platio 32 miliona funti.
S druge strane, Mančester Junajted očajnički traži pravog plejmejkera, a sličnu cenu je spreman da plati za 21-godišnjeg veznog igrača Horhea Resuresiona Merodija – Kokea.
I dok su priče o Kosti i Arsenalu i dalje uglavnom spekulacije, Junajted je s druge strane povukao konkretne poteze zbog Kokea. Menadžer Dejvid Mojs je boravio u Madridu tokom decembra, gde je gledao duel Atletika i Porta, a prema pisanju engleskih medija skauti Junajteda već mesecima pažljivo prave Kokeov napredak. Junajted je proteklog leta doživeo katastrofu tokom prelaznog roka jer nije uspeo da dovede ni jednu od željenih meta - Ander Erera, Sesk Fabregas i Tijago Alkantara, pa pokušava da izbegne sličan scenario. Koke je ove sezone postigao samo dva gola u Primeri, ali je zato namestio devet. S druge strane, Englezi prenose da je Junajted odustao od levog beka Evertona Lejtona Bejnsa jer nisu spremni da ga plate 25 miliona funti, dok njihova želja iz Intera Fredi Guarin navodno želi da pređe u Čelsi.
