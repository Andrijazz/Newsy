> Izvor: B92
> Datum: sreda 15.01.2014.  
> Rubrika: sport_fudbal
> Naslov: Đorđević preokrenuo, Nant u 1/2f
> Članak:

Filip Đorđević postigao je dva gola za četiri minuta i doneo preokret Nantu koji je na kraju slavio protiv Nice 4:3 u četvrtfinalu Liga kupa Francuske.
Đorđević je tako prekinuo seriju utakmica bez gola dugu dva meseca: još od utakmice Srbija – Rusija sredinom novembra.
Prva zvezda Nanta postigla je dotle osam golova u Ligi 1, ali u prethodnih osam mečeva nije bio strelac.
Nica je povela u Nantu golom Dižara u 17. minutu, a Đorđević je preokrenuo početkom drugog poluvremena. Prvo je u 48. minutu presekao udarac ka golu i skrenuo loptu u nebranjeni deo mreže, da bi već u 52. dobio je loptu u prostor i rutinski je smestio u suprotni ugao. U poslednjih 20 minuta Nica je dva puta stizala do izjednačenja, golovima Kolodžiječaka i Darija Cvitanića, ali je domaćin ipak slavio pogocima Vizkaoronda i Gakpea koji je rešio meč tri minute pre kraja. U polufinale je prošao i Troa pobedom od 3:1 na Evijanom. Domaćin je krajem prvog poluvremena stekao 2:0 golovima Nivea i Žimbera, da bi 20 minuta pre kraja smanjio N'Sikulu. Ipak, u 93. minutu Kabo je potvrdio trijumf Troa. Do četiri najbolja tima u takmičenju u utorak je stigao PSŽ, a je Olimpik Lion. Lion je na svom terenu savladao Marselj sa 2:1. Golove za domaćina psotigli su Gurkuf u 24. i Gomi u 74. a u 89. minutu Žinjak je sa penala ublažio poraz gostiju. Liga kup, četvrtfinale: Nant - Nica 4:3 Đorđević 48, 52, Vizkarondo 78, Gakpe 87 - Digar 17, Koldžiječak 72, Cvitanić 85 Troa - Evijan 3:1 Nive 32, Žimber 44. Kabo 90+3 - S'Sikulu 69 Olimpik Lion - Olimpik Marsej 2:1 Grukuf 24, Gomi 74 - Žinjak 89p utorak: Bordo - PSŽ 1:3 Bijogo 48 - Pastore 45, Rabio 85, Matuidi 88
