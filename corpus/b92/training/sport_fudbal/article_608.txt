> Izvor: B92
> Datum: nedelja 19.01.2014.  
> Rubrika: sport_fudbal
> Naslov: Onjilo, Omega i Arauho bez viza
> Članak:

Zbog problema sa vizama, Ifeani Onjilo, Omega Roberts i Migel Arauho verovatno neće otputovati sa ostatkom tima Crvene zvezde na pripreme.
Trojici fudbalera „crveno-beli“ još nisu regulisane putne isprave za Sloveniju, tako da će po svemu sudeći propustiti početak pripremnog perioda.
Ipak, administrativni propust ne bi trebalo da se odrazi na ekipu, pošto pomenuti fudbaleri nisu imali značajniju ulogu u jesenjem delu prvenstva, Omega je odigrao dve utakmice, Arauho četiri, a Onjilo pet.

