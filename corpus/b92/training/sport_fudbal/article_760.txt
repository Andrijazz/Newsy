> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Marka: Roselj odlazi zbog istrage?
> Članak:

Istraga španskog sudije Pabla Ruisa oko transfera Brazilca Nejmara u Barselonu mogla bi da donese veće posledice po katalonski klub, prenosi „Marka“.
Prema navodima iz Španije, predsednik kluba Sandro Roselj mogao bi da razmotri odluku o povlačenju sa te funkcije, ukoliko bude optužen da je zloupotrebio sredstva.
Sudija Pablo Ruis zahteva brojne papire ugovora na uvid, ugovor Barselone i Santosa dok je Brazilac bio junior, koji je vredan 7,9 miliona evra, kao i 9 miliona evra za prijateljsku utakmicu dve ekipe.
Član kluba Đordi Kases optužio je Roselja za prevaru, rekavši da je Santosu plaćen veći iznos od javnih 57 miliona evra. Roselj, koji je 2010. godine nasledio Đoana Laportu na mestu predsednika, pristao je da izađe pred sudiju Ruisa i odgovara na pitanja u vezi sa transferom. "Poštujemo ugovor koji smo potpisali. Zato ću biti oduševljen kad me sudija bude ispitivao, kako bih objasnio sva pitanja koja se tiču transfera", rekao je Roselj u sredu. Još nema nikakvih saopštenja iz , ali bi Roselj trebalo da zbog moralne obaveze napusti mesto prvog čoveka, iako smatra da može biti oslobođen optužbi za proneveru, navodi "La Vangardija".
