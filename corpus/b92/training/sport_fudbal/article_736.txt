> Izvor: B92
> Datum: sreda 22.01.2014.  
> Rubrika: sport_fudbal
> Naslov: Runi na leto ide u Real Madrid?
> Članak:

Nekoliko dana nakon što je Žoze Murinjo najavio odlazak napadača Mančester Junajteda Vejna Runija na leto, Španci pišu da će u Real Madrid.
"Kraljevski klub" će navodno u narednom prelaznom roku ponuditi "Crvenim đavolima" 25 miliona funti za ove sezone najboljeg igrača u timu Dejvis Mojsa.
Uprava Reala želi tokom leta da dovede jednog napadača, a list Telegraf naveo je da će pokušati da dovede Runija, pošto ne može da dovede Serhija Ageru iz Mančester sitija, jer ima ugovor s klubom do 2017. godine.
Real je bio zainteresovan i za napadača Liverpula Luisa Suaresa, kao i za Radamela Falkaa iz Monaka. Runijev ugovor sa Junajtedom ističe za 18 meseči, pa čelnici kluba ne razmišljaju o prodaji. Oni su, medjutim, nagovestitli da će ga pre prodati nekom stranom klubu, kako ne bi pojačali konkurente u Premijer ligi. Runi je prošlog leta u više navrata izrazio želju da napusti Old Traford, ali uprava kluba nije želela da ga proda. Runi je do sada za Junajted odigrao 424 utakmice i postigao 208 golova. Osvojio je pet titula u Premijer ligi, Ligu šampiona, svetsko klupsko prvenstvo, dva Liga kupa i tri Komjuniti šilda. Za reprezentaciju Engleske odigrao je 88 utakmica i postigao 38 golova.
