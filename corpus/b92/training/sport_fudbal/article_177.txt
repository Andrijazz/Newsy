> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Pedro: Čeka nas težak period
> Članak:

Napadač Barselone Pedro Rodriges kaže da je pred katalonskim klubom teških pet meseci.
Barsa je savladala Elče 4:0 i deli prvo mesto sa Atletikom na tabeli, a u sledećem kolu Primere gostuje baš u Madridu.
“Moramo da budemo na svom najvišem nivou jer nas čeka pet teških meseci. Ipak, potrebno je da razmišljamo korak po korak, Atletiko je težak rival”, rekao je Pedro, koji je sa 15 golova ove sezone najbolji strelac Barselone u svim takmičenjima.
Pedro je dao drugi gol u pobedi nad Elčeom. "Igrali smo dobro od početka, drago mi je što postižem golove i što pomažem timu. Sesk Fabregas i ja se odlično razumemo, uvek me traži, a ja pokušavam da iskoristim prostor", kaže 26-godišnji Pedro.
