> Izvor: B92
> Datum: petak 17.01.2014.  
> Rubrika: sport_fudbal
> Naslov: Barselona gradi groblje na stadionu
> Članak:

Fudbalski klub Barselona odlučio je da napravi mauzoleju kom će navijači moći da kupe mesto za svoje posmrtne ostatke.
U početku, biće mesta za 500 urni sa posmrtnim ostacima na groblju, ali je plan da ono bude u sastavu stadiona ’Kamp Nou’, ili u okviru novog, modernijeg stadiona Barselone gde će biti 30.000 mesta.
„Ovo je odgovor na istorijski zahtev članova kluba koji žele da njihovi ostaci ostanu na stadionu“, rekao je direktor klupskih objekata Žozep Ramon Vidal-Abarka.
U drugoj fazi projekta biće izgrađen veći mauzolej gde će navijači moći da kupe keramičke ploče ukrašene Barseloninim obeležjima, iza kojih će biti postavljeni ostaci. "Memorijalna arena FK Barselona biće večna veza sa klubom i počast onima koji žele da budu povezivani sa klubom zauvek", rekao je Santi Bah, izvršni direktor kompanije , koja je partner u ovom projektu. Cene će se kretati od tri do šest hiljada evra, a postojaće mogućnost da se protstor kupi od 50 do 99 godina.
