> Izvor: B92
> Datum: petak 24.01.2014.  
> Rubrika: sport_fudbal
> Naslov: EURO 2016: 'Orlovi' u trećem šeširu
> Članak:

Reprezentacija Srbije nalazi se u trećem šeširu za žrebanje kvalifikacionih grupa za Evropsko prvenstvo u 2016. godine u Francuskoj.
Na Evropskom prvenstvu u Francuskoj igraće 24 reprezentacije, koje će biti raspoređene u šest grupa po četiri.
Žreb za kvalifikacije biće održan u 23. februara u Nici, kada će srpski reprezentativci saznati protivnike.Pored Srbije, u trećem šeširu nalaze se Turska, Slovenija, Izrael, Norveška, Slovačka, Rumunija, Austrija i Poljska.
U šest šešira nalazi se 53 reprezentacije koje će se boriti za 23 mesta na završnom turniru, dok je Francuska domaćinstvom obezbedila plasman. UEFA je objavila "šešire" iz kojih će biti izvlačene kuglice i sastavljeno devet kvalifikacionih grupa, osam sa šest rivala i jedna sa pet. Pobednici grupa, drugoplasirani i najbolji trećeplasirani tim će se direktno kvalifikovati na šampionat Evrope. Preostala četiri mesta će se popuniti kroz baraž trećeplasiranih ekipa. EURO 2016, šeširi za žreb kvalifikacija: Šešir 1: Španija, Nemačka, Holandija, Italija, Engleska, Portugalija, Grčka, Rusija, Bosna i Hercegovina. Šešir 2: Ukrajina, Hrvatska, Švedska, Danska, Švajcarska, Belgija, Češka Republika, Mađarska, Republika Irska. Šešir 3: Srbija, Turska, Slovenija, Izrael, Norveška, Slovačka, Rumunija, Austrija, Poljska. Šršir 4: Crna Gora, Jermenija, Škotska, Finska, Letonija, Vels, Bugarska, Estonija, Belorusija. Šešir 5: Island, Severna Irska, Albanija, Litvanija, Moldavija, Makedonija, Azerbejdžan, Gruzija, Kipar. Šešir 6: Luksemburg, Kazahstan, Lihtenštajn, Farska Ostrva, Malta, Andora, San Marin, Gibraltar. Što se tiče žrebanja neće biti nikakvih prepreka, raspored se pravi prema broju nosilaca, osim u dva slučaja. Izvršni komitet UEFA zbog političkih razloga odlučio je da Azerbejdžan ne može u grupu sa Jermenijom, dok Španije ne može da se susretne sa debitantom Gibraltarom. Kada se pogleda raspored reprezentacija u šeširima, prvo što se primeti da se u pvih pet šešira nalazi barem po jedna država bivše SFRJ. Kvalifikacije za EURO 2016. godine počinju u septembru ove, a završavaju se u novembru 2015. EURO 2016, kalendar kvalifikacija: Termin1: 7-9 septembar 2014 Termin 2: 9-11 oktobar 2014 Termin 3: 12-14 oktobar 2014 Termin 4: 14-16 novembar 2014 Termin 5: 27-29 mart 2015 Termin 6: 12-14 jun 2015 Termin 7: 3-5 septembar 2015 Termin 8: 6-8 septembar 2015 Termin 9: 8-10 oktobar 2015 Termin 10: 11-13 oktobar 2015 Plej-of, prvi meč: 12-14 novembar 2015 Plej-of, drugi meč: 15-17 novembar 2015 Žreb završnog turnira: 12 decembar 2015 Završni turnir (Francuska): 10 jun -10 jul 2016
