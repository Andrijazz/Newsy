> Izvor: B92
> Datum: subota 18.01.2014.  
> Rubrika: sport_fudbal
> Naslov: Klop: Bajern je nezaustavljiv
> Članak:

Trener Borusdije iz Dortmunda Jirgen Klop rekao je da Real Madrid ne bi imao šanse protiv Bajerna u Ligi šampiona.
Klop je prošle sezone u dvomeču izbacio Madriđane sa Dortmundom ukupnim rezultatom 4:3 u polufinalu, ali je poražen u finalu od Bajerna.
Sjajni stručnjak istakao je da je ekipa Pepa Gvardiole nepobediva u ovom trenutku.
"Real Madrid ne bi imao šanse protiv Bajerna. Bajern je trenutno nezaustavljiv. Ako klubovi kao što su Real Madrid i Mančester junajted nemaju šanse protiv njih, kako Dortmund da ih pobedi?", zapitao se Klop. Dortmund trenutno u Bundesligi ima 12 bodova manje od Bavaraca.
