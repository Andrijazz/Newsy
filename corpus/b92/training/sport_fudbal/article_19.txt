> Izvor: B92
> Datum: sreda 1.01.2014.  
> Rubrika: sport_fudbal
> Naslov: Preminuo predsednik Vest Broma
> Članak:

Predsednik engleskog premijerligaša Vest Bromvič Albiona Džon Silk umro je u sredu u 89. godini posle kraće bolesti.
"Džon je bio izuzetno ponosan što je bio predsednik kluba i svoje dužosti je obavljao odgovorno i ozbiljno. Do smrti je prisustvovao utakmicama VBA, a pratio je i meč na 'Old Trafordu' koji smo u septembru dobili sa 2:1", rekao je prvi čovek kluba Džeremi Pis.
On je naglasio da je Silk bio povučen, ali častan čovek, koji će svima nedostajati.
