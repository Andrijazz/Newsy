> Izvor: B92
> Datum: utorak 21.01.2014.  
> Rubrika: sport_fudbal
> Naslov: Eto završava karijeru u Majorki
> Članak:

Napadač Čelsija Samjuel Eto rekao je da bi karijeru voleo da završi u dresu Majorke, za koju je igrao od 2000. do 2004. godine.
On je u Majorku došao iz madridskog Reala, gde nije dobio pravu šansu, odigrao je 165 utakmica, postigao 69 golova i osvojio Kup kralja.
Eto je izjavio da bih voleo da se vrati u Španiju i da ga porodica nagovara da to uradi, a u 'pregovorima' prednjači njegov sin.
"Moj sin vrši pritisak da se vratim u Majorku. Volim Barselonu, ali mi je Majorka na prvom mestu. Ne znam šta će se desiti na kraju sezone kada mi istekne ugovor sa Čelsijem", rekao je Eto. Najbolje partije Eto je pružao u Barseloni, sa kojom je dominirao u Primeri i osvojio dve Lige šampiona (2006, 2009), a zatim je igrao za Inter i osvojio istorijsku "tripletu" 2010. godine. U Čelsi je stigao posle finansijski unosne epizode u ruskom Anžiju. Eto se u pobedi Čelzija protiv Mančester Junajteda (3:1) u nedelju neočekivano našao u prvoj postavi i postigao het-trik. Majorka se trenutno takmiči u drugoj ligi Španije i nalazi se na osmom mestu na tabeli, sa tri boda manje od prvoplasiranog Deportiva La Korunje.
