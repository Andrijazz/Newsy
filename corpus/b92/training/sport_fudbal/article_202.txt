> Izvor: B92
> Datum: utorak 7.01.2014.  
> Rubrika: sport_fudbal
> Naslov: "Subotićev oporavak teče po planu"
> Članak:

Trener Borusije iz Dortmunda Jirgen Klop rekao je da oporavak Nevena Subotića ide predviđenim tokom, ali da još uvek nije spreman da trenira.
Subotić je pre dva meseca povredio ligamente kolena na utakmici sa Volfsburgom u Bundesligi, zbog koje je morao na operaciju.
"Neven još nije u stanju da se uključi u trening sa saigračima, ali period oporavka teče odlično. U četvrtak će obaviti lekarski pregled, pa ćemo znati više o njegovom oporavku", rekao je Klop za klupski sajt.
Subotić je 2008. godine prešao iz Majnca u Borusiju, gde je odigrao 202 utakmice i postigao 15 golova. Sa klubom je osvojio dve titule Bundeslige, nacionalni kup, Superkup Nemačke, a igrao je i prošlogodišnje finale Lige šampiona kada su izgubili od minhenskog Bajerna. Za reprezentaciju Srbije odigrao je 36 utakmica i postigao dva gola.
