> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Falkao definitvno propušta Mundijal
> Članak:

Najbolji fudbaler Monaka Radamel Falkao pokidao je prednje ukrštene ligamente kolena i definitivno će propustiti Svetsko prvenstvo u Brazilu.
Informaciju da je Falkao doživeo težu povredu potvrdio je lekar Porta Hose Karlos Norona, koji je pregledao nekadašnjeg igrača tog tima.
Falkao se u sredu povredio na meču francuskog kupa sa drugoligašem Montsom, a pregledi ustanovili su da je pokidao ligamente kolena i da ga čeka najmanje šestomesečna pauza.
Biće to težak udarac za reprezentaciju Kolumbije, jer je Falkao bio najbolji igrač i strelac tima u kvalifikacijama za Svetsko prvenstvo, gde su zauzeli drugo mesto u južnoameričkoj zoni. On je za Kolumbiju odigrao 51 utakmicu i postigao 20 golova.
