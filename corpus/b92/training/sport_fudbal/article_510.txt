> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Kevin de Brujne blizu Volfsburga
> Članak:

Fudbaler Čelsija Kevin de Brujne nalazi se na pregledima u Nemačkoj, gde bi trebalo da potpiše ugovor sa Volfsburgom.
Dolaskom Nemanje Matića na 'Stamford Bridž', Žoze Murinjo odlučio je da pusti De Brujnea da pređe u Volfsburg.
Mediji spekulišu da će transfer iznositi oko 20 miliona funti, a Beligijanac će potpisati ugovor do 2019. godine.
Na društvenim mrežama već se vide brojni komentari da će Čelsi 2019. godine kupiti De Brujnea za velike pare, aludirajući na Nemanju Matića koji se u London vratio za 25 miliona funti. Krilni igrač stigao je u iz Genka u Čelsi 2012. godine, ali nije uspeo da se izbori za minutažu, pa je prosleđen na pozajmicu u Verder iz Bremena. U dresu Verdera na 32 meča postigao je 10 glova, vratio se u Čelsi i posle pripremnog perioda činilo se da će uspeti da se nametne. Međutim, ove sezone odigrao je samo devet utakmica (425 minuta) u svim takmičenjima, pa se odlučio na prelazak u Nemačku. Za reprezentaciju Belgije nastupio je 18 puta i postigao četiri gola.
