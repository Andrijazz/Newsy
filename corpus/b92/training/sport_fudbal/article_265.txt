> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Roben: Klub je sada na potezu
> Članak:

Fudbaler Bajerna Arjen Roben rekao je da je na klubu da načini prvi korak ukoliko želi da obnovi ugovor sa njim.
Holandskom fudbaleru aktuelni ugovor sa šampionom Evrope i sveta ističe za godinu i po dana, ali Roben želi da ostane duže.
“Ako klub želi da ostanem, to bih voleo i da čujem. U ovom trenutku to nije u mojim rukama. Klub će morati da preuzme prvi korak ukoliko žele da obnovimo ugovor”, rekao je Roben.
Roben je, međutim, za sada samo koncentrisan na oporavak od povrede kolena kako bi bio spreman za prvi meč posle zimske pauze sa Borusijom iz Menhengladbaha 24. januara. "Nije lepo kada mogu samo da treniram, a ne i da igram utakmice. Mislim da mi je potrebno još nekoliko dana da se oporavim, mogu da se vratim kada se sezona nastavi", rekao je Roben.
