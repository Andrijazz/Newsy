> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Pele: Euzebio mi je bio kao brat
> Članak:

Brazilac Pele, jedan od najvećih fudbalera svih vremena, odao je poštu portugalskoj legendi Euzebiju, koji je juče preminuo u 71. godini.
"Duboko žalim zbog smrti Euzebija, mog brata", napisao je Pele na Tviter profilu, na kojem je objavio i zajedničku sliku sa velikanom portugaskog fudbala.
Pele je podsetio da je prvi put upoznao Euzebija na Mundijalu 1966. godine.
"Postali smo prijatelji u Engleskoj 1966. Poslednji put sam video Euzebija na meču Brazil - Portugalija u Bostonu", napisao je Pele i izrazio duboko saučešće Euzebijevoj porodici. "Neka ga Bog primi raširenih ruku", napisao je Pele. Legendarni portugalski fudbaler Euzebio da Silva Fereira preminuo je juče u 71. godini od srčanog udara.
