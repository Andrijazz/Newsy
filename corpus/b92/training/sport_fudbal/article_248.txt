> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Kup kralja: Real lako sa Osasunom
> Članak:

Fudbaleri Reala pobedili su Osasunu sa 2:0 u prvom meču osmine finala Kupa kralja, dok su ostali mečevi odigrani u četvrtak završeni bez golova.
Real Sosijedad i Viljareal su igrali 0:0 u San Sebastijanu, a isti rezultat je bio i u duelu Rajo Valjekana i Levantea.
‘Kraljevski klub’ je rutinski slavio na stadionu “Santjago Bernabeu”, a golove za Madriđane postigli su Benzema u 19. i Rodriges u 60. minutu.
Ono što posebno raduje sve u Realu je to što je Garet Bejl odigrao celu utakmicu, prvu posle povratka na teren od povrede lista. Revanš meč osmine finala igra se sledeče sledeće srede od 21.30 u Pamploni. Poslednji mečevi osmine finala završeni su bez golova, a vredi pomenuti da je Aleksandar Pantić odigrao svih 90 minuta za Viljareal na gostovanju Sosijedadu. Pantiću, koji je tokom karijere prethodno igrao za Crvenu zvezdu i Rad, to je bio peti meč u dresu Viljareala, četvrti u Kupu kralja. Revanš mečevi svih duela osmine finala Kupa kralja igraju se od utorka do četvrtka sledeće nedelje. Kup kralja, osmina finala utorak, 7. januar Valensija - Atletiko 1:1 (revanš 14. januara) sreda, 8. januar Alkorkon - Espanjol 1:0 (revanš 15. januara) Betis - Atletik 1:0 (revanš 15. januara) Rasing Santander - Almerija 1:1 (revanš 14. januara) Barselona - Hetafe 4:0 (revanš 16. januara) četvrtak, 9. januar Real Sosijedad - Viljareal 0:0 (revanš 16. januara) Rajo Valjekano - Levante 0:0 (revanš 15. januara) Real Madrid - Osasuna 2:0 (revanš 15. januara)
