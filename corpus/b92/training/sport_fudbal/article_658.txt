> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Mirko Vučinić stiže na Emirate?
> Članak:

Uprava engleskog Arsenala počeće pregovore sa čelnicima Juventusa oko dovodjenja napadača Mirka Vučinića.
Prema navodima italijanskog Skaja, menadžer Arsenala Arsen Venger pokušaće prvo da dovede Vučinića na pozajmicu do kraja sezone, sa opcijom otkupa ugovora na leto.
Pored Vučinića, uprava londonskog kluba u ovom prelaznom roku interesovala se i za Fernanda Ljorentea iz Juventusa i Dijega Kostu iz madridskog Atletika. Za razliku od Ljorentea, Vučinić ove sezone nema veliku minutažu u Juventusu i već neko vreme priča se da o mogućnosti da ode iz kluba. "Oduvak sam govorio da igrači sami odlučuju o svojoj sudbini, a ako nam neko od njih dodje i kaže da želi da ode iz jer ne igra, odobrićemo zahtev", rekao je generalni menadžer Juventusa Bepe Marota za Skaj. U dosadašnjem toku sezone Vučinić je za Staru damu odigrao 11 utakmica i dao dva gola.
