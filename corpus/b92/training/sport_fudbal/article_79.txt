> Izvor: B92
> Datum: petak 3.01.2014.  
> Rubrika: sport_fudbal
> Naslov: Toti: Idemo u Torino po pobedu
> Članak:

Fudbaler Rome Frančesko Toti rekao je da njegova ekipa putuje u Torino sa namerom da u nedeljnom derbiju pobedi Juventus, lidera Serije A.
„Ove sezone smo već pobedili neke od najboljih ekipa, nažalost ne i Juventus. Ne zanima nas remi u Torinu, hoćemo samo pobedu“, rekao je Toti.
’Vučica’ trenutno zauzima drugo mesto na tabeli sa pet bodova manje od Juventusa.
"Gledajući individualno, mislim da smo bolji od Juventusa, ali oni su timski jači od nas. Razlika je u tome što oni duže igraju zajedno i već su osvojili nekoliko trofeja", naveo je Toti. Toti je rekao da su za Romu utakmice sa Juventusom važne skoro kao i gradski derbi sa Lacijom. "Rimski derbi je jedinstven meč, ali dueli sa Juventusom za mene su veliki derbi mečevi. Još kao navijač sam osetio koliko fudbalska mržnja postoji između dva kluba", dodao je Toti. Derbi utakmica 18. kola Serije A između Juventusa i Rome igra se u nedelju od 20.45.
