> Izvor: B92
> Datum: nedelja 19.01.2014.  
> Rubrika: sport_fudbal
> Naslov: Sjajni Matri, kiks Napolija
> Članak:

Fudbaleri Napolija nisu uspeli da iskoriste igrača i gol više na gostovanju Bolonji 2:2(0:1), pa sada zaostaju 12 bodova za liderom Juventusom.
U tradicionalnom popodnevnom terminu 20. kola Serija A, najubedljivija je bila ekipa Fiorentine, koja je sa ubedljivih 3:0 slavila na Siciliji protiv Katanije.
U preostalim mečevima, Đenoa je minimalnim rezultatom savladala Inter, dok je isti rezultat bio i na meču između Atalante i Kaljarija. Torino je pobedio Sasuolo (2:0), dok je Parma bila bolja od Kjeva u Veroni (2:1).
U prvom meču dana videli smo preokret Lacija na "Friuliju" sa igračem manje, dok je vodeći dvojac bio ubedljiv u subotu.
Napolitanci nisu uspeli da nastave seriju trijumfa i zabeleže treću pobedu za redom, a u tome ih je sprečio iskusni Rolando Bjanki u poslednjim trenucima susreta. Bivši napadač Torina, Mančester Sitija i Lacija najavio je svoju sjajnu pratiju u 37. minutu. Iskusno je odreagovao na centaršut Alesandra Dijamantija i smestio loptu u dalji ugao gola Rafaela. Do poluvremena, obe ekipe imale su nekoliko solidnih prilika, ali se rezultat nije menjao. Ekipa Rafe Benitesa zaigrala je dosta agresivnije u nastavku, da bi izjednačenje timu sa "San Paola" doneo Gonsalo Iguain u 62. minutu sa penala. Nastavio je gostujući tim sa napadima, ali se Bolonja dobro branila, sve do 80. minuta. Deset minuta pre kraja, Napolitanci odigravaju školsku kontru, Iguain proigrava Hose Mariju Kaljehona - koji ulazi u šesnesterac i šalje loptu iza leđa Čurčija. Posao svojoj ekipi dodatno je otežao Kone isključenjem u 84. minutu, kada se činilo da je sve gotovo. Međutim, da gosti ne odu sa sva tri boda pobrinuo se Bjanki u sudijskoj nadoknadi vremena.
Ekipa Vičenca Montele nastavila je da se penje ka samom vrhu tabele, četvrtom pobedom u poslednjih pet mečeva. Junak 12. pobede 'Viole' bio je debitant Aleksandro Matri, koji je pre samo nekoliko dana stigao iz Milana. Iskusni napadač namestio je prvi gol Manuelu Fernandesu, dok je kod naredna dva sam bio egzekutor. No, krenimo redom. Prvo je na ivici kaznenog u 25. minutu odložio loptu do Čileanca, koji je spoljnom šalje u blizi ugao gola Frisona. Nismo dugo čekali na drugi pogodak, jer je Matri već 180 sekundi kasnije, posle centaršuta Paskvala, bio brzi od čuvara i smestio loptu u gol. Sjajnu partiju na debiju krunisao je pred odlazak na odmor, bio je najbrži posle šuta Fernandesa i smestio loptu u praznu mrežu. Nenad Tomović odigrao je prvo poluvreme na Siciliji, da bi ga u nastavku zamenio Ronkalja.
Na stadionu "Luiđi Feraris" nije bilo pogodaka sve do samog finiša, ali je onda Luka Antoneli u 83. minutu doneo pobedu Đenoi u derbiju protiv Intera. Zdravko Kuzmanović počeo je meč, ali ga je Fredi Guarin zamenio u 63. minutu. Nikola Maksimović odigrao je ceo meč u pobedi Torina nad Sasuolom, dok je Parma golovima veterana Antonija Kasana i Aleksandra Lukarelija stigla do preokreta u Veroni.
Rezultati i strelci 20. kola Serije A: Udineze - Lacio 2:3(1:0) Di Natale 8, Emanuel Badu 68 - Kanderva 62, Lazari 82, Ernanes 90 Atalanta - Kaljari 1:0(0:0) Bonaventura 68 Katanija - Fiorentina 0:3(0:3) Fernandes 25, Matri 28, 41) Đenoa - Inter 1:0(0:0) Antoneli 83 Bolonja - Napoli 2:2(1:0) Bjanki 37, 90+1 - Iguain 61. penal, Kaljehon 80 Kjevo - Parma 1:2 Paloski 15 - Kasano 27, Lucarelli 90+4) Sasuolo - Torino 0:2 Imobile 25, Brigi 48 20.45 Milan - Verona subota: Roma - Livorno 3:0 Juventus - Sampdorija 4:2 Tabela: 1. Juventus 20 18 1 1 50:14 55 2. Roma 20 14 5 1 42:10 47 3. Napoli 20 13 4 3 43:22 43 4. Fiorentina 20 12 4 4 37:20 40 5. Inter 20 8 8 4 38:24 32 6. Verona 19 10 2 7 34:30 32 7. Torino 20 7 8 5 33:27 29 8. Parma 20 7 8 5 31:27 29 9. Lacio 20 7 6 7 26:28 27 10. Đenoa 20 7 5 8 20:24 24 11. Atalanta 20 7 3 10 21:29 24 12. Milan 19 5 7 7 31:30 22 13. Sampdoria 20 5 6 9 24:31 21 14. Kaljari 20 4 9 7 19:29 21 15. Udineze 20 6 2 12 20:31 20 16. Kjevo 20 4 5 11 15:26 17 17. Sasuolo 20 4 5 11 21:43 17 18. Bolonja 20 3 7 10 18:35 16 19. Livorno 20 3 4 13 16:36 13 20. Katanija 20 3 4 13 13:37 13
