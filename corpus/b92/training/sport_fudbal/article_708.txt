> Izvor: B92
> Datum: sreda 22.01.2014.  
> Rubrika: sport_fudbal
> Naslov: Nikolić: Partizan= Barsa+Bajern+BVB
> Članak:

Trener Partizana Marko Nikolić rekao je da bi voleo da njegovi fudbaleri u prolećnom delu Super lige Srbije igraju sa energično i da veruju u sebe.
"Želim da igramo sa puno energije, na granici sportskog bezobrazluka, da verujemo u sebe, ali da ne potcenjujemo nikoga."
"Voleo bih da to bude kompilacija igre nekoliko timova - posed lopte Barselone, brzi napad Dortmunda, dominacija Bajerna... Eto, dali ste mi priliku da maštam", rekao je Nikolić novinarima u Antaliji.
Fudbaleri Partizana se od utorka pripremaju u Antaliji. Nikolić je veoma zadovoljan uslovima u Turskoj, ali je i istakao da za njega "nivo luksuza ne predstavlja najvažniju stvar na pripremama". U Tursku je otputovalo 28 igrača, a u Beogradu je ostao povredjeni Miloš Ostojić. "U Beogradu je ostao Miloš Ostojić zbog povrede zadnje lože, očekujemo ga vrlo brzo zdravog i malo hrabrijeg nego što je do sad bio. Ostao je i Marko Živković koji će ići na pozajmicu. Procenili smo da je to najbolje za njega", kazao je Nikolić. Trener Partizana je naveo da je zadovoljan pojačanjima, ali i ponovio da se titula ne osvaja u prelaznom roku, već na terenu. "Stvorili smo dobre preduslove, konkurenciju. Mislim da je igračima jasno da će biti teaško izboriti se za prvih 11 u prolećnem delu. Bili smo brzi i uradili smo kvalitetan posao, a sada moramo dobro da se pripremimo, da se uigramo, da imamo samopouzanje i da ne drhtimo ni pred kim na terenu", rekao je Nikolić. On je, takodje, istakao da je srećan što je Danko Lazović potpisao ugovor sa crno-belima i dodao da od njega, kapitena Saše Ilića i Milana Obradovića očekuje da svojim primerom pokažu ostalim igračima kako se osvaja titula. "Tražili smo napadača, a on je upravo to što smo tražili. Očekujem da igračkim kvalitetom napravi prevagu na terenu. Zadovoljan sam i što su (Vladimir) Volkov i (Darko) Brašanac pridužili ugovore i to opet govori o atmosferi koja vlada u timu prethodnih mesec dana", kazao je Nikolić. Upitan da li mu dodatan pritisak stvara euforija medju navijačima Partizana, koji posle poslednjih pojačanja očekuju sedmu uzastopnu titulu, Nikolić je kazao da ništa ne može da pojača pritisak kada se zna kakva su očekivanja u Partizanu. "Drago mi je zbog takve reakcije navijača i da tu svoju euforuju prenesu kada to bude najvažnije, voleo bih da to ne bude internet euforija, a da na stadionu bude 4.000 ljudi. Neka se ta euforija donese na stadion", rekao je Nikolić.
