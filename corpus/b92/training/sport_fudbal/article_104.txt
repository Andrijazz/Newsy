> Izvor: B92
> Datum: subota 4.01.2014.  
> Rubrika: sport_fudbal
> Naslov: Rios u Meksiku, ništa od Partizana
> Članak:

Argentinski napadač Andres Rios u petak je doputovao u Meksiko siti na potpisivanje ugovora sa Amerikom, što znači da neće pojačati Partizan.
Iako se u petak pojavila informacija da bi Rios ipak mogao da završi među ’crno-belima’, cela situacija je rešena tokom večeri, kada je on stigao u prestonicu Meksika.
„Amerika je jedan od najboljih klubova u ovom delu sveta i ponosan sam što ću postati njen član. U pitanju je velikan“, rekao je 24-godišnji Rios.
Rios će na taj način zauzeti poslednje mesto za stranog igrača u klubu za Ligi MX, posle odlaska Ekvarodca Narsisa Mine. "Biće ovo veliki izazov za mene", dodao je bivši igrač River Plejta, koji se samo kratko zadržao u razgovoru sa novinarima po dolasku u Meksiko siti. Još nije poznato kada će Rios debitovati za Ameriku, ali to sigurno neće biti na otvaranju Klausura sa ekipom Tigres na stadionu Asteka.
