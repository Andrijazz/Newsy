> Izvor: B92
> Datum: subota 4.01.2014.  
> Rubrika: sport_fudbal
> Naslov: Tadić ne želi transfer u januaru
> Članak:

Iako je navodno na meti Borusije Menhengladbah, Dušan Tadić želi da ostane u Tventeu, bar do leta.
Borusija je navodno spremna da plati 12 miliona evra za srpskog reprezentativca, ali se njemu ne sviđa ideja o transferu tokom zime.
"Januar nije najbolji mesec za novi početak. Iskustvo mi je pokazalo da tada klubovi često kupuju u panici zbog loših igara. Bolje je to uraditi na leto, tada možete mirno da se priviknete na novu sredinu", rekao je Tadić.
Naš internacionalac je već mesecima predmet spekulacija u promeni kluba, ali on ne želi da se opterećuje tim pričama. "Rekao sam menadžeru da ne želim da čujem ništa o tome jer želim da se maksimalno fokusiram na Tvente. Ja želim da ostanem ovde. Prelazak u klub koji sanjam će doći", rekao je Tadić. Tvente je u igri za titulu u Holandiji. Na polusezoni je treći sa 34 boda, po tri manje od Ajaksa i Vitesea. "Imamo mlad tim, a ja sam jedan od najiskusnijih ovde. Osećam se na neki način odgovodnim za ekipu. Ovi mladi momci moraju da budu u stanju da se oslene na mene. Možemo da ponudimo navijačima nešto dobro", rekao je naš reprezentativac. Tadić je ove sezone dao 7 golova za tim iz Enshedea (6 iz penala) i asistirao za još 7, pa je jedan od najkorisnijih igrača lige. Sezona u Erediviziji nastavlja se 17. januara, kada Tvente dočekuje Herakles.
