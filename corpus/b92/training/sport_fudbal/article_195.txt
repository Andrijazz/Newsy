> Izvor: B92
> Datum: utorak 7.01.2014.  
> Rubrika: sport_fudbal
> Naslov: Junajted bez Rija dve nedelje
> Članak:

Fudbaler Mančester Junajteda Rio Ferdinand pauziraće dve nedelje zbog povrede kolena.
Ferdinand se povredio u nedelju na meču sa Svonsijem u FA kupu, a detaljni lekarski pregledi potvrdili su da mu je potrebna pauza.
Bivši reprezentativac Engleske tako će propustiti tri utakmice, protiv Sanderlenda u Liga kupu, kao i u prvenstvu protiv Svonsija i Čelsija.
Ferdinand je u dosadašnjem toku sezone odigrao 12 utakmica za Junajted, koji trenutno zauzima sedmo mesto u Premijer ligi sa 34 boda, 11 manje od vodećeg Arsenala.
