> Izvor: B92
> Datum: petak 17.01.2014.  
> Rubrika: sport_fudbal
> Naslov: Nejmar van terena samo tri nedelje
> Članak:

Fudbaler Barselone Nejmar odsustvovaće sa terena tri nedelje zbog povrede skočnog zgloba.
Mundo Deportivo prenosi da povreda nije ozbiljnije prirode i da će se Brazilac na teren vratiti za tri nedelje, na vreme za utakmicu sa Mančester Sitijem u Ligi šampiona, 18. februara.
Nejmar je u 22. minutu utakmice protiv Hetafea u Kupu kralja izvrnuo skočni zglob i posle toga je morao da napusti teren, a u prvi mah činilo se da je povreda teže prirode. Barselona je u revanš utakmici Kupa pobedila Hetafe sa 2:0, a oba gola postigao je Lionel Mesi.
