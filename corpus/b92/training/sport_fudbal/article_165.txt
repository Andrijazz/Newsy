> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Voša ostala bez Kaluđerovića
> Članak:

Novosadska Vojvodina ostala je bez još jednog igrača, Karađorđe je napustio najbolji strelac tima Andrija Kaluđerović koji će karijeru nastaviti na Kipru.
Igrač kinekskog Peking Guana ponovo je pozajmljen, ovaj put lideru kiparskig šampionata ekipi AEL-a.
Kaluđerović se već nekoliko dana nalazi u Limasolu gde trenira sa liderom kiparskog šampionata, a ove sezone dao je osam golova na 21 utakmici za Vošu.
"Posao je završen zahvaljujući treneru Zoranu Jankoviću koji me je preporučio menadžeru Jovanu Tanasijeviću koji je kao vrhunski profesionalac stalno uz mene i Nemanji Filipoviću, koji je doprineo dogovoru s Kinezima. Vojvodina je dala saglasnost i zbog toga sam zahvalan mom bivšem klubu kojem želim da narednog maja proslavi stogodišnjicu sa peharom Kupa Srbije", rekao je Kaluđerović za sajt novosadskog kluba.
