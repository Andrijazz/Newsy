> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Mladi Paredes ide iz Boke u Romu
> Članak:

Dosadašnji fudbaler argentinske Boke Juniors Leandro Paredes narednih godinu i po dana igraće na pozajmici u italijanskoj Romi.
"Paredes sutra (ponedeljak) putuje u Italiju, uprava je donela takvu odluku. On će biti na pozajmici u Romi, jer u našem timu trenutno nema mesta, a on želi da se razvija", rekao je predsednik Boke Danijel Andjelići za sajt kluba.
Paredes ima 19 godina, a igra na sredini terena. U dresu Boke do sada je zabeležio 30 prvenstvenih mečeva i postigao pet golova. Roma će za ovu pozajmicu morati da plati Boki oko 250.000 evra. U slučaju da italijanski klub bude želeo da otkupi Paredesov ugovor obeštećenje će iznositi 4,5 miliona evra.
