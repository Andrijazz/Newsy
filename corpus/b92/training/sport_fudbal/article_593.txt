> Izvor: B92
> Datum: subota 18.01.2014.  
> Rubrika: sport_fudbal
> Naslov: Nevil: Mojsu treba vremena
> Članak:

Bivši fudbaler Mančester Junajteda Gari Nevil rekao je da je novom treneru Dejvidu Mojsu potrebno vreme da se prilagodi klubu.
"Crveni đavoli“ su sedmi na tabeli Premijer lige sa 37 bodova, 11 manje od prvoplasiranog Arsenala, a već su zabeležili šest poraza u sezoni.
"Siguran sam da je škotski stručnjak pravi čovek za Mančester Junajted. On će ispraviti greške i na kraju sezone ekipa će završiti među prve četiri i izboriti plasman u Ligu šampiona", rekao je Nevil.
Od te pozicije Junajted je trenutno udaljen pet poena, pošto četvrtoplasirani Liverpul ima 42. U 22. kolu Premijer lige ekipa sa Old Traforda gostuje Čelsiju, koji zauzima treće mesto na tabeli.
