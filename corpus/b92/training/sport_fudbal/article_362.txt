> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Zidan: Ser Aleks je pogrešio
> Članak:

Legenda svetskog fudbala Zinedin Zidan rekao je da je ser Aleks Ferguson napravio veliku grešku kada je dozvolio da Pol Pogba ode iz Mančestera u Juventus.
"Obično se Ferguson ne povezuje sa greškama. Ali, mislim da je mnogo pogrešio kada je dozvolio da Pogba pređe u Juventus. On će postati jedan od najboljih veznjaka u Evropi. On je igrač oko koga se gradi tim", rekao je popularni 'Zi-Zu'.
Pogba je 2012. godine po isteku ugovora napustio Mančetser Junajted i prešao u Juventus, za koji je do sada odigrao 61 utakmicu i postigao 11 golova. Zidan je u karijeri igrao za Kan, Bordo, Juventus i Real Madrid, a za reprezentaciju Francuske je odigrao 108 utakmica i postigao 31 gol. Osvojio je sve što jedan fudbaler može da osvoji, a 1998. godine proglašen je za najboljeg igrača Mundijala održanog u njegovoj domovini. Trofej "Zlatna lopta" osvajao je tri puta u karijeri.
