> Izvor: B92
> Datum: utorak 7.01.2014.  
> Rubrika: sport_fudbal
> Naslov: Ola: Odbio sam Napoli, Maks ostaje
> Članak:

Predsednik Olimpika iz Liona Žan Mišel Ola rekao je da je odbio ponudu italijanskog Napolija od 17 miliona evra za transfer kapitena tima Maksima Gonalona.
"Moj odgovor je ne. Malopre sam razgovarao sa predsednikom Napolija i upozorio ga da ne želimo da prodamo igrača. Maks će ostati u Lionu. Takvu odluku sam doneo nakon sastanka sa igračem. Ponuda Napolija išla je čak do 17 miliona evra, ali smo ubedili Maksa da je njegova budućost u Lionu makar do kraja sezone", rekao je Ola za klupski sajt.
Gonalon ima 24 godine, do sada je odigrao šest mečeva za reprezentaciju Francuske, a nedavno je nagovestio mogućnost odlaska iz Liona. "Kada se veliki evropski klubovi interesuju za vas, morate da se zapitate", rekao je Gonalon. On je za prvi tim Liona debitivao 2009. godine, a do sada je za ovaj klub odigrao 108 mečeva i dao pet golova.
