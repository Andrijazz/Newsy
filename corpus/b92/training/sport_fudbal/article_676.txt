> Izvor: B92
> Datum: utorak 21.01.2014.  
> Rubrika: sport_fudbal
> Naslov: Legenda Totenhema imala udes
> Članak:

Nekadašnji fudbaler Totehema Osvaldo Ardilješ učestvovao je u ponedeljak u saobraćajnoj nesreći na Foklandskim ostrvima
Ardilješ je povredio glavu ali se oporavlja i izjavio je da se dobro oseća. Jedina posledica udesa je 20 šavova na glavi nekadašnjeg veziste Totenhema.
S njim u kolima je bio i njegov nekadašnji saigrač iz longonskog tima Riki Vilja. Ardilješ je za „Pevce“ igrao između 1978. i 1988. godine. Za to vreme osvojio je FA kup 1981. i Kup UEFA 1984. godine.
Ardilješ i Vilja su Foklande posetili zbog snimanja dokumentarca o Ardilješovoj karijeri koji realizuje ESPN. Argentinac je postigao osam golova na 52 utakmice za reprezentaciju svoje zemlje u periodu između 1975. i 1982. godine. Zanimljivo je da je Ardilješ 1982. godine otišao iz Totenhema u PSŽ na pozajmicu zbog rata koji je izbio između Velike Britanije i Argentine. Razlog konflikta je bilo sporenje dve države upravo oko Foklandskih ostrva.
