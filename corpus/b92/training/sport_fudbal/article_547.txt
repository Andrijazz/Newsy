> Izvor: B92
> Datum: petak 17.01.2014.  
> Rubrika: sport_fudbal
> Naslov: Mojs: Anderson ima novu priliku
> Članak:

Trener fudbalera Mančester junajteda Dejvid Mojs rekao je da će brazilski igrač Anderson otići na šestomesečnu pozajmicu u Fiorentinu.
"Nismo mogli da pružimo Andersonu minutažu, koju on želi. Sada ima novu priliku. Otišao je u dobar klub i ligu. Nadam se da će svi imati koristi od toga", rekao je Mojs britanskim medijima.
Posle šest meseci Fiorentina će imati mogućnost otkupa ugovora brazilskog veziste, finansijski uslovi nisu saopšteni. Anderson (25) je 2007. godine za 30 miliona evra prešao iz Porta u Mančester junajted, za koji je odigrao 179 utakmica i postigao devet golova.
