> Izvor: B92
> Datum: sreda 22.01.2014.  
> Rubrika: sport_fudbal
> Naslov: Ture: PSŽ? Zašto da ne
> Članak:

Fudbaler Mančester Sitija Jaja Ture rekao je u sredu da je presrećan u klubu, ali da ne bi imao ništa protiv da pređe u Pari Sen Žermen.
"Zašto ne? U životu je sve moguće. Sada sam presrećan u Mančester Sitiju, ali nikad ne znaš šta će se dogoditi sutra. PSŽ ima jaku ekipu sa odličnim igračima. Biti deo takvog projekta je nešto posebno", rekao je Ture britanskim medijima.
Francuski mediji pisali su ranije da PSŽ želi da dovede u svoje redove reprezentativca Obale Slonovače. Ture je 2010. godine za 24 miliona funti prešao iz Barselone u Mančester Siti, za koji je do sada odigrao 162 utakmice i postigao 42 gola.
