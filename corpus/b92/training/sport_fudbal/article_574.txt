> Izvor: B92
> Datum: subota 18.01.2014.  
> Rubrika: sport_fudbal
> Naslov: Poraz Zvezde na startu priprema
> Članak:

Fudbaleri Crvene zvezde porazom su startovali seriju pripremnih utakmica, od izabranika Slaviše Stojanovića bolja je bila Sloga iz Petrovca na Mlavi (1:0).
Jedini pogodak na meču postigao je Predrag Misimović u 70. minutu, nakon velike greške golmana „crveno-belih“ Miloša Vesića.
U sastavu vicešampiona Jelen Superlige našao se i oporavljeni Darko Lazović, a najbolje prilike za Zvezdu nisu iskoristili Abiola Dauda i Ifeani Onjilo, dok se u nekoliko dobrih šansi našao i povratnik sa pozajmice Ognjen Ožegović.
Nigerijac sa švedskim državljanstvom u ekipi Zvezde je imao čak četiri fantastične prilike u prvom poluvremenu, ali nije bio precizan. U finišu meča Ožegović je imao šansu da poravna rezultat, ali je njegov udarac zaustavila stativa. Prvo poluvreme za Crvenu zvezdu odigrali su: Rajković, Mijailović, Martinović, Krneta, Lazić, Jokić, Milijaš, Milunović, Pečnik, Dauda, Mihajlović. U nastavku su zaigrali: Vesić, Petković, Omega, Arauho, Nenadić, Gogić, Kovačević, Đuričković, Lazović, Onjilo i Ožegović.
