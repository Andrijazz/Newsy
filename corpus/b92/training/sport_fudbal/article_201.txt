> Izvor: B92
> Datum: utorak 7.01.2014.  
> Rubrika: sport_fudbal
> Naslov: Ter Štegen odlazi, ide u Barsu?
> Članak:

Sportski diektor Borusije iz Menhengladbah Maks Eberl saopštio je da je golman Mark-Andre ter Štegen odbio da produži ugovor sa nemačkim klubom.
Ter Štegenu ugovor sa Borusijom ističe 2015. godine, a interesovanje za 21-godišnjeg čuvara mreže pokazala je Barselona, koja traži zamenu za Viktora Valdesa.
"Ter Štegen će napustiti Borusiju. Obavesio nas je da ne želi da prihvati našu ponudu o produžetku saradnje. To nas nije iznenadilo, pretpostavljamo da će se pridružiti klubu sa kojim je povezivan", rekao je Eberl za klupski sajt. Ter Štegen je 2011. godine debitovao za Borusiju za koju je do sada odigrao 110 utakmica.
