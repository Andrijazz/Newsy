> Izvor: B92
> Datum: utorak 7.01.2014.  
> Rubrika: sport_fudbal
> Naslov: Sve za SP: Ronaldinjo u Bešiktašu
> Članak:

Legendarni Brazilac Ronaldinjo Gaučo prešao je iz Atletiko Mineira u turski Bešiktaš, prenosi holandski "De Telegraf".
Kako navode Holanđani, legendarni 'Dinjo' potpisao je na dve i po godine, a zarađivaće između 10 i 15 miliona evra, plus bonus od 80 hiljada evra za svaku odigranu utakmicu.
Rukovodstvo turskog kluba tako je iz trećeg puta uspelo u nameri da dovede nekadašnjeg igrača PSŽ, Barselone i Milana, a kako stvari stoje ispunili su mu i listu od deset zahteva.
U prva dva navrata nisu bili uspešni, jer je Ronaldinjo želeo da pokuša da osvoji Kopa Libertadores, jedini trofej koji mu nedostaje, da bi na kraju i uspeo. Prelazak u Bešiktaš može se nazvati logičnim spletom okolnosti, jer je opšte poznato da legenda svetskog fudbala ni po koju cenu ne želi da propusti Svetsko prvenstvo - koje za šest meseci počinje u njegovoj domovini. Ostaje nam da vidimo da li će ga Luis Filipe Skolari uvrstiti u sastav 'Selekaa'. Brazilac je prošle godine postigao 17 golova i zabeležio 11 asistencija, u 36 nastupa, a društvo u novom klubu praviće mu zemljak Matos, koji je na pozajmici iz Korintijansa. Ekipa Slavena Bilića se posle prvog dela sezone nalazi na četvrtom mestu na tabeli, sa samo 29 osvojenih bodova iz 17 mečeva. Prvo mesto suvereno drži Fenerbahče sa 44, Galatasaraj je drugi sa osam manje, dok Kašimpasa ima 31 bod.
