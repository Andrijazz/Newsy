> Izvor: B92
> Datum: petak 24.01.2014.  
> Rubrika: sport_fudbal
> Naslov: FSS: Zvezda i dalje pod sankcijama
> Članak:

Disciplinska komisija FSS ukinula je meru zabrane registracije novih igrača Vojvodini, Napretku, Radu i OFK Beogradu, dok pod sankcijama ostaje Crvena zvezda.
Na sednici Komisije odlučeno je i da se, na osnovu dostavljenih dokaza, mera zabrane ukine i Inđiji i Borcu.
Klubovi kojima je i dalje ostala na snazi mera zabrane registracije novih igrača, pored "crveno-belih" su: Jagodina, Novi Pazar, Radnički 1923, Radnički, Sloga, Metalac, BSK i Smederevo.
Disciplinska komisija apelovala je na klubove da u što kraćem roku ili izmire svoje finansijske obaveze prema poveriocima ili da, ukoliko postoji mogućnost, sklope sporazuma vezane za način izmirenja svojih obaveza.
