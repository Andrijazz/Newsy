> Izvor: B92
> Datum: petak 3.01.2014.  
> Rubrika: sport_fudbal
> Naslov: Ivan Obradović na probi u Viteseu
> Članak:

Nekadašnji reprezentativac Srbije i fudbaler Partizana Ivan Obradović putovaće na pripreme sa viteseom, pišu holandski mediji.
Obradović je slobodan igrač a do jeseni 2013. godine bio je član španske Saragose.
"Ivan će imati priliku da pokaže koliko može. Putovaće sa ekipom u Abu Dabi na pripreme," rekao je sportski direktor holandskog ligaša Mohamed Alač.
Iz Partizana je u Španiju otišao kao standardni reprezentativac u leto 2009. godine, u Saragosi imao puno problema sa povredama ali i igrao u prve dve sezone. Usledila je šestomesečna pauza zbog povrede, povratak na teren pa novi problemi sa kolenom zbog kojih je u sezoni 2012/13 odigrao samo jednu utakmicu u Primeri. Za reprezentaciju Srbije odigrao je 20 utakmica, poslednju u februaru 2012. godine. Vitese je na polusezoni u holandskom šampionatu na deobi prvog mesta sa ekipom Ajaksa. Za Vitese igra i Marko Vejinović, momak srpskog porekla rođen u Amsterdamu, a član Vitesea je i Nikola Aksentijević, igrač na pozajmici u Partizanu.
