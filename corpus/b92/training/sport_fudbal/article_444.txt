> Izvor: B92
> Datum: utorak 14.01.2014.  
> Rubrika: sport_fudbal
> Naslov: Aguero spreman za nastavak sezone
> Članak:

Fudbaler Mančester Sitija Serhio Aguero vratiće se na teren posle povrede i biće u timu za meč sa Blekburnom u FA kupu.
On je propustio osam utakmica jer se povredio na meču sa Arsenalom (6:3) kada je istegao list na desnoj nozi.
"Serhio trenira normalno sa ekipom i biće na spisku za sutrašnji meč sa Blekburnom. On je veoma važan igrač za nas, ali to ne kažem samo zbog golova koje je postigao. Srećni smo što se vratio posle povrede", rekao je Pelegrini na konferenciji za medije.
Aguero je ove sezone u svim takmičenjima postigao 19 golova na 20 utakmica i najbolji je strelac tima. On je Mančester Siti došao 2011. godine iz madridskog Atletika, a igrao je još za argentinski Indepedijente. Za reprezentaciju Argentine odigrao je 47 mečeva, uz 21 gol.
