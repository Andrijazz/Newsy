> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Badštuber krenuo sa treninzima
> Članak:

Fudbaler Bajern Minhena Holger Badštuber rekao je da je počeo da trenira posle teške povrede i da se nada da će se uskoro vratiti na teren.
Badštuber nije igrao od decembra 2012. godine, kada je na utakmici sa Borusijom Dortmund pokidao ukrštene ligamente.
On je od tada imao četiri operacije, a ove nedelje je počeo da vežba sa tegovima.
"Spreman sam da napravim sledeći korak u mom oporavku, ali najvažnije je da budem potpuno spreman. Želim da igram fudbal i da izborim mesto u reprezentaciji Nemačke na Svetskom prvenstvu u Brazilu, ali nisam opsednut time, vratiću se kad budem bio spreman", rekao je Badštuber nemačkim medijima. Badštuber (24) je za Bajern Minhen debitovao 2009. godine i od tada je za Bavarce odigrao 149 utakmica i postigao jedan gol. A, za Nemačku je na 30 nastupa upisao, takođe, jedan pogodak.
