> Izvor: B92
> Datum: sreda 8.01.2014.  
> Rubrika: sport_fudbal
> Naslov: Rosicki: Ekipa je iskusnija
> Članak:

Fudbaler Arsenala Tomaš Rosicki rekao je da je njegova ekipa mnogo iskusnija u odnosu na ranije sezone.
On je dodao da mu je drago što je Arsenal prevazišao promenjivu formu iz decembra prošle godine i zadržao prvo mesto na tabeli.
"Bilo je problema kad smo izgubili od Mančester Sitija i remizirali sa Evertonom. Ipak, uvek postoje takve faze u sezoni, nije to ništa novo. Ekipa je sada iskusnija, imamo Mertezakera, kao i Ozila koj je u Realu osvajao trofeje, a tu su i iskusni Arteta i Flamini."
"Ne bi trebalo zaboraviti ne domaće igrače, koji više nisu klinci", rekao je Rosicki za klupski sajt. Ekipa Arsenala trenutno vodi na tabeli Premijer lige sa 45 bodova, jednim više od Mančester Sitija. Takođe, "tobdžije" će na proleće igrati u osmini finala Lige šampiona, a rival će im biti prvak Evrope, minhenski Bajern.
