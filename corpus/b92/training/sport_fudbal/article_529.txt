> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Totenhem sabotira Arsenalu posao
> Članak:

Totenhem Hotspur ne želi da pomogne Arsenalu u dovođenju Julijana Drakslera iz Šalkea, tako što neće pustiti Luisa Holtbija u Gelzenkirhen.
Predsednik Spursa Danijel Levi blokiraće transfer Holtbija u Šalke kako nemački klub time ne bi dobio adekvatnu zamenu za Drakslera i prodao talentovanog fudbalera Arsenalu.
S druge strane, Vajt Hart Lejn će verovatno napustiti Naser Šadli, jer 24-godišnji Belgijanac želi minutažu kako bi osigurao mesto u reprezentaciji za Svetsko prvenstvo u Brazilu predstojećeg leta.
Draksler bi trebalo da pređe na Emirate za 42,5 miliona funti, ali će se Arsen Venger očigledno namučiti da završi taj posao. Rat klubova iz severnog Londona pokušaće prema nekim informacijama da iskoristi Bajern i ukrade talentovanog Nemca Arsenalu. U međuvremenu, Šadli se nada pozajmici do kraja leta, s obzirom da nije uspeo da se nametne na Lejnu otkako je u avgustu stigao za 7 miliona funti iz Tventea.
