> Izvor: B92
> Datum: četvrtak 2.01.2014.  
> Rubrika: sport_fudbal
> Naslov: Venger: Ezil se vraća posle Vile
> Članak:

Menadžer Arsenala Arsen Venger rekao je da očekuje da se Mesut Ezil oporavi za meč Premijer lige sa Aston Vilom.
“Lekar specijalista rekao mi je da misli da će Ezil biti spreman za ovonedeljni meč sa Totenhemom u Kupu, ali ne želim da rizikujem sa njim, a i ne mislim da će biti u potpunosti spreman. On i dalje oseća bol, ali se nadam da će biti spreman za utakmicu sa Aston Vilom”, rekao je Venger.
Ezil je povredu ramenu zadobio na prošlonedeljnoj utakmici sa Vest Hemom, pa je propustio duele sa Njukaslom i Kardifom. Arsenal će se u subotu na svom stadionu sastati sa Totenhemom u FA kupu, dok će 13. januara gostovati Aston Vili u utakmici 21. kola Premijer lige.
