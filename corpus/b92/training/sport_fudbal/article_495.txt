> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Marka: Dvojac Atletika najbolji
> Članak:

Napadač Atletika iz Madrida Dijego Kosta i trener Dijego Simeone proglašeni su za najbolje pojedince polusezone u Primeri, u izboru sportskog dnevnika Marka.
Kosta, koji je na 19 dosadašnjih utakmica postigao isto toliko golova, osvojio je 53,8 posto glasova, trijumfujući ispred Kristijana Ronalda (Real Madrid) i Antoana Grizmana (Sosijedad).
U izboru za najboljeg trenera čitaoci Marke dodelili su Simeoneu čak 62,5 posto glasova, a iza argentinskog stručnjaka plasirali su se Ernesto Valverde (Atletik Vilbao) i Marselino Garsija Toral (Viljareal). Atletiko Madrid je posle impresivnih igara završio polusezonu na drugom mestu Primere sa 50 bodova, koliko ima i vodeći šampion Barselona.
