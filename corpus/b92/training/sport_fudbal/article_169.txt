> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Đuzepe Rosi ipak lakše povređen
> Članak:

Napadač Fiorentine Đuzepe Rosi doživeo je lakšu povredu desnog kolena na prvenstvenoj utakmici protiv Livorna (1:0), saopštio je klub iz Firence.
Italijanski reprezentativac napustio je teren u 71. minutu nakon grubog starta defanzivca Livorna Rinauda.
Sumnjalo se da se Rosi teže povredio, ali najnoviji lekarski pregledi pokazali su da se radi o iščašenju. Još nije poznato koliko će najbolji strelac Serije A odsustovati sa terena.
Rosi je ukrštene ligamente kolena povredio 2011. dok je igrao za španski Viljareal, a istu povredu zaradio je godinu kasnije na treningu, zbog čega je propustio prvenstvo Evrope u Poljskoj i Ukrajini.
