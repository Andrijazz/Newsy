> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Mihajlović: Ljajić je odličan igrač
> Članak:

Trener Sampdorije Siniša Mihajlović rekao je za Adema Ljajića da je napredovao mnogo pošto je Roma izbacila njegov tim u osmini finala Kupa Italije.
Ljajićeva Roma je slavila sa 1:0 na “Olimpiku” protiv Sampdorije, a srpski fudbaler odigrao je odlično i dosta namučio Mihajlovićeve izabranike.
Posle utakmice Mihajlović je bio pun reči hvale za igrača kojeg je izbacio iz reprezentacije Srbije dok je bio selektor ‘orlova’ zato što nije želeo da peva himnu.
"Ljajić je odličan igrač, u poslednje vreme je dosta napredovao. I dalje ne koristi najbolje svoje prilike, što sam mu i više puta rekao kada je igrao za reprezentaciju. Podseća me na mladog Havijera Pastorea ii ma sve što je potrebno da bude veliki igrač", rekao je Mihajlović. Mihajlović je takođe istakao da su njegovi izabranici morali više da veruju u sebe u duelu sa . "Mislim da su moji momci odigrali dobro, napravili smo nekoliko šansi. Došli smo u Rim, igrali smo delom kako smo želeli, ali je trebalo više da verujemo. Nije bilo lako doći na Olimpiko i odigrati kako smo mi to učinili, ali nismo se uplašili", istakao je bivši selektor Srbije.
