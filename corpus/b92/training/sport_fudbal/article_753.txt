> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Roselj podneo ostavku!
> Članak:

Predsednik Barselone Sandro Roselj podneo je ostavku zbog istrage oko transfera Brazilca Nejmara u katalonski klub.
Sudija Pablo Ruis zahteva brojne papire ugovora na uvid, ugovor Barselone i Santosa dok je Brazilac bio junior, koji je vredan 7,9 miliona evra, kao i 9 miliona evra za prijateljsku utakmicu dve ekipe.
Član kluba Đordi Kases optužio je Roselja za prevaru, rekavši da je Santosu plaćen veći iznos od javnih 57 miliona evra.
Roselj, koji je 2010. godine nasledio Đoana Laportu na mestu predsednika, pristao je da izađe pred sudiju Ruisa i odgovara na pitanja u vezi sa transferom. Potpredsednici kluba Đozep Marija Bartomeu i Havijer Faus sastali su se sa Roseljom u njegovoj kući, ali 49-godišnji predsednik je već doneo odluku da napusti Barselonu. Roseljov mandate traje do 2016. godine, a preuzeo je Katalonce 2010. Njega će na pnarednim izborima zameniti Bartomeu.
