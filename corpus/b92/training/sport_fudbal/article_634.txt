> Izvor: B92
> Datum: nedelja 19.01.2014.  
> Rubrika: sport_fudbal
> Naslov: Pripreme: Bajern 0:3, Borusija lako
> Članak:

Pobediti Bajern, bar u prijateljskoj utakmici nije lako, a kada to uradiš sa 3:0 kao što je Salcburg, predstavlja malu senzaciju.
Austrijski tim je 'razbio' šampiona Evrope i sveta golovima Mane,a Sorijana i Žulja u prvom poluvremenu.
S druge strane, Borusija Dortmund je sa 3:1 nadigrala Kajzerslautern, Šalke je poražen od Kelna 2:1, Hamburger SV je razbio Bazel 4:2, a Menhengladbah savladao Bohum 2:0.
Strelci za "milionere" bili su Marko Rojs u prvom poluvremenu, te Poljaci Jakub Blaščikovski i Robert Levandovski u poslednjih 15 minuta. Bazel je poveo protiv HSV-a, ali su Kalanolu i Marsel Jansen doneli preokret do poluvremena. U drugom delu Lasoga je postigao dva gola za Bundesligaša, a Sio za Švajcarce za konačan rezultat. Sezona u Bundesligi nastavlja se 24. januara, lider je Bajern sa sedam bodova više od Bajera, 11 od Menhengladbaha, a 12 od Dortmunda. Pripreme Bundesligaša:Salcburg - Bajern 3:0Kajzerslautern - Borusija Dortmund 1:3Hamburger SV - Bazel 4:2Grojter Firt - Augzburg 0:2Keln - Šalke 2:1Nirnberg - Grashopers 1:0Bohum - Borusija Menhengladbah 0:2
