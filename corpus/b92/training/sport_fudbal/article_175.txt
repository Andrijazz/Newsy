> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Izet Hajrović ide u Galatasraj
> Članak:

Bosanskohercegovački reprezentativac Izet Hajrović napustiće posle devet godina Grashopers i preći u Galatasaraj za pet miliona evra.
Dve strane su u nedelju veče postigle dogovor, a Hajrović je sa istanbulskim gigantom potpisati četvoroipogodišnji ugovor.
Hajrović je 'eksplodirao' protekle godine u dresu 'skakavaca', a postao je i standardni reprezentativac BiH.
Posebno se istakao spektakularnim golom u velikoj pobedi u Slovačkoj u kvalifikacijama za Mundijal. Taj pogodak je bio možda i ključan za plasman BiH na Svetsko prvenstvo. Hajrović je rođen u Švajcarskoj, u Bružu, odigrao je čak i jedan meč za seniorski tim, ali se ipak na kraju predomislio i u avgustu dobio pravo da igra za BiH.
