> Izvor: B92
> Datum: nedelja 5.01.2014.  
> Rubrika: sport_fudbal
> Naslov: FA: Čelsi i Liverpul prošli dalje
> Članak:

Ekipe Čelsija, Liverpula i Sanderlenda lako su se plasirale u četvrtu rundu FA kupa, dok je neočekivan debakl doživeo Vest Hem.
Čelsi je sa 2:0 nadigrao Derbi Kaunti, dok je Sanderlend sa 3:1 bio bolji od Karlajl Junajteda. Vest Hem je gostovao Notingem Forestu koji je ponizio Premijerligaša sa 5:0.
Liverpul je takođe sa 2:0 bio bolji od Oldama, dok su Port Vejl i Plimut igrali 2:2. U toku je duel Mančester Junajteda i Svonsi Sitija. Dve utakmice su na programu tek u sredu.
Čelsi se mučio pola sata da probije bunker Derbija, ali je na kraju ipak stigao do lagane pobede. Vođstvo "plavcima" je neočekivano doneo Džon Obi Mikel, a trijumf je potvrdio Oskar. Branislav Ivanović je bio pošteđen. I Liverpul je tek u drugom poluvremenu slomio otpor Oldama. Nerešeno je bilo do 53. minuta kada ja Jago Aspas konačno doneo prednost domaćinu, a konačan rezultat je desetak minuta pre kraja postavio Trakovski autogolom. Džejmi Paterson ostvario je het-trik protiv Vest Hema, a veliku pobedu Notingema potvrdili su Đamel Abdun i Endi Rid. Trener "čekićara" Sem Olardajs izveo je kombinovani tim na ovom gostovanju, jer ga u sredu očekuje polufinale Liga kupa protiv Mančester Sitija na Etihadu. Pogocima Endija Džonsona, El Hađija i autogolom O'Hanlona, Sanderlend je lako izašao na kraj sa niželigašem Karlajlom. Jedini gol za goste, kojim su izjednačili rezultat na poluvremenu, postigao je Robson. Novi meč odigraće Port Vejl i Plimut. Činilo se da će domaćin lako do četvrte runde, vodio je 2:0 na poluvremenu golovima Tomlina i Popupa, ali su Rid i Purington izjednačili u nastavku. FA kup, 3. runda: Notingem Forest - Vest Hem Junajted 5:0 Sanderlend - Karlajl Junajte 3:1 Derbi Kaunti - Čelsi 0:2 Liverpul - Oldam Atletik 2:0 Port Vejl - Plimut Argajl 2:2 u toku Mančester Junajted - Svonsi Siti 1:1 subota: Blekburn Rovers - Mančester Siti 1:1 Aston Vila - Šefild Junajted 1:2 Barnsli - Koventri Siti 1:2 Bolton Vonderers - Blackpul 3:1 Brajton & Houv Albion - Reding 1:0 Bristol Siti - Votford 1:1 Donkaster Rovers - Stivenedž 2:3 Everton - Kvins Park Rendžers 4:0 Grimsbi Taun - Hadersfild Taun 2:3 Ipsvič Taun - Preston Nort End 1:1 Kiderminster Harijers - Piterboro Junajted 0:0 Maklsfild Taun - Šefild Venzdej 1:1 Midlesbro - Hal Siti 0:2 Njukasl Junajted - Kardif Siti 1:2 Norič Siti - Fulam 1:1 Ročdejl - Lids Junajted 2:0 Sautempton - Barnli 4:3 Sautend Junajted - Milvol 3:1 Stouk Siti - Lester Siti 2:1 Vest Bromvič Albion - Kristal Palas 0:2 Vigan Atletik - Milton Kins Dons 3:3 Jeovil Taun - Lejton Orijent 4:0 Arsenal - Totenhem Hotspur 2:0 odloženo Bornmut - Barton Albion Sreda: 20:45 Čarlton Atletik - Oksford Junajted 20:45 Kroli Taun - Bristol Rovers
