> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Zvezda kompletna, stigao Mrđa
> Članak:

Fudbaleri Crvene zvezde od četvrtka treniraju u kompletnom sastavu u Marini Portorož, pošto se saigračima naknadno pridružio Dragan Mrđa.
Mrđa nije otputovao sa ekipom zbog visoke temperature, a u Sloveniju je stigao u sredu uveče.
“Mnogo se bolje osećam, mada i dalje imam problema sa zdravljem. Najvažnije je da nemam više temperaturu i da mogu normalno da treniram. Propustio sam tri dana rada, ali mogu to da nadoknadim vrlo brzo”, rekao je Mrđa.
Mrđa, kao i saigrači hvali uslove koje  imaju u Marini Portorož. "Mislim da smo zaista pogodili destinaciju. Imamo mir i odlične uslove za rad. Trenutno je u prvom planu trčanje pa je igračima još važnije da mogu dobro da se odmore. U drugoj fazi ćemo se uigravati mada je ekipa nepromenjena i nema mnogo nepoznanica među nama. Na proleće možemo samo da budemo bolji nego što smo bili jesenas", zaključio je Mrđa. Fudbaleri Crvene zvezde u četvrtak igraju prvi meč na pripremama, a rival im je slovenački drugoligaš Ankaran.
