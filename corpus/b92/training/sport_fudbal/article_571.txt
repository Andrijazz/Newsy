> Izvor: B92
> Datum: subota 18.01.2014.  
> Rubrika: sport_fudbal
> Naslov: Arsenal čuva vrh, Siti prati
> Članak:

Vodeći dvojac Premijer lige, ekipe Arsenala i Mančester Sitija ostvarile su sigurne pobede u mečevima 22. kola.
'Tobdžije' su sačuvale vrh trijumfom nad Fulamom (2.0), a dvostruki strelac bio je Santi Kasorla. Aleksandar Kolarov učestvovao je svih 90 minuta – u pobedi 'Građana' nad Kardifom (4:2).
U ostalim mečevima, Njukasl je prekinuo seriju od tri poraza pobedom u Londonu protiv Vest Hema (3:1). Kristal Palas je bio bolji od Stouka, Norič od Hala, a oba meča završena su minimalnim pobedama domaćih ekipa.
U poslednjem meču subotnjeg programa Liverpul igra na "Enfildu" sa Aston Vilom. Derbi meč kola igra se u nedelju od 17 časova, kada Čelsi na "Stamford Bridžu dočekuje Mančester Junajted, a u drugom meču dana, Totenhem ide na put u Vels ekipi Svonsija. Kolo u ponedeljak zatvaraju VBA i Everton. Lider lige dugo se mučio protiv iskusnog Fulama, ali je sredinom drugog poluvremena zablistao Španac Santi Kasorla - i sa dva gola ostavio ekipu sa "Emirejtsa" na čelu tabele. Najpre je u 57. minutu krunisao divnu akciju na jedan dodir celog tima i iz poluklizežćeg šuta poslao loptu iza leđa Stekelenburga. Prethodno je dobru priliku za goste imao Stiv Sidvel, ali je njegov udarac lako zaustavio Sčešnji. Drugi gol usledio je već pet minuta kasnije, kada je posle solo prodora šutirao precizno po zemlji sa ivice šesnesterca, uhvativši Holanđanina na 'krivoj' nozi. Bio je to šesti premijerligaški pogodak Španca, a sve ih je postigao na domaćem stadionu. Zanimljiv podatak vezan je i za celu ekipu Arsenala. Oni su na poslednjih devet mečeva na svom stadionu čak osam puta sučuvali mrežu.
Ekipa Manuela Pelegrinija, Mančester Siti nastavila da pomera granice i postavlja rekorde u Premijer ligi. U 22. kolu na "Etihadu" je 'stradao' Kardif, po drugi put u sezoni, a i ovoga puta bilo je efikasno. U prvom delu sezone u Velsu bilo je 3:2 za novonastale 'Zmajeve'. Ekipa iz 'plavog' dela Mančestera postigla je 38 golova na domaćem terenu, posle samo deset mečeva, što je za pet više od bilo kod drugog tima. Takođe, nismo stigli ni do kraja januara, a Džeko, Aguero, Ture i drugovi su već stigli do kvote od 100 golova u svim takmičenja. Seriju protiv Velšana otvorio je Edin Džeko, a u pomoć je morala da priskače i 'gol tehnologija' - prvi put u istoriji PL. David Silva je odlično probio po levom boku, prošao nekoliko igrača i uputio travljav šut ka golu, najbolje se u gužvi snašao Edin Džeko i smestio loptu gol. Jedan od defanzivaca izbacio je loptu s linije, ali je tehnologija pokazala da je lopta prešla liniju. Nismo dugo čekali na drugi gol, a dominantu igru domaćih krunisao je drugim pogotkom Hesus Navas, posle povratne lopte u 33. U međuvremenu, tačnije četiri minuta ranije, gosti su uspeli da izjednače preko Nuna Drugo poluvreme obeležio je Serhio Aguero, koji je i drugi put, posle povratka na teren, ušao u igru s klupe. Prvo je učestvovao u akciji kod trećeg gola, kada je odigrao divan dupli pâs sa Tuerom, a ovaj postigao pogodak, da bi mu se 120 sekundi kasnije Afrikanac revanširao. Uposlio ga je u šesnestercu desno iskosa od gola, a usledila je minijatura Argentinca. Dva puta je zalomio dvojicu defanzivaca gostiju, koji nisu znali na koju stranu da gledaju, i onda zakucao loptu u dalji ugao gola Maršala. To je njegov 11 gol, na poslednji devet mečeva u Mančesteru. Gosti su uspeli da ublaže poraz, kada je u 93. minutu Frejžer Kembel ostao zaboraljen u petercu posle kornera. Aleksandar Kolarov odigrao je još jedan solidan meč, dok je Matija Nastasić susret posmatrao sa klupe za rezerve.
S druge strane, 'Svrake' su uspele da prekinu niz od četiri uzastopna poraza, tri u ligi, i stignu do sigrune pobede na gostovanju Vest Hemu. Meč na "Apton Parku" obeležio je sve bolji Francuz Johan Kabaj, koji se gotovo sigurno uskoro u neki od 'velikih' klubova. U Londonu je stigao do ukupno sedmog gola u sezoni, a prvi je postigao u 16. minutu, posle asistencije Gufrana, U 33. minutu Loik Remi duplirao je prednost gostiju, Mark Vilijams u nadoknadi prvog dela autogolom zakomplikovao posao svojoj ekipi. Ali, Kabaj u petom minutu nastavka overava trifumf. Norič je potpuno zasluženo savladao Hal, koji nije uputio niti jedan udarac u okvir gola domaćina, golom Beneta u finišu susreta. Najbolju priliku za Hal propustilo je poslednje pojačanje Nikica Jelavić, koji je šutirao za malo pored stative već u drugom minutu.
Rezultati i strelci 22. kola: subota: Sanderlend - Sautempton 2:2(1:2) Arsenal - Fulam 2:0(0:0) Kasorla 57, 62 Kristal Palas - Stouk 1:0(1:0) Pančon 51 Mančester Siti - Kardif 4:2(2:1) Džeko 14, Navas 33, Ture 76, Aguero 79 - Nun 29, Kembel 90) Norič - Hal 1:0 Benet 87 Vest Hem - Njukasl 1:3 Vilijamson 45. (ag) - Kabaj 16, 90, Remi 33 Liverpul - Aston Vila 2:2 nedelja: Svonsi - Totenhem (14:30) Čelsi - Mančester junajted (17:00) ponedeljak: VBA - Everton (21:00) Tabela: 1. Arsenal 22 16 3 3 43:19 51 2. Mančester Siti 22 16 2 4 63:25 50 3. Čelsi 21 14 4 3 40:19 46 4. Liverpul 22 13 4 5 53:28 43 5. Everton 21 11 8 2 34:19 41 6. Totenhem 21 12 4 5 26:25 40 7. Mančester Junajted 21 11 4 6 35:24 37 8. Njukasl 22 11 3 8 32:28 36 9. Sautempton 22 8 7 7 29:25 31 10. Aston Vila 21 6 6 10 22:29 24 11. Hal 22 6 5 11 22:28 23 12. Norič 22 6 5 11 18:35 23 13. Stouk 22 5 7 10 22:36 22 14. Svonsi 21 5 6 10 26:30 21 15. VBA 21 4 9 8 23:28 21 16. Kristal Palas 22 6 2 14 14:31 20 17. Fulam 22 6 1 15 22:48 19 18. Vest Hem 22 4 6 12 22:33 18 19. Sanderlend 22 4 6 12 21:36 18 20. Kardif 22 4 6 12 17:38 18
