> Izvor: B92
> Datum: sreda 22.01.2014.  
> Rubrika: sport_fudbal
> Naslov: Rejes: Nadam se Ligi šampiona
> Članak:

Fudbaler Sevilje Hose Antonio Rejes rekao je da se nada da će njegova ekipa uspeti da osvoji četvrto mesto na tabeli i tako izbori plasman u Ligu šampiona.
"Idemo od utakmice do utakmice i na kraju sezone ćemo videti da li smo uspeli da izborimo plasman u Ligu šampiona ili ne. Nismo izgubili na osam prethodnih mečeva u prvenstvu, ali imali smo loš start. Nadam se da ćemo uspeti da održimo dobru formu i završimo šampionat medju prve četiri ekipe na tabeli", rekao je Rejes španskim medijima.
Sevilja je trenutno sedma na tabeli španskog prvenstva sa 31 bodom, osam manje od četvrtoplasiranog Atletik Bilbaa. Rejes je u dosadašnjoj karijeri pored Sevilje igrao za Arsenal, Real Madrid, Atletiko Madrid i Benfiku. Za reprezentaciju Španije je odigrao 21 utakmicu i postigao četiri gola.
