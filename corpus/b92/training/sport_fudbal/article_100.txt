> Izvor: B92
> Datum: subota 4.01.2014.  
> Rubrika: sport_fudbal
> Naslov: Stevanović se vraća u Vojvodinu?
> Članak:

Bosanskohercegovački reprezentativac Miroslav Stevanović mogao bi da se vrati u Vojvodinu, prenose sarajevski mediji.
Stevanović je tri godina igrao u Novom Sadu pre nego što je u januaru 2013. potpisao petogodišnji ugovor sa Seviljom. Nije uspeo u Andaluziji, pozajmljen je Elčeu gde je odigrao samo tri utakmice.
Krilni napadač će i prolećni deo sezone provesti na pozajmici, a prema pisanju portala SportSport.ba može da bira između Kordobe, Vojvodine i Sarajeva.
Prva opcija bi ga zadržala blizu 'očiju' čelnika Sevilje, druga bi mu omogućila nešto jaču ligu, a treća šansu da se dokaže u timu koji će uskoro postati vlasništvo čelnika Premijerligaša Kardif Sitija. Stevanović je za Vošu odigrao 69 utakmica u Jelen Superligi i dao 12 golova, a deset puta je nastupio za reprezentaciju BiH i dao gol. Ako želi da bude član istorijskog učešća BiH na Mundijalu, mora početi više da igra.
