> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: "Nojer će obeležiti eru, kao Kan"
> Članak:

Sportski direktor Bajerna iz Minhena Matijas Zamer rekao je da golman Manuel Nojer može da obeleži jednu eru kao što je to uradio Oliver Kan.
Nojer je proglasen je za najboljeg cuvara mreze na svetu u 2013. godini, po izboru Medunarodne federacije za fudbalsku istoriju i statistiku (IFFHS).
On je prvi nemački golman koji je dobio ovu nagradu od Kana, koji je poslednju od tri nagrade dobio 2002. godine.
"To što je Nojer izabran za najboljeg golmana je sasvim logično i razumno. On je kompletan golman, vodja tima i izuzetan čovek. U godinama je u kojima bi mogao da obeleži jednu eru, baš kao i Kan", rekao je Zamer za sajt kluba. Sam Nojer je kazao da je počastvovan što je dobio tu nagradu. "Ali, više sam zadovoljan trofejima u 2013. godini. Ja sam timski igrač", rekao je Nojer. Nojer je prošle godine sa Bajernom osvojio Ligu šampiona, Bundesligu, Superkup Evrope, Kup Nemačke i Svetsko klupsko prvenstvo.
