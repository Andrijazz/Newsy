> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Terzić na čelu Zajednice JSL
> Članak:

Predsednik OFK Beograda Zvezdan Terzić jednoglasno je izabran za predsednika Zajednice Jelen Superlige Srbije.
Terzić je na toj funkciji zamenio Dragoljuba Lekića, a izboru je prethodila promena Statuta Zajednice, po kojem će ubuduće klubove zastupati isključivo njihovi predsednici.
Zbog toga je Lekić, koji je predstavnik OFK Beograda, podneo ostavku.
Terzić je na taj način automatski postao jedan od potpredsednika Fudbalskog saveza Srbije, koji je vodio nešto manje od dve godine, od 2006. do 2008. Za potpredsednike Zajednice Jelen Superlige izabrani su Dragan Simović iz Spartaka i Miodrag Janković iz Čukaričkog.
