> Izvor: B92
> Datum: sreda 1.01.2014.  
> Rubrika: sport_fudbal
> Naslov: Raš: Za Suaresa 144 miliona evra
> Članak:

Legenda Liverpula Ian Raš tvrdi da otkupna klauzula Urugvajca Luisa Suareza iznosi 144 miliona evra.
Raš je za "San" izjavio da Suare "može da ide iz kluba, ukoliko se Liverpul ne plasira u Ligu šampiona".
Engleski mediji navode da će Urugvajac od sledeće sezone postati najplaćeniji fudbaler u istoriji Liverpula sa 200.000 funti nedeljno do 2018.
Urugvajski internacionalac je pre deset dana potpisao novi dugogodišnji ugovor sa Liverpulom, a stari ugovor isticao mu je 2016. godine.
