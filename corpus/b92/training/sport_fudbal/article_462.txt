> Izvor: B92
> Datum: sreda 15.01.2014.  
> Rubrika: sport_fudbal
> Naslov: 'Petarda' Sitija, povratak Aguera
> Članak:

Fudbaleri Mančester sitija plasirali su se u četvrto kolo FA kupa pošto su na svom terenu deklasirali Blekburn sa 5:0 u ponovljenom meču 3. kola.
Po dva gola za tim Manuela Pelegrinija postigli su Alvaro Negredo i Edin Džeko, a strelac petog gola bio je povratnik u tim Serhio Aguero.
Bio je ovo ponovljeni meč treće runde FA kupa, pošto je pre nedelju dana u Blekburnu bili nerešeno 1:1. Matija Nastasić odigrao je svih 90 minuta, a Aleksandar Kolarov odigrao je drugih 45 minuta.
Ne računajući taj meč, ovo je ekipi Mančester sitija 10. uzastopna pobeda u svim takmičenjima. Rival 'građanima' u narednoj rundi FA kupa biće ekipa Votforda. Parovi 4. kola FA kupa: Arsenal - Koventri Notingem Forest - Preston Burnemut - Liverpul Sanderlend - Kiderminster Bolton - Kardif Sautempton - Jeovil Hadersfild - Čarlton/Oksford Port Vejl - Brajton Sautend - Hal Ročdejl - Šefild Venzdej Vigan - Kristal Palas Mančester siti - Votford Birmingem - Svonsi Šefild Junajted - Fulam Čelsi - Stouk
