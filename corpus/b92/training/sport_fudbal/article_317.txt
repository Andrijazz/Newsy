> Izvor: B92
> Datum: petak 10.01.2014.  
> Rubrika: sport_fudbal
> Naslov: Ferdinand: Zvao sam Ronalda u MU
> Članak:

Defanzivac Mančester Junajteda Rio Ferdinand priznao je da je pokušavao da nagovori Kristijana Ronalda na povratak u redove “đavola”.
Portugalac je prošlog leta povezivan sa klubom u koji je stigao 2003. godine za preko 12 miliona funti, a šest sezona kasnije otišao je u Real Madrid za 68 miliona više.
“Njegov broj je bio jedan od najpozivanijih sa mog telefona prošlog leta. Ako ikada bude hteo da napusti Madrid uvek će imati mesto gde može da se vrati”, naveo je Ferdinand.
Jedan od najboljih fudbalera sveta je u dresu Junajteda odigrao 290 mečeva i postigao 117 golova. "Nikad se ne zna, ali mislim da je poslednja šansa za njegov povratak bila prošlog leta. Ne znam da li je to i dalje moguće, s obzirom da je potpisao novi ugovor sa Realom", zaključio je Ferdinand. Ronaldo je 2009. stigao u redove "kraljevskog kluba" za koji je odigrao 221 utakmicu i postigao fantastičnih 230 golova. Ove sezone je briljantan, na 25 nastupa u svim takmičenjima 34 puta je matirao golmane protivnika.
