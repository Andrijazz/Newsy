> Izvor: B92
> Datum: četvrtak 2.01.2014.  
> Rubrika: sport_fudbal
> Naslov: Tražila ga CZ, sada je slobodan
> Članak:

Fudbalski klub Gazijantep saopštio je da je raskinuo ugovor sa ukrajinskim napadačem Artemom Milevskim.
Kako je objavljeno na sajtu turskog kluba, radi se o sporazumnom raskidu saradnje koja je bila dogovorena do 31. maja 2016. godine.
Milevski je letos bio na meti beogradske Crvene zvezde, ali je ipak odlučio da ode u Tursku.
Pre Gazijantepa, Milevski je 11 godina bio član Dinama iz Kijeva za 278 utakmica i dao 87 golova. Milevski je za selekciju Ukrajine odigrao 50 utakmica i postigao osam pogodaka. Ekipa Gazijantepa trenutno zauzima 12. mesto na tabeli turskog šampionata sa 21 bodom, 20 manje od vodećeg Fenerbahčea.
