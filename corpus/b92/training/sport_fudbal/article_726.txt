> Izvor: B92
> Datum: sreda 22.01.2014.  
> Rubrika: sport_fudbal
> Naslov: Voša predstavila pojačanja
> Članak:

Novosadska Vojvodina predstavila je devetoricu igrača koji su ovog januara stigli kao pojačanja na "Karađorđe".
U pitanju su Nino Pekarić, Milko Novaković, Nikola Popara, Uroš Nenadović, Jovan Stojanović, Lazar Veselinović, Milan Jovanić, te omladinci Radovan Pankov i Emil Rockov koji su dobili profesionalne ugovore.
Sportski direktor Voše Zoran Pavlović je Jovaniću, Pekariću, Veselinoviću, Novakoviću, Popari, Stojanoviću i Nenadoviću uručio i ključeve novih automobile koje im je na korišćenje ustupio "Porsche Novi Sad".
Vojvodinu su tokom zimske pauze u JSL napustili trener Marko Nikolić, te igrači Miroslav Vulićević, Branislav Trajković i Petar Škuletić koji su prešli u redove Partizana. Voša je polusezonu završila na petom mestu sa 23 boda, devet manje od lidera iz Humske 1.
