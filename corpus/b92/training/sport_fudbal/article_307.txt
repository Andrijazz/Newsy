> Izvor: B92
> Datum: petak 10.01.2014.  
> Rubrika: sport_fudbal
> Naslov: Murinjo: Azar ne ide iz kluba
> Članak:

Menadžer Čelsija Žoze Murinjo rekao je da niko u klubu ne razmišlja o prodaji Belgijanca Edena Azara u zimskom prelaznom roku.
Pojedini engleski mediji naveli su da je Pari Sen Žermen spreman da izdvoji pozamašnu svotu novca kako bi u zimskom prelaznom roku angažovala Belgijanca.
"Ne, ne mislim da će on da ode iz kluba. Nisam zabrinut, jer obeštećenje za njega iznosi oko 40 miliona evra, što je 'luda' cifra. On nije igrač kojeg Čelsi želi da proda. Nema šanse da Eden ode", rekao je Murinjo.
Azar je u Čelsi došao u leto prošle godine iz ekipe francuskog Lila. On je do sada za londonske "plavce" odigrao 89 mečeva i dao 23 gola, a prošle sezone pomogao je ekipi sa Stamford Bridža da osvoji Ligu Evrope.
