> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Kaka: Presrećan sam zbog 100. gola
> Članak:

Fudbaler Milana Kaka rekao je posle pobede nad Atalantom, da je presrećan što je postigao svoj 100. gol u dresu “roso-nera” i što je postao deo istorije kluba.
Milanezi su u 18. kolu Serije A savladali Atalantu sa 3:0, Brazilac je dva puta zatresao mrežu, a upisao je i asistenciju Kristanteu za treći gol.
"Svaki gol emotivno doživljavam, a posebno stoti. Neverovatan je osećaj kada ti navijači pevaju ime, jer oni to rade iz srca. Ovo je najbolji način da se počne godina", rekao je Kaka.
Brazilac je dodao da mu je veoma drago što je Japanac Kejsuke Honda pojačao redove Milana u zimskom prelaznom roku, te da veruje da njegov klub može do bolje pozicije na tabeli u drugom delu sezone. Rezultate i tabelu Serije A nakon 18. kola pogledajte ovde.
