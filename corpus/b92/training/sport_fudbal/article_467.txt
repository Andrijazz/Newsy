> Izvor: B92
> Datum: sreda 15.01.2014.  
> Rubrika: sport_fudbal
> Naslov: Zvezda opet ne može da registruje
> Članak:

Disciplinska komisija Fudbalskog Saveza Srbije izrekla je zabranu registracije novih igrača Crvenoj zvezdi, Jagodini, Radu i još tri kluba Jelen Superlige.
Istu zabranu dobilo je još pet klubova Prve lige zbog dugovanja prema nekadašnjim fudbalerima i trenerima.
Zvezda duguje trenerima Predragu Katiću i Dušanu Kljajiću, kao i igračima Filipu Jankoviću, Natanijelu Asamoi, Aleksandru Pantiću, Đorđu Tutoriću, Nemanji Nikoliću, Srđanu Mijailoviću, Milanu Jovanoviću, Urošu Ćosiću i Stevanu Reljiću.
Jagodina ima obaveze prema Vladimiru Milenkoviću, Milutinu Ivanoviću, Vladimiru Đilasu i Nenadu Šljiviću. Rad mora da isplati Nikolu Stojiljkovića i Nemanju Andrića, a Novi Pazar duguje Vladanu Đogatoviću, Milošu Bogunoviću i treneru Saši Milanoviću. Kragujevački Radnički tužili su trener Aleksandar Ilić, kao i igrači Aleksandar Petrović, Milovan Milošević, Bojan Đorđević i Nikola Lukić. Radnički iz Niša duguje treneru Milanu Samardžiću i igračima Stanimiru Miloškoviću i Predragu Sikimiću, dok OFK Beograd ima neisplaćene obaveze prema Urošu Nenadoviću i Nikoli Simiću. Mere zabrane registrovanja novih igrača se ne odnosi na mogućnost transfera igrača u druge klubove, odnosno na mogućnost da klubovi obezbede sredstva za izmirenje svojih obaveza. Disciplinska komisija FSS apelovala je da u što kraćem roku klubovi izmire dugovanja ili sklope sporazum sa poveriocima.
