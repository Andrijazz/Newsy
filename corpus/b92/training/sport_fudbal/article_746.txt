> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: BL: Može li neko da stigne Bavarce?
> Članak:

Posle mesec dana pauze utakmicama 18. kola nastavlja se nemačka Bundesliga.
Prvi meč drugog dela sezone igra se u petak u Mehengladbahu, gde domaća Borusija dočekuje lidera i aktuelnog prvaka Bajern iz Minhena.
Drugoplasirani Leverkuzen gostuje Frajburgu, Borusija u Dortmundu dočekuje Augsburg, Štutgart ekipu Majnca, dok se Ninberg nada prvom trijumfu u sezoni protiv Hofenhajma.
U preostalim mečevima, Volfsburg, pojačan Kevinom de Brujneom, želi da nastavi sa dobrim rezultatima protiv Hanovera, odlična Herta ide u goste Frankfurtu. Poslednje plasirani Braunšvajg ide na noge Verderu, našeg Aleksandra Ignjovskog, dok derbi kola igraju Hamburger SV i Šalke 04.
Logično pitanje koje se postavlja - Da li neko može da stigne i prestigne neverovatni Bajern iz Minhena? Isto tako je, logičan, i odgovor. Dovolnjo je samo pogledati prvi deo sezone, ekipa Pepa Gvardiole ima posle prvog kruga sedam bodova vise od prvog pratioca, a pri tom ne zna za poraz. Bavarci su ostvarili 14 pobeda, uz samo dva remija, sa impresivnom gol razlikom 42:8. Prvi deo sezone završili su sa osam uzastopnih pobeda. Treba napomenuti da imaju i utakmicu manje, koju će odigrati sredinom februara protiv Štutgarta. S druge strane, ekipa iz Minhena nastavlja sa 'tradicijom' kupovine igrača iz najvećih rivala (čitaj: Borusije Dortmund). Aktuelni vladar Evrope i sveta ugovorio je transfer najboljeg igrača BVB, koji im je u prošlosti zadavao mnogo problema, Roberta Levandovskog. Poljak je tako krenuo stopama Marija Gecea, i zadao novi težak udarac vernim navijačima sa "Vestfalena". Ipak, nema sumnje da bi se Bajern i bez nekolicine igrača lagano prošetao do titule.
Šta onda preostaje drugim timovima? Viceprvak Borusija, koja je u prvom sezone imala dosta problema s povredama, ulazi u nastavak sezone s četvrtog mesta i cilj joj je da obezbedi direktan plasman u Ligu šampiona. Jirgen Klop nije dovodio zvučna pojačanja u dosadašnjem toku prelaznog roka, ali su u klub stigla tri mlada igrača. Japanac Micuru Moruoku sitgao je iz Cerezo Osake na pozajmicu, a Tim Vojrinen iz Honke. Dogovoren je i prelazak Korejanca Dong Von Jia iz Augsburga, ali će on stići tek posle okončanja sezone. Neven Subotić takođe se nalazi među povređenim igračima, a na teren neće pre kraja marta. Najbljiži prvom mestu je Bajer iz Leverkuzena, tim koji je žrtvovao nekoliko sezona kako bi stvorio mladu, ali ozbiljnu ekipu. 'Farmaceuti' takođe nisu bili aktivni na zimskoj pijaci, a cilj im je plasman u elitno klupsko takmičenje. Najskuplje pojačanje ove godine doveli su 'Vukovi' iz Volfsbuega, koji su za 18 miliona evra pazarili mladog Belgijnaca Kevina de Brujnea iz Čelsija. Tim sa "Folcvagen Arene" nešto sporije je počeo sezonu, ali je kasnije odličnom serijom rezultata uhvatio priključak i nada se evropskim mečevima u narednoj sezoni.
Ništa manje neće biti zanimljiva ni borba za opstanak. Razlika između 11-plasiranog i poslednjeg tima na tabeli je samo osam bodava, a najugroženiji su ipak Ejntraht Braunšvajg i Nirnberg - koji imaju samo 11 bodova. Ostaje nam da vidimo da li će ekipa NIrnberga, posle 11 remija i šest poraza, uspeti napokon da zabeleži prvu pobedu u tekućoj sezoni. Parovi 18. kola Bundeslige: petak:20.30 Borusija Mehengladbah - Bajern Minhen subota:15.30 Borusija Dortmund - Augsburg 15.30 Štutgart - Mainc 15.30 Volfsburg - Hanover 15.30 Nirnberg - Hofenhaim 15.30 Frajburg - Bajer Leverkuzen 18.30 Ejntraht Frankfurt - Herta nedelja:15.30 Verder Bremen - Ajntaht Braunšvajg 17.30 Hamburger SV - Šalke 04 Tabela:1. Bajern Minhen 16 14 2 0 42:8 44 2. Bajer Leverkuzen 17 12 1 4 32:16 37 3. Borusija Dortmund 17 10 2 5 38:20 32 4. Borusija Menhengladbah 17 10 3 4 35:19 33 5. Volfsburg 17 9 3 5 28:19 30 6. Herta 17 8 4 5 27:20 28 7. Šalke 17 8 4 5 32:28 28 8. Augzburg 17 7 3 7 21:25 24 9. Majnc 17 7 3 7 25:31 24 10. Štutgart 16 5 4 7 29:31 19 11. Verder Bremen 17 5 4 8 22:37 19 12. Hofenhajm 17 4 6 7 36:38 18 13. Hanover 17 5 3 9 23:31 18 14. Hamburger SV 17 4 4 9 33:38 16 15. Ajntraht Frankfurt 17 3 6 8 20:29 15 16. Frajburg 17 3 5 9 16:31 14 17. Ajntraht Braunšvajg 17 3 2 12 10:32 11 18. Nirnberg 17 0 11 6 17:33 11
