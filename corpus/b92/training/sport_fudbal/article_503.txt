> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Van Persi: Mojsu treba vremena
> Članak:

Fudbaler Mančester Junajteda Robin van Persi rekao je da menadžeru ’crvenih đavola’ Dejvidu Mojsu treba dati vremena da se prilagodi.
Mojs je na početku sezone nasledio na klupi Junajteda Aleksa Fergusona i do sada je šampionima Engleske zabeležio 19 pobeda, šest remija i osam poraza u četiri takmičenja.
"Mislim da mu treba vremena, kao i svakom drugom treneru, posebno u velikom klubu. Igrači i navijači moraju da sačekaju da se Mojs prilagodi. Pre ili kasnije stvari će doći na svoje mesto i ponovo ćemo početi da pobeđujemo", rekao je Van Persi. Junajted se trenutno nalazi na sedmom mestu na tabeli Premijer lige sa 37 bodova, 11 manje od prvoplasiranog Arsenala.  u osmini finala Lige šampiona čeka dvomeč sa Olimpijakosom, pred revanš Liga kupa sa Sanderlendom gube 2:1, dok su ispali iz FA kupa.
