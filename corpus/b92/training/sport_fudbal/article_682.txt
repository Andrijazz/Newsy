> Izvor: B92
> Datum: utorak 21.01.2014.  
> Rubrika: sport_fudbal
> Naslov: Ederson van terena do kraja sezone
> Članak:

Vezni igrač Lacija Ederson teže se povredio u pobedi svog tima na nedeljnom gostovanju Udinezeu sa 3:2 i biće van terena do kraja sezone.
Brazilski vezista pokidao je tetive desne butine i očekuje se da će oporavak trajati šest meseci.
Ederson je u avgustu 2010. godine takođe pokidao tetive, tada na levoj butini. Tom prilikom je sa terena odsustvovao sedam meseci.
Lekar Lacija Roberto Bjankini izjavio je da je u pitanju ista povreda kao 2010. i da će Ederson morati na operaciju. Brazilca će u Lionu operisati isti lekar koji ga je lečio prethodnog puta. Ederson je u Lacio došao početkom ove sezone iz Liona i potpisao je petogodišnji ugovor. Za reprezentaciju Brazila je upisao jedan nastup. Lacio se trenutno nalazi na devetom mestu na tabeli Serije A sa 27 bodova iz 20 kola. Sledeći meč 'nebesko-plavi' igraju u subotu od 20.45 kada dočekuju lidera na tabeli Juventus.
