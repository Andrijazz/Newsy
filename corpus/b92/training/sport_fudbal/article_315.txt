> Izvor: B92
> Datum: petak 10.01.2014.  
> Rubrika: sport_fudbal
> Naslov: Milan želi Majkla Esijena
> Članak:

Italijanski fudbalski klub Milan pokušaće u zimskom prelaznom roku da na pozajmicu do kraja sezone dovede igrača Čelsija Majkla Esijena.
Internacionalac iz Gane krajem prošle godine najavio je mogućnost odlaska sa Stamford Bridža jer ima malu minutažu.
Kako navodi Gazeta delo Sport, izvršni direktor Milana Adrijano Galijani već je počeo sa "opipavanjem pulsa" kod čelnika Čelsija.
Esijen je ove sezone za "Plavce" odigrao samo sedam utakmica, ali se nije upisao u strelce. Prošlu sezonu takodje je proveo na pozajmici u madridskom Realu.
