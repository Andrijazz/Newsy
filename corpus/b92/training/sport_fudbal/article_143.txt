> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Ubedljiva pobeda Sevilje
> Članak:

Fudbaleri Sevilje ubedljivo su savladali ekipu Hetafea sa 3:0 (1:0) u prvom nedeljnom meču 18. kola španske Primere.
Sevilja igra dobro u poslednje vreme, ekipa je vezala šest utakmica bez poraza i polako ide ka mestima na tabeli koja vode u evropska takmičenja.
Sa druge strane Hetafe igra loše i u poslednjih pet utakmica ima četiri poraza.
Sevilja je povela u 34. minutu golom Viktora Vitola Peresa, posle duplog pasa sa Karlosom Bakom, koji je u 55. minutu duplirao prednost. To je bio njegov deveti gol u sezoni. Konačan rezultat postavio je Ivan Rakitić u 77. minutu, na dodavanje Bake. U nedelju su na program još tri utakmice, Barselona dočekuje Elče, Osasuna ekipu Espanjola, a Atletik Bilbao gostuje Real Sosijedadu. Primera, 18. kolo: Malaga - Atletiko Madrid 0:1 Valjadolid - Real Betis 0:0 Valensija - Levante 2:0 Almerija - Granada 2:0 nedelja: Sevilja - Hetafe 3:0Vitolo 34, Baka 55, Rakitić 77 16:00 Barselona - Elče 18:00 Osasuna - Espanjol 20:00 Real Sosijedad - Atletik Bilbao ponedeljak: 19:00 Real Madrid - Selta Vigo 22:00 Rajo Valjekano - Viljareal
