> Izvor: B92
> Datum: nedelja 19.01.2014.  
> Rubrika: sport_fudbal
> Naslov: "Firma" protestovala protiv uprave
> Članak:

Stotinak navijača fudbalskog kluba Vojvodina protestovalo je protiv uprave tog kluba pre i tokom prijateljske utakmice sa ekipom ČSK iz Čelareva u Veterniku.
Navijači su uzvikivali "uprava napolje", a istakli su i dva transparenta iste sadržine. Utakmicu su obezbeđivale snage policije i Žandarmerije.
Oni su ranije najavili da će protestovati jer su veoma nezadovoljni situacijom u klubu a naročito zbog prodaje vodećih fudbalera tokom zimskog prelaznog roka.
Navijači su napustili stadion na poluvremenu, pri rezultatu 1:0 za Vojvodinu, nakon čega ih je po izlasku provocirao muškarac sa šalom Crvene zvezde. Sukob je sprečila policija.
