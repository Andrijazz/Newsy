> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Rodžers dobio kaznu od 8000 funti
> Članak:

Fudbalska asocijacija Engleske kaznila je Brendana Rodžersa sa 8.000 funti zbog komentara koje je izneo na račun sudije meča sa Mančester Sitijem Lija Mejsona.
Rodžersu nije bilo jasno kako sudija iz Boltona može da sudi utakmicu njegovog tima sa Sitijem u Mančesteru, s obzirom na blizinu ta dva grada.
Stručnjak iz Severne Irske je izjavio i da je suđenje na toj utakmici bilo "grozno", pošto je, prema njegovim rečima, sudija pogrešio u korist Sitija više puta, a ne samo jednom.
"Nadam se da u budućnosti sudije iz okoline Mančestera neće suditi mečeve mog tima protiv timova iz tog grada", istakao je Rodžers posle tog meča.
