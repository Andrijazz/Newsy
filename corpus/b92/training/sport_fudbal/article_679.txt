> Izvor: B92
> Datum: utorak 21.01.2014.  
> Rubrika: sport_fudbal
> Naslov: Di Karlo novi trener Livorna
> Članak:

Fudbalski klub Livorno imenovao je svog bivšeg igrača Domenika Di Karla za novog šefa stručnog štaba, što je treća promena na klupi tog kluba ove sezone.
50-godišnji Di Karlo preuzima dužnost od Atilija Perotija, koji je posle smene Davidea Nikole vodio ekipu samo osam dana, na jednoj utakmici u porazu od Rome sa 3:0.
"Imam lepe uspomene iz vremena dok sam igrao za ovaj klub. Predstoji nam da u potpunosti preradimo taktiku, ali ja želim da ova ekipa raste i stasa", izjavio je Di Karlo, koji je boje Livorna branio još dok je nastupao u Seriji C. Posle 20 odigranih kola Livorno je pretposlednji na tabeli Serije A sa četiri boda manje od Sasuola, Bolonje i Kjeva, koji se takođe bore za opstanak. U narednoj prvenstvenoj utakmici Livorno u nedelju dočekuje Sasuolo.
