> Izvor: B92
> Datum: subota 4.01.2014.  
> Rubrika: sport_fudbal
> Naslov: Valensija sigurna, remi Valjadolida
> Članak:

Fudbaleri Valensije ostvarili su pobedu, dok su Valjadolid i Betis odigrali bez golova u subotnjim utakmicama 18. kola španske Primere.
Valensija je dobila Levante sa 2:0, a Valjadolid i Betis su podelili bodove u meču u kom je domaćin bio za nijansu bolji.
‘Slepi miševi’ popeli su se na osmu poziciju, a strelci su bili Pjati u 42. i najbolji igrač meča Feguli u 73. minutu.
Levante je ostao na 13. mestu sa 20 bodova. U drugom meču Antonio Rukavina odigrao je svih 90 minuta za Valjadolid, koji je prekinuo niz od dva uzastopna poraza i došao do boda protiv Betisa. Tokom dana, Atletiko je minimalnim rezultatom savladao Malagu i popeo se na čelo španske Primere. Subotnji program zatvaraju Almerija i Granada od 22 časa. Primera, 18. kolo: Malaga - Atletiko Madrid 0:1 Valjadolid - Real Betis 0:0 Valensija - Levante 2:0 Almerija - Granada 22.00 nedelja: 12:00 Sevilja - Hetafe 16:00 Barselona - Elče 18:00 Osasuna - Espanjol 20:00 Real Sosijedad - Atletik Bilbao ponedeljak: 19:00 Real Madrid - Selta Vigo 22:00 Rajo Valjekano - Viljareal
