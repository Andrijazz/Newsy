> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: "Orlovi": Između Portlanda i Nagoje
> Članak:

U Srbiji je svaki navijač selektor – svako bi nekog igrača precrtao sa spiska reprezentativaca, pozvao nekog novog, vratio nekog starog...
Fudbalska sezona je završena i u ligama koje sezone igraju po sistemu "proleće-zima", a sportska redakcija B92 donosi vam pregled učinka svih srpskih fudbalera koji nastupaju tim šampionatima.
Možda se neko novi sledeći put nađe na  spisku, možda budete imali neko novo ime za nacionalnu selekciju, a posle čitanja sva petog dela našeg teksta moći ćete bolje da argumentujete svoj stav. Zato ne propustite nastavak serijala B92 pod nazivom "Orlovi". Prethodna četiri dela mogli ste da čitate početkom juna, jer smo tada obrađivali šampionate koji se igraju po sistemu jesen-proleće, kako je u većini evropskih zemalja. Prvi deo teksta bio je posvećen našim internacionalcima koji igraju u zemljama bivšeg SSSR-a, drugi deo bavio se dešavanjima na Balkanu i malo šire, dok je treći deo koncentrisan na lige Centralne Evrope. Poslednji tekst koji ste imali priliku da čitate letos odnosio se na igrače koji nastupaju za klubove iz Zapadne Evrope. Sliku su dodatno ulepšali srpski reprezentativci, odličnim igrama i velikim brojem trofeja, a tu je i priča o Milanu Mandariću. Stigli smo i do kraja priče o srpskim 'legionarima' širom sveta za 2013. Za kraj, preostali su nam internacionalci koji igraju u ligama koje praktikuju sistem takmičenja proleće-zima. U finalnoj epizodi vodimo vas u nekoliko baltičkih zemalja i bivših članica SSSR, preko Skandinavije, Farskih Ostrva i SAD, sve do Tajlanda, Južne Koreje i Vijetnama. Uživajte
