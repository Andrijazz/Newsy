> Izvor: B92
> Datum: petak 10.01.2014.  
> Rubrika: sport_fudbal
> Naslov: Brazilac menja Vidića?
> Članak:

Sve se više spekuliše o odlasku Nemanje Vidića sa Old Traforda, a u Mančester Junajtedu zamenu mu vide u jednom Brazilcu.
Dejvid Mojs je navodno spreman da plati 12 miliona funti za 25-godišnjeg štopera Kruzeira Dedea visokog 192 centimetra.
S obzirom na malu ponudu štopera na fudbalskom tržištu, njegova pomenuta cena i nije preterano visoka, a računajući i da će verovatno porasti posle Svetskog prvenstva.
Vidiću na leto ističe ugovor, a često je i povređen. Druga opcija u odbrani je još jedan veteran Rio Ferdinand koji takođe ima problema sa povredama. Njihove zamene, koje sve češće igraju, Kris Smoling i Fil Džons nisu pokazali da mogu biti dostojne zamene na duži period. Za Dedea je navodno zainteresovan i Čelsi.
