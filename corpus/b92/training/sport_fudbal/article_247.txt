> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Ljajić izbacio Mihajlovića iz Kupa
> Članak:

Fudbaleri Rome pobedili su Sampdoriju sa 1:0 u osmini finala Kupa Italije i osigurali duel sa Juventusom u borbi za mesto u polufinalu.
Odlučujući gol postigao je Torosidis u šestom minutu i tako raspršio nade Siniše Mihajlovića da će nastaviti takmičenje u Kupu.
Zanimljivo je da je duel odigran na Olimpijskom stadionu u Rimu bio prvi u kojem su se na suprotstavljenim stranama našli Mihajlović i Adem Ljajić.
Podsetimo, Mihajlović je Ljajića izbacio iz reprezentacije Srbije pošto nije pevao himnu, iako se potpisivanjem sporazuma obavezao na to. Ljajić je izašao kao pobednik iz tog duela, a odigrao je svih 90 minuta i zadavao velike problem odbrani Sampdorije.  je imala priliku da slavi još i ubedljivije, pošto su Rimljani konstantno napadali, ali je veći broj čistih prilika sprečio sjajni Fijoriljo na golu kluba iz Đenove. U četvrtfinale Kupa Italije već su se plasirali Juventus i Fiorentina, pobedama nad Avelinom i Kjevom. U četvrtak se sastaju još Udineze i Inter, dok su ostali mečevi na program sledeće nedelje. Kup Italije, osmina finala sreda, 18. decembar Juventus - Avelino 3:0 sreda, 8. januar Fiorentina - Kjevo 2:0 četvrtak, 9. januar Roma - Sampdorija 1:0 Udineze - Inter 21,00 utorak, 14. januar Lacio - Parma 21,00 sreda, 15. januar Katanija - Sijena 16,00 Milan - Specija 18.00 Napoli - Atalanta 21.00
