> Izvor: B92
> Datum: petak 10.01.2014.  
> Rubrika: sport_fudbal
> Naslov: Bivši škotski igrač pronađen mrtav
> Članak:

Bivši fudbaler Rendžersa, Dandija i Dandi Junajteda Ian Redford pronađen je mrtav u šumi u blizini Irvajnda, u Ajerširu, objavio je BBC.
Škotska policija je potvrdila da je njegovo telo pronađeno pored Long Drajva oko 11 časova po lokalnom vremenu u petak.
Prema rečima policijskih zvaničnika, Redfordova smrt nije nastupila pod sumnjivim okolnostima.
53-godišnji Redford je karijeru započeo u Dandiju, pre nego što je u februaru 1980. godine prešao u Glazgov Rendžers za tada rekordnih 210.000 funti što se tiče škotskog fudbala. Posle šest sezona u Rendžersu, tokom kojih je osvojio četiri trofeja u Kumu, Redford je prešao u Dandi Junajted sa kojim je bio vicešampion UEFA kupa i Kupa Škotske 1987. godine.
