> Izvor: B92
> Datum: sreda 22.01.2014.  
> Rubrika: sport_fudbal
> Naslov: Kup: Veče iznenađenja u Francuskoj
> Članak:

Fudbaleri Bordoa i Tuluza ispali su iz francuskog Kupa, pošto su u šesnaestini finala ispali od petoligaša, odnosno četvrtligaša
Činilo se da su fudbaleri Montisela napravili su najveće iznenađenje u Kupu Francuske pošto su u šesnaestini finala eliminisali Bordo posle boljeg izvođenja jedanaesteraca, ali je Mulin izveo isti podvig samo pola sata kasnije (2:1).
Montiselo se takmiči u grupi G druge francuske amaterske lige, a do istorijske pobede ova ekipa je stigla na svom terenu, posle penala. U regularnom delu meča bilo je 0:0, da bi Bordo dva puta bio neprecizan sa bele tačke. Mulin igra u rangu iznad, ali im to nije smetalo da uzmu skalp prvoligaškoj ekipi. Ovaj rezultat dobija na značaju zbog činjenice da je izboren nakon preokreta. Ben Basat je doneo prednost Tuluzu posle pola sata, ali je Sebastijen Da Silva sa dva pogotka u nastavku podario svom klubu istorijski rezultat. Veče iznenađenja kompletirao je Monpelje, koji je u derbiju ove faze takmičenja izbacio aktuelnog šampiona Francuske, ekipu Pari Sen Žermena. Monpelje se slavio posle preokreta sa 2:1, a strelci su bili Kongre i Montanjo. Jedini gol za Parižane delo je Edinsona Kavanija. Ekipa koju vodi Rolan Kurbi će se u osmini finala Kupa Francuske sastati sa ekipom Serkl Atletik Bastija. Tokom dana, još jedan favorit se mučio, ali je uspeo da pobedi. Lion je u gostima došao do trijumfa protiv Izera sa 3:1, iako je u 74. minutu gubio sa 1:0. Brzim golom Brijana Lion se vratio, a Gurkuf i Malbrank su postavili konačan rezultat. Dan u francuskom Kupu obeležila je teška povreda Radamela Falkaa zbog koje će možda propustiti SP i pobeda njegovog Monaka. Kup Francuske, šesnaestina finala: Norts - Monako 0:3 Montiselo - Bordo 0:0 (4:3 posle penala) Izer - Lion 1:3 Mulin - Tuluz 2:1 PSŽ - Monpelje
