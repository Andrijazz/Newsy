> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Aguero na terenu sledeće sedmice
> Članak:

Fudbaler Mančester Sitija Serhio Aguero rekao je da oporavak od povrede ide dobro i da će sledeće nedelje biti spreman da se vrati na teren.
"Oporavak teče dobro. Počeo sam da treniram, radim s loptom. Sledeće nedelje ću biti spreman za povratak na teren. Možda odigram nekoliko minuta već u sredu, na utakmici FA Kupa protiv Blekburna, a sigurno ću biti spreman za meč Premijer lige u subotu sa Kardifom", rekao je Aguero.
Aguero je 14. decembra prošle godine na utakmici sa Arsenalom (6:3) povredio list desne noge i od tada se nalazi van terena. Novi problem za trenera 'Građana' Manuela Pelegrinija je povreda Samira Nasrija, koji je prema prvim prognozama završio sezonu. Mančester Siti je prvi na tabeli Premijer lige sa 47 bodova, jednim više od drugoplasiranog Čelsija.
