> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Mesi: Divim se Ronaldu
> Članak:

Fudbaler Barselone Lionel Mesi izneo je niz reči hvale za Kristijana Ronalda, osvajača „Zlatne lopte“ za 2013, i nazvao ga je fantastičnim igračima.
Portugalac je u ponedeljak proglašen za najboljeg igrača sveta, a tu titulu u prethodne četiri godine nosio je Mesi.
Iako na terenu njih dvojica važe za velike rivale, Mesi je istakao da se divi kapitenu portugalske reprezentacije.
"Kristijano je odličan fudbaler i ja se divim onome što radi za svoj klub, ali i svoju zemlju", rekao je Mesi pre ceremonije dodele "Zlatne lopte" u Cirihu, "Iako smo mi na terenu i van njega veliki rivali, ja moram da kažem da je on neverovatan igrač". Argentinski fudbaler je pre same dodele rekao da je u Cirih došao da bi uživao i da je svestan da titula najboljeg neće ostati u njegovom posedu. "Sama činjenica da sam ovde me čini srećnim. Već sedmu godinu zaredom prisustvujem ovom događaju i nije mi pobeda najvažnija. Sve ono što sam osvojio prethodnih godina je sjajno, ali sada samo gledam u budućnost, nadam se da ću nastaviti sa odličnim igrama i osvajanjem trofeja sa Barselonom i Argentinom", rekao je Mesi. Pored Mesija, i Barselona je imala potez za svako poštovanje, pošto je čestitala Ronaldu preko zvaničnog Tviter profila kluba. "Osvajač Zlatne lopte za 2013. godinu je Kristijano Ronaldo. Čestitke od fudbalskog kluba Barselona", stoji na profilu katalonskog kluba.
