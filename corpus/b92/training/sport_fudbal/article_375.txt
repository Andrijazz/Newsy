> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Inijesta nije teže povređen
> Članak:

Fudbaler Barselone Andres Inijesta nije teže povredio koleno, ustanovili su današnji lekarski pregledi u klubu.
On je u duelu sa madridskim Atletikom (0:0) dobio udarac u levo koleno i zbog predostrožnosti zamenjen je na poluvremenu, a zamenio ga je Lionel Mesi.
Kako je saopšteno na sajtu katalonskog kluba, Inijestinin period oporavka će se znati u narednih nekoliko dana. Inijesta je ponikao u čuvenoj Barseloninoj školi "La Masiji", a za prvi tim odigrao je 483 i postigao je 48 golova. Španski reprezentativac je sa Barselonom osvojio 22 trofeja, od čega šest titula Primere, tri nacionalna kupa, šest Superkupova Španije, tri Lige šampiona i po dva UEFA Superkupa i Svetska klupska prvenstva.
