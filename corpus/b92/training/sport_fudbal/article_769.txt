> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Pušten prevarant iz Melburna
> Članak:

Britanac koji je u Melburnu uhapšen i optužen zbog učešća u klađenju, pušten je uz kauciju u četvrtak i dozvoljeno mu je da se vrati u Veliku Britaniju.
Danijel Tomas Dobson (22) uhapšen je 16. januara pošto je u odeći koristio skriveni elektronski uredjaj kojim je slao poruke poslodavcu u kladionicu posle svakog odigranog poena.
Informacije preko tog uređaja stižu brže nego televizijski prenos, pa je kladionica na osnovu toga blagovremeno menjala kvote na taj meč. Dobson je optužen da je učestvovao u korupciji prilikom klađenja na ishod mečeva. Njegovi advokati su negirali optužbu. Australijski mediji preneli su da je sud u Melburnu oslobodio Dobsona posle plaćanja kaucije, pod uslovom da živi kod oca, koji je inspektor u Metropolitan policiji.
