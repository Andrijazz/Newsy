> Izvor: B92
> Datum: petak 10.01.2014.  
> Rubrika: sport_fudbal
> Naslov: Partizan dovodi Artnema Milevskog!?
> Članak:

Pre nekoliko meseci se pominjala Crvena zvezda, a sada Partizan uz ime ukrajinskog napadača Artnema Milevskog.
Ukrajinski mediji spekulišu da bi nekadašnji igrač kijevskog Dinama i rerpezentativac ove zemlje karijeru mogao da nastavi u Srbiji.
Milevski je prethodnu polusezonu proveo u turskom Gazijantepu, ali je otpušten zbog noćnog života. Sada se spekuliše gde će dalje, a pominje se i ime srpskog šampiona.
Ukrajinci navode da Milevski odgovora stilu igre koji forsira trener Partizana Marko Nikolić, a da je prošlog leta neuspešno pregovarao o dalasku na "Marakanu". Međutim, italijanski mediji prenose da je Milevki na putu za Mahačkalu, gde bi uz Alijeva trebalo da predstavlja spas za posrnuli Anži, poslednjeplasirani tim ruske Premijer lige. I Italijani naglašavaju njegovu slabost noćni život kao i strast prema alkoholu. Milevski ima 28 godina, igra na poziciji napadača, a karijeru je počeo u Semeni iz Minska. U Dinamo je došao 2002. godine i u Kijevu se zadržao 11 godina te na 278 utakmica postigao 87 golova. U Turskoj je na devet utakmica dao gol za Gazijantep. Za Ukrajinu je dao osam golova na 50 nastupa. Partizan je ovog januara doveo četiri pojačanja, u petak su potpisla dvojica igrača, jedan štoper i jedan napadač, ali crno-beli traže još jednog kako ne bi imali problema kao tokom jeseni kada su morali da se oslanjaju i na maloletne fudbalere iz omladinske škole.
