> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Mrđa nije otputovao u Sloveniju
> Članak:

Fudbaleri Crvene zvezde otputovali su u Portorož na pripreme, a među putnicima nije bio Dragan Mrđa, koji je ostao u Beogradu.
Prvi strelac Jelen Superlige nije otputovao sa saigračima zbog bolesti i za sada nije poznato kada će se priključiti saigračima.
"Osećam se veoma loše, malaksalo i slomljeno. Konstantno imam temperaturu i bol u grudima kad se nakašljem. Procenili smo da je bolje da se ne izlažem riziku, već da se zalečim kod kuće i da naknadno otputujem u Sloveniju", rekao je Mrđa. Sa ekipom je otputovao Abiola Dauda kojeg je dan ranije trener Stojanović stavio pod znak pitanja, takođe zbog povišene temperature. Međutim, kako prenose mediji, kod Nigerijca postoji i izraženo nezadovoljstvo zbog veoma loše finansijske situacije i njegov ostanak u Zvezdi sve je neizvesniji.
