> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Pepe Mel želi agresivniji VBA
> Članak:

Novi menadžer Vest Bromvič Albiona Pepe Mel, poručio je navijačima da će videti drugačiji VBA u utakmici sa Evertonom koja se igra u ponedeljak na Houtornsu.
Španski stručnjak, koji je zamenio Stiva Klarka na čelu tima iz Birmingema, izjavio je da igrači trude da se uklope u njegov stil igre.
"Vest Bromvič mora da igra agresivnije i da stvara više šansi. Najvažnije je da igrači pokazuju želju da se uklope u sistem. Još uvek je rano, ali mislim da će protiv Evertona moći da se primeti pomak u igri", rekao je Mel.
Mel je naveo da to ne znači da on želi da nametne španski stil igre. "Nisam došao ovde da bi nametnu španski model, samo želim da napredujemo", izjavio je Španac. VBA je u poslednjih pet kola zabeležio samo jednu pobedu pa se sa 21 bodom trenutno nalazi na 14. mestu Premijer lige. Tim iz Birmingema ima samo tri boda više od Vest Hema, Sanderlenda i Kardifa koji sa po 18 bodova zauzimaju poslednje tri pozicije.
