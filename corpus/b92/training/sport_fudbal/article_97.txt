> Izvor: B92
> Datum: subota 4.01.2014.  
> Rubrika: sport_fudbal
> Naslov: Čukarički sarađuje sa Romom
> Članak:

FK Čukarički i italijanski velikan Roma uspostavljaju poslovno-tehničku saradnju, saopštio je beogradski Superligaš.
Sportski direktor Čukaričkog Vlado Borozan bio je u petak gost kolegi iz Rome Valter Sabatiniju sa kojim je razgovarao o definisanju detalja pomenute saradnje.
Pregovori dve strane traju nekoliko meseci, a očekuje se da saradnja bude i formalno pokrenuta krajem januara.
"Sa velikim optimizmom mogu da konstatujem da smo veoma blizu uspešnog završetka pregovora koji traju već više od dva meseca. Ostalo je da definišemo neke tehničke formalnosti ali mislim da smo one najvažnije elemente dogovorili. Ukoliko sve bude kako se oćekuje i kako se nadamo, organizovaćemo zajednicku konferenciju za štampu 20. ili 21. januara u Srbiji, na kojoj ćemo u prisustvu gospodina Sabatinija, pojasniti sve detalje ovog projekta", rekao je Borozan.
