> Izvor: B92
> Datum: četvrtak 2.01.2014.  
> Rubrika: sport_fudbal
> Naslov: Hjuzu kazna od osam hiljada funti
> Članak:

Fudbalska Asocijacija Engleske kaznila je menadžera Stouka Marka Hjuza sa 8.000 funti zbog neprimerenog ponašanja tokom utakmice Premijer lige protiv Njukasla.
U porazu od Njukasla 26. decembra (5:1) Hjuz je poslat na tribine nakon što je besno reagovao na isključenje Glena Vilena u finišu prvog dela susreta, a napuštajući klupu demonstrativno je bacio svoj kaput.
Defanzivac Stouka Mark Vilson takođe je zaradio crveni karton u završnici prvog poluvremena. Posle 20 odigranih kola u Premijer ligi Stouk zauzima 12. mesto na tabeli sa 22 boda i ima pet bodova više od Kristal Palasa, najbližeg pratioca iz zone ispadanja.
