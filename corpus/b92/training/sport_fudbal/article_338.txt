> Izvor: B92
> Datum: subota 11.01.2014.  
> Rubrika: sport_fudbal
> Naslov: Eduardo: Voleo bih da se vratim
> Članak:

Fudbaler ukrajinskog Šahtjora Eduardo priznao je da bi voleo da se jednog dana vrati u londonski Arsenal.
Mediji spekulišu da će hrvatski reprezentativac napustiti klub iz Donjecka, a govoreći za brazilske medije, Eduardo nije isključio povratak u London u budućnosti.
"Ne znam ništa o tome, osim onoga što sam pročitao u medijima. Ali, naravno, ko ne želi da igra u Arsenalu? Svi znaju da smo se rastali na prijateljski način. I dalje smo prijatelji, i posle odlaska sam nekoliko puta razgovarao sa Arsenom Vengerom, i dalje imam mnogo prijatelja u Londonu, ali to ne znači da ću se vratiti u Arsenal", rekao je Eduardo.
