> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Benfika razbila Porto (video/foto)
> Članak:

Ekipa Benfike dobila je u velikom portugalskom derbiju Porto 2:0 i preuzela lidersku poziciju u šampionatu posle 15 kola.
Sjajan meč odigrali su i srpski reprezentativci Lazar Marković, koji je asistirao kod vodećeg gola, te Nemanja Matić kojem nije priznat penal koji je iznudio.
Benfika je potpuno nadigrala Porto na Lužu, dominirala od prvog do poslednjeg minuta i slavila golovima Rodriga Mačada u 13. i Ezekjela Garaja u 54. minutu. Gosti su meč završili sa igračem manje zbog isključenja Danila u završnici.
Benfika je sjajno otvorila derbi i povela već u 13. minutu. Lazar Marković je poslao odličan pas na levoj strani kaznenog prostora iza leđa odbrane Porta, sjajno ga je ispratio Rodrigo Mačado koji je loptu zakucao uz bližu stativu pored nedovoljno dobro postavljenog golmana Eltona. Benfika je bila mnogo bolja od rivala na Lužu u prvom delu, kontrolisala je igru i konstantno pretila golu, a sjajnu šansu da duplira prednost propustio je Gaitan, tačnije Elton je na vreme istrčao sa svog gola i spasao ga. Nakon desetak minuta igre u drugom poluvremenu Srbi su umalo duplirali prednost Benfike. Prvo je udarac Lazara Markovića jedna odbranio Elton i izbacio loptu u korner, nakon koga su sudije propustile da sviraju penal jer je jedan igrač Porta rukom zaustavio šut Nemanje Matića glavom. Međutim, posle novog kornera Benfika je ipak stigla do 2:0. Enco Peres je izveo korner, Ezekjel Garaj sjajno skočio i glavom loptu ubacio u mrežu. U poslednjih 15 minuta meča Porto je igrao sa fudbalerom manje. Danilo je simulirao faul kako bi iznudio penal, zbog čega je dobio žuti karton, drugi na meču čime je okončao svoj nastup. Uz Markovića i Matića koji su bili starteri, učesnisi meča kao rezervisti su Miralem Sulejmani, Ljubomir Fejsa i Filip Đuričić, ali nisu dobili šansu. Interesantno je što je Matić igrao u startnoj postavi, jer su na dan derbija portugalski mediji preneli vest da će propustiti meč sezone kako bi stavio klub pod pritisak, a kako bi pristao da ga proda Čelsiju. Igrači Benfike na dresovima nisu nosili svoja imena, već ima piše ime nedavno preminule legende Euzebija. Liga Sagreš, 15. kolo: Akademika - Pasoš Fereira 4:2 Aruka - Belenenseš 2:0 Benfika - Porto 2:0 Rio Ave - Maritimo 1:1 Braga - Vitorija Gimaraeš 3:0 Oljanense - Setubal 2:1 Eštoril - Sporting 0:0 Nasional - Žil Visente Tabela: 1. Benfika 15 11 3 1 29:12 36 Liga šampiona 2. Sporting 15 10 4 1 33:9 34 LŠ 3. Porto 15 10 3 2 29:11 33 LŠ kvalifikacije 4. Eštoril 15 7 4 4 23:16 25 Liga Evrope 5. Gimaraeš 15 7 2 6 16:13 23 LE 6. Braga 15 7 1 7 20:17 22 7. Nasional 14 5 6 3 19:15 21 8. Rio Ave 15 5 3 7 12:16 18 9. Žil Visente 14 5 3 6 13:18 18 10. Akademika 15 5 3 7 11:20 18 11. Maritimo 15 4 5 6 24:28 17 12. Setubal 15 4 4 7 17:25 16 13. Aruka 15 4 3 8 13:19 15 14. Belenenseš 15 2 6 7 9:18 12 15. Oljanense 15 3 3 9 10:24 12 Segunda 16. Pasoš Fereira 15 2 3 10 12:29 9 Segunda. .. .. .. .. .. .. .. 