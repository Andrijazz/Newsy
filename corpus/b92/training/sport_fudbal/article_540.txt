> Izvor: B92
> Datum: petak 17.01.2014.  
> Rubrika: sport_fudbal
> Naslov: Nikola Komazec potpisao za Busan
> Članak:

Srpski fudbaler Nikola Komazec potpisao je jednogodišnji ugovor sa južnokorejskim klubom Busan.
"Dovođenjem Komazeca klub dobija istaknutog napadača, koji se izvanredno služi levom nogom, vrlo je snažan u skoku sa sjajnim udarcem glavom i poseduje izuzetne fizičke predispozicije", saopšteno je zvaničnom sajtu Busana.
Komazec je u dosadašnoj karijeri igrao za kulski Hajduk, Petrolul, Maribor, tajlandski Suphanburi i Sarajevo. Busan je četvorostruki šampion Južne Koreje, a prošlu sezonu je završio na šestom mestu.
