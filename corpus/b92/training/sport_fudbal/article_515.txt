> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Ivanov pokidao ligamente kolena
> Članak:

Bivši fudbaler Partizana Ivan Ivanov pokidao je ligamente kolena na prijateljskom meču njegovog Bazela sa Ajntrahtom, zbog čega će morati na višemesečnu pauzu
Bugarski reprezentativac je zadobio povredu kolena na utakmici odigranoj u utorak, a sada ga očekuje operacija, uz obavezan oporavak od nekoliko meseci.
Defanzivac je prošlog leta došao u Bazel za koji je do sada odigrao 18 mečeva i dao jedan gol, dok je za selekciju Bugarske odigrao 40 utakmica i zabeležio tri pogotka.

