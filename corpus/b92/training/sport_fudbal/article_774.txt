> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Teljo: Hvala spektakularnom Mesiju
> Članak:

Fudbaler Barselone Kristijan Teljo postigao je prvi het-trik u dresu Katalonaca i tako svojoj ekipi doneo preokret u prvom četvrtfinala Kupa kralja.
Barsa je slavila sa 4:1 na gostovanju Levanteu, a krilni napadač pohvalio je saigrača Lionela Mesija na fenomenalnoj partiji u kojoj je zabeležio tri asistencije.
Mesi je u svom 400. nastupu za Barselonu sva tri gola namestio upravo Telju, dok je četvrti gol postigao Huanfran pogodivši svoju mrežu.
I kod tog gola je Mesi imao svog udela, pošto je ponovo poslao fenomenalnu loptu iza odbrane Levantea. "Veoma sam srećan zbog tri gola, ali pre sve ga zbog pobede ekipe. Istina je da moram da zahvalim Mesiju što me je ostavljao da nadmudrim samo golmana, spektakularno je što sam mogao tako da igram", rekao je Teljo. On se potom osvrnuo na tok utakmice. "Ekipa je počela dobro u prvom poluvremenu, ali je primljeni gol uticao na nas. Šanse su dolazile, samo je realizacija bila slabija. U drugom poluvremenu smo ih iskoristili. Nije bila laka utakmica, a trener nam je dao samopouzdanja. Radim naporno svakog dana da bih dobijao šansu i napredovao", zaključio je Teljo. Revanš meč četvrtfinala Kupa kralja igra se sledeće nedelje na .
