> Izvor: B92
> Datum: petak 3.01.2014.  
> Rubrika: sport_fudbal
> Naslov: Partizan još u trci za Riosa
> Članak:

Vojislav Dragović, zastupnik Andresa Riosa, potvrdio je za B92 da argentinski fudbaler još nije potpisao za meksičku Ameriku.
Prethodno su meksički mediji objavili da je posao završen, ali to ipak nije tačno.
Dragović kaže da nije nemoguće da bivši napadač River Plejta i završi na kraju u pomenutom meksičkom klubu, ali i da je Partizan još uvek u igri za njegovo dovođenje.
"U kontaktu sam sa Riosom i znao bih da je on potpisao za meksički klub. Ne želim da tvrdim da se to neće desiti, ali u ovom trenutku Rios nema potpisan ugovor ni sa Amerikom ni sa Partizanom", rekao je Dragović za B92. Amerika, prema rečima Dragovića, ima neuporedivo veće finansijske mogućnosti od crno-belih, ali Rios ima želju da zaigra u Evropi i to bi moglo da privoli argentinskog napadača u Humsku.
