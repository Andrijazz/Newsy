> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Varan za dve nedelje na terenu
> Članak:

Fudbaler madridskog Reala Rafael Varan vratiće se na teren za dve nedelje, saopštio je trener tog tima Karlo Ančeloti.
Francuski defanzivac se povredio u novembru kada je na treningu istegao ligamente kolena, a zbog problema sa povredama ove sezone je odigrao samo šest utakmica.
"Varan se i dalje oporavlja od nezgodne povrede kolena. Oporavak ide dobro i na treninzima ga možemo očekivati za oko 15 dana", rekao je Anćeloti.
Varan je ponikao u Lensu, iz kojeg je 2011. godine prešao u Real. Za kraljevski klub odigrao je 54 utakmice i postigao četiri gola, dok je za reprezentaciju Francuske nastupao na četiri meča.
