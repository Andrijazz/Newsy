> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Šavijev baksuzni peti januar
> Članak:

Fudbaler Barselone Šavi Ernandes godinama unazad jedan je od najboljih igrača Katalonaca, ali penali mu nisu jača strana.
Šavi je prethodni penal u Primeri izveo 2003. godine, a sada je ponovo šutirao i ponovo promašio. Interesantno, oba penala dogodili su se petog januara – prvo je 2003. godine pogodio stativu, a sada je na meču sa Elčeom promašio penal u 48. minutu pri vođstvu svog tima 2:0.
Šavi je drugi igrač u istoriji Primere kojem je razmak između dva izvedena penala u Primeri bio 11 godina, prethodno je to bio Isidro Langara (1935-1946).
