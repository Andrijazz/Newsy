> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Preminuo legendarni Bela Varadi
> Članak:

Bivši mađarski fudbalski reprezentativac i osvajač Srebrne kopačke Bela Varadi preminuo je u 60. godini, saopštila je u četvrtak njegova porodica.
Varadi je u karijeri 36 puta igrao za Mađarsku i postigao 13 golova, uključujući i prvi pogodak u porazu od Poljske od 2:1 u finalu olimpijskog turnira u Minhenu 1972.
Varadi je bio i clan mađarske reprezentacije na Mundijalu u Argentini 1978. godine.
On je u sezoni 1976/77 osvojio Srebrnu kopačku koja se dodeljuje drugom najboljem strelcu u domaćim ligama, pošto je za svoj tim Vašaš postigao 36 golova.
