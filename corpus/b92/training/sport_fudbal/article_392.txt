> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Miha i Krstičić bolji od Baste
> Članak:

Sampdorija Siniše Mihajlovića ostvarila je novu pobedu u Seriji A i nastavila beg iz donjeg dela tabele, dok je u drugom meču večeri Inter igrao 1:1 sa Kjevom.
'Sampa' je na svom "Luiđi Ferarisu" bila bolja od Udinezea, a meč su obeležila i tri crvena kartona.
Domaći tim poveo je već u 16. minutu, kada je Eder uspešno realizovao penal. Isti igrač iskoristio je asistenciju Gabiandinija, u drugom minute nastavka, da duplira vođstvo svog tima. Konačan rezultat meča postavio je Gastandelo u 87. minutu.
Reprezentativac Srbije Nenad Krstičić našao se ponovo u startnoj postavi, da bi ga u 72. minutu zamenio Brazilac Renan. S druge strane, Dušan Basta proveo je nešto više od sat vremena na terenu, a ključno za poraz tima s "Friulija" bilo je rano isključenje Alana u 39. minutu, zbog dve javne opomene. Posle sat vremena igre, obe ekipe imale su isti broj igrača, usled isključenja Sorijana. Ali, samo sedam minuta kasnije Gabrijel Silva dobija drugu žuti, pa je Udineze završio meč sa devet igrača. U poslednjem meču kola, Inter je izvukao samo bod na svom terenu u duelu sa Kjevom. Gosti su poveli preko Paloskija u osmom minutu, samo četiri minuta kasnije je Nagamoto izjednačio, a ispostavilo se da je to na kraju bio konačan rezultat susreta. Srpski fudbaler Zdravko Kuzmanović igrao je 84 minuta u dresu Intera, dok je Ivan Radovanović na drugoj strani proveo ceo meč na terenu. Serija A, 19. kolo: ponedeljak: Sampdorija - Udineze 3:0 Eder 16, 47, Gastandelo 87 Inter - Kjevo 1:1Nagamoto 12 - Paloski 8 nedelja: Sasuolo - Milan 4:3 Berardi 15, 28, 41, 47 - Robinjo 8, Baloteli 13, Montolivo 86 Atalanta - Katanija 2:1 Denis 67p, Morales 86 - Leto 89 Kaljari - Juventus 1:4 Pinilja 21 - Ljorente 31, 76, Markizio 73, Lihtštajner 80 Verona - Napoli 0:3 Mertens 27, Insinje 62, Džemaili 76 Roma - Đenoa 4:0 Florenci 25, Toti 30, Majkon 43, Benatia 53 Torino - Fiorentina 0:0 subota: Livorno - Parma 0:3 Bolonja - Lacio 0:0 Tabela: 1. Juventus 19 17 1 1 46:12 52 2. Roma 19 13 5 1 39:10 44 3. Napoli 19 13 3 3 41:20 42 4. Fiorentina 19 11 4 4 34:20 37 5. Verona 19 10 2 7 34:30 32 6. Inter 19 8 8 3 38:23 32 7. Parma 19 6 8 5 29:26 26 8. Torino 19 6 8 5 31:27 26 9. Lacio 19 6 6 7 23:26 24 10. Đenoa 19 6 5 8 19:23 23 11. Milan 19 6 7 6 42:29 22 12. Sampdorija 19 5 6 8 22:27 21 13. Atalanta 19 6 3 10 21:29 21 14. Kagljari 19 4 9 6 19:28 21 15. Udineze 19 6 2 11 18:28 20 16. Kjevo 19 4 5 10 13:23 1717. Sasuolo 19 3 5 11 17:42 17 18. Bolonja 19 3 7 9 17:33 16 19. Livorno 19 3 4 12 16:33 13 20. Katanija 19 3 4 12 13:34 13
