> Izvor: B92
> Datum: petak 10.01.2014.  
> Rubrika: sport_fudbal
> Naslov: Đorđić napustio Bromapojkarnu
> Članak:

Bivši fudbaler Crvene zvezde i Mančester Junajteda Bojan Đorđić slobodan je igrač, pošto mu je istekao ugovor sa klubom Bromapojkarna.
Đorđić je u ekipi iz predgrađa Stokholma proveo godinu i po.
Po saopštenju kluba dve strane nisu uspele da se dogovore oko uslova za nastavak saradnje.
"Posle nekoliko sastanaka sa upravom shvatili smo da ne možemo da postignemo dogovor. Hvala saigračima na svemu, đavolski dobra ekipa", tvitovao je Đorđić. "Tužni smo, radi se o zaista sjajnom momku", rekao je sportski direktor kluba Ula Danhard, dok je portparol kluba tvitovao o žalosti jer mu iz kluba odlazi idol. Đorđić je u Švedskoj bio izrazito popularan, igrao je i za najpopularniji stokholmski klub AIK, i bio ključni čovek u osvajanju titule 2009. U tom periodu odbio je nekoliko unosnih ponuda, zbog čega je i danas idol "Crne armije" kluba iz predgrađa Sulna (na slici: transparent sa meča AIK - Bromapojkarna, kada je Đoršić već igrao za Bromu. "Strast i poštenje. Bojan Đorđić znači lojalnost".
Bojan Đorđić je rođen 6. februara 1982. u Beogadu, ali se kao trogodišnjak preselio u Švedsku, gde je njegov otac Ranko nastavio karijeru posle Crvene zvezde.
Karijeru je počeo među "momcima iz Brome" (bukvalni prevod imena kluba), u koje će se vratiti 13 godina kasnije posle bogate i neobične karijere. Kao 17-godišnjak došao je u Mančester Junajted, u kojem je ostao 5 godina, ali se nije naigrao.
U sezoni 2003/2004 bio je na pozajmici u Crvenoj zvezdi, kojoj je pomogao da osvoji titulu, a ostao je upamćen po spektakularnom golu Odenseu.

Na Ostrvu je igrao i za Šefild Venzdej, Blekpul, Rendžers i Plimut, stigao je i do Videotona i Antverpena, a u severnim krajevima nastupao je za AGF Orhus. Došao je u Bromapojkarna dok je ta ekipa igrala u Superetanu (druga liga) i pomogao joj da uđe u Alsvenskan.
Bojan Đorđić je rođen 6. februara 1982. u Beogadu, ali se kao trogodišnjak preselio u Švedsku, gde je njegov otac Ranko nastavio karijeru posle Crvene zvezde.
Karijeru je počeo među "momcima iz Brome" (bukvalni prevod imena kluba), u koje će se vratiti 13 godina kasnije posle bogate i neobične karijere. Kao 17-godišnjak došao je u Mančester Junajted, u kojem je ostao 5 godina, ali se nije naigrao.
U sezoni 2003/2004 bio je na pozajmici u Crvenoj zvezdi, kojoj je pomogao da osvoji titulu, a ostao je upamćen po spektakularnom golu Odenseu.

Na Ostrvu je igrao i za Šefild Venzdej, Blekpul, Rendžers i Plimut, stigao je i do Videotona i Antverpena, a u severnim krajevima nastupao je za AGF Orhus. Došao je u Bromapojkarna dok je ta ekipa igrala u Superetanu (druga liga) i pomogao joj da uđe u Alsvenskan.
