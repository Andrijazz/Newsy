> Izvor: B92
> Datum: utorak 14.01.2014.  
> Rubrika: sport_fudbal
> Naslov: Venger: Veoma bitna pobeda
> Članak:

Arsenal se pobedom nad Aston Vilom vratio na čelo tabele Premijer lige, a menadžer Arsen Venger bio je veoma zadovoljan ostvarenim.
“Zabeležili smo jako važnu pobedu. U prvom poluvremenu bilo je više do brzine naših pasova i do toga da kontrolišemo u igru, a u drugom je bilo potrebno više se boriti zato što je Vila promenila stil igre i ubacila je trojicu u sredinu”, rekao je Venger posle pobede 2:1.
"Možda smo bili previse oprezni na 2:0, ali naša odbrana održala nas je u igri kada smo izgubili inicijativu i želju da damo još koji gol. Finiš je bio nervozan, protivnik je bio odličan", dodao je francuski stručnjak. Arsenal je prvi sa 48 bodova, jednim više od Mančester Sitija i dva više od Čelsija.
