> Izvor: B92
> Datum: sreda 1.01.2014.  
> Rubrika: sport_fudbal
> Naslov: Ančeloti: Želimo Ligu šampiona
> Članak:

Trener fudbalera Real Madrida Karlo Ančeloti rekao je da je cilj kluba u 2014. godini osvajanje desete titule u Ligi šampiona.
Real je do sada osvojio devet titula evropskog prvaka, a poslednji put 2002. godine. U poslednje tri godine "kraljevski" klub igrao je završavao takmičenje u polufinalu.
“To je veliki motiv za nas u klubu i daćemo sve od sebe da ove godine osvojimo taj trofej. Sanjao sam da dođem u Real, a sada je to stvarnost. Moram da dam sve od sebe kako bi usrećio sve naše navijače", rekao je Ančeloti.
Real je u proteklim izdanjima Lige šampiona ispadao od Barselone, Bajerna iz Minhena i Borusije iz Dortmunda. Takođe i predsednik Real Madrida Florentino Peres rekao je da je cilj kluba osvajanje titula. "Želimo da osvojimo titule. Možda smo malo opsednuti desetu titulom Lige šampiona, to je ono što najviše želimo", rekao je Peres. Defanzivac Reala Serhio Ramos do sada nije osvojio Ligu šampiona iako je u "kraljevskom klubu" od 2005. godine. "To je posebno takmičenje. Mnogo godina sam u Realu i želim da podignem trofej Lige šampiona, ali nije dobro da time budemo opsednuti", rekao je Ramos. Real će u osmini finala Lige šampiona igrati protiv nemačkog Šalkea. Prva utakmica na programu je 26. februara od 20.45 u Gelzenkirhenu, a revanš je 18. marta na Santjago Bernabeu u istom terminu.
