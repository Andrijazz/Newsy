> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Antić: Ronaldo je glumac
> Članak:

Bivši selektor Srbije i trener Reala i Barselone Radomir Antić uznemiren je zbog činjenice da najbolji fudbaler sveta Kristijano Ronaldo često „glumi“.
Antić je istakao da Ronaldo završi na zemlji u 80 odsto duela, prenosi španski 'El Mundo Deportivo'.
„Igrač (Ronaldo) koji je visok 185 centimetara, posle najmanjeg kontakta sa bilo kim, pada na zemlju. Meni, koji sam bio fudbaler, to se ne sviđa“, rekao je Antić.
On je dodao da bi Portugalac morao da bude "stabilniji", zbog svoje fizičke spreme. "Igrač takve konstitucije može biti van balansa jedino u sudaru sa nekim jačim, a ne da posle svakog osrednjeg kontakta završi na zemlji", dodao je bivši selektor Srbije. Ronaldo je pre nekoliko dana osvojio 'Zlatnu loptu' po drugi put u karijeri, ispred Argentinca Lionela Mesija i Francuza Franka Riberija.
