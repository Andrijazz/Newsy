> Izvor: B92
> Datum: sreda 8.01.2014.  
> Rubrika: sport_fudbal
> Naslov: Bolonja otpustila trenera
> Članak:

Italijanski fudbalski prvoligaš Bolonja otpustila je trenera Stefana Piolija zbog serije loših rezultata.
"U svetlu poslednjih, razočaravajućih rezultata, klub je, uz veliko žaljenje, odlučio da otpusti Stefana Piolija. Hvala mu na svemu što je uradio prethodnih godina za naš klub", navodi se u saopštenju na sajtu Bolonje.
Ta ekipa trenutno zauzima 17. mesto na tabeli Serije A sa 15 bodova, jednim više od Sasuola, koji se nalazi u zoni ispadanja. Pioli je u Bolonju došao u oktobru 2011. godine, a italijanski mediji navode da je njegov najverovatniji naslednik u tom klubu Davide Balardini.
