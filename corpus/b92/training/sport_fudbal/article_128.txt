> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Mojs: Nesrećno smo izgubili
> Članak:

Mančester Junajted je posle šest pobeda vezao dva poraza, poslednji od Svonsija koji ih je izbacio iz FA kupa, ali ga je Dejvid Mojs opisao kao "nesrećnog".
Velšani su iskoristili igrača vise u poslednjih deset minuta i golom Vilfreda Bonija u 90. minutu neočekivano slavili na Old Trafordu 2:1.
"Nesrećno smo izgubili. Imali smo šansi, mada ne dovoljno, a i ostali smo sa desetoricom igrača. Povremeno smo igrali veoma dobro, stizali blizu kaznenog prostora redovno, ali nismo stizali do gol prilike", rekao je Mojs.
"Crveni đavili" će šansu za popravni imati već u utorak, u meču koji bi s obzirom na situaciju mogao da bude prekretnica nastavka sezone na Old Trafordu. "Kada izgubiš utakmicu, od bili kog kluba, to je teško. Očekuje nas važan meč u utorak (polufinale Liga kupa protiv Sanderlenda), moramo spremiti tim za to", zaključio je Škot.
