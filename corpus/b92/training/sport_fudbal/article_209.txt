> Izvor: B92
> Datum: sreda 8.01.2014.  
> Rubrika: sport_fudbal
> Naslov: Rosi tuži Fiorentinu zbog Ljajića
> Članak:

Italijanski trener Delio Rosi tužio je Fiorentinu, jer ga je tim iz Firence otpustio zbog udaranja Adema Ljajića.
Bivši trener Sampdorije, koji je otkaz u 'Violi' dobio u maju 2012. godine, zahteva da mu se isplati 200 hiljada evra zbog 'nepravednog otkaza i nanetu štetu''.
"Nema nikakvog spora. Ja samo tražim ono što je moje i što mi pripada", rekao je kratko Rosi.
Rosi je nasrnuo na povremenog reprezentativca Srbije, nakon što je, prema njegovim rečima, igrač "vređao njega i njegovu porodicu".
