> Izvor: B92
> Datum: utorak 7.01.2014.  
> Rubrika: sport_fudbal
> Naslov: Šavi: Murinjo igra 'ružan' fudbal
> Članak:

Fudbaler Barselone Šavi Ernandes kritikovao je nekadašnjeg trenera Reala iz Madrida Žozea Murinja rekavši da njegovi timovi nikada nisu igrali lepo.
"Za mene je Pep Gvardiola vazna osoba, a Žoze Murinjo je neko kome je važan samo rezultat. On za sebe kaže da je poseban jer je osvojio mnogo trofeja u različitim zemljama, ali mi se ne sviđa kako igraju njegove ekipe. Ko se seća Intera koji je pre nekoliko godina bio prvak Evrope. Murinjo nema nikakvu zaostavštinu, za razliku, na primer, od Johana Krojfa".
Španskom fudbaleru zasmetao je i još jedan čovek koji je predvodio 'Plavce' Roberto di Mateo, koji je 2012. godine osvojio Ligu šampiona, a na putu ka tom, kao i Murinjo, eliminisao je i Barselonu. "Di Mateo je isti kao Murinjo. Osvojio je Ligu šampiona, ali njegova ekipa uopšte nije igrala fudbal. Ja sam srećan što igram u Barseloni koja ima svoju filozofiju", dodao je Šavi.
