> Izvor: B92
> Datum: utorak 14.01.2014.  
> Rubrika: sport_fudbal
> Naslov: Luis Garsija završio karijeru
> Članak:

Bivši reprezentativac Španije i fudbaler Liverpula i Barselone Luis Garsija saopštio je da je završio profesionalnu igračku karijeru.
"Odigrao sam mnogo sezona, bilo mi je sjajno i ostvario sam dečačke snove. Danas se povlačim iz profesionalnog fudbala, hvala svim klubovima za koje sam igrao", naveo je Garsija u saopštenju na svom sajtu.
Garsija je karijeru počeo u Barseloni, ali je najveći uspeh doživeo u Liverpulu 2005. godine, kada je osvojio Ligu šampiona. On je još nosio dres madridskog Atletika, Valjadolida, Tenerifa, Santandera, Panatinaikosa, Pueble i Pumasa. Garsija je za selekciju Španije odigrao 20 utakmica i postigao četiri gola.
