> Izvor: B92
> Datum: sreda 22.01.2014.  
> Rubrika: sport_fudbal
> Naslov: Vidal: Najbolji sam veznjak
> Članak:

Fudbaler Juventusa i čileanski reprezentativac Arturo Vidal rekao je da je on najbolji vezni igrač sveta u ovom trenutku.
„Postoje mnogi fudbaleri koji se trude da igraju kao ja i pokušavaju da me imitiraju. Stvar je prosta, ja sam najbolji igrač na svetu na ovoj poziciji. Niko ne igra tako dobro odbranu, a istovremeno postiže golove“, rekao je Vidal.
Vidal je u Juventus došao 2011. godine iz Leverkuzena i jedan je od najzaslužnijih za dve uzastopne titule šampiona Italije. Prethodno je igrao za čileanski klub Kolo-Kolo. Za reprezentaciju Čilea odigrao je 52 utakmice i postigao osam golova.
