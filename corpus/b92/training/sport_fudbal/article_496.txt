> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Lalatović preuzeo Napredak
> Članak:

Srpski fudbalski superligaš Napredak iz Kruševca imenovao je za novog šefa stručnog štaba Nenada Lalatovića, dosadašnjeg trenera Voždovca.
Lalatović (36), bivši igrač Crvene zvezde, Šahtjora iz Donjecka i OFK Beograda, na klupi Kruševljana zameniće Nenada Milovanovića, koji pre dva dana sporazumno raskinuo saradnju s klubom.
Lalatović je trenersku karijeru počeo u Sremu iz Sremske Mitrovice, a pre dolaska u Voždovac prošle godine, dve sezone je vodio ekipu Proletera iz Novog Sada. Promocija novog šefa stručnog štaba Fudbalskog kluba Napredak obaviće se u petak, u 13:45 u medija centru FK Napredak. Jesenji deo sezone Napredak je završio na devetom mestu tabele Superlige Srbije sa 17 osvojenih bodova, šest više od poslednjeplasiranog Rada.
