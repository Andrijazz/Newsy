> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Đurđević: Stil Vitesea mi odgovara
> Članak:

Mladi reprezentativac Srbije Uroš Đurđević potpisao je četvoroipogodišnji ugovor sa Viteseom, objavio je holandski klub.
Đurđević je već otputovao u Ujedinjene Arapske Emirate gde se njegov novi klub priprema za nastavak sezone.
"Poznajem holandsku ligu i mislim da mi stil igre Vitesea odgovara. Nadam se da ćemo zadržati vodeću poziciju u Erediviziji i da ću ja igrati značajnu ulogu," rekao je Đurđević za klupski sajt kluba iz Arnema.
Đurđević je sa novim trenerom Peterom Bošom i saigračima u Abu Dabiju. "Uroš je jedan od najtalentovanijih igrača u svojoj zemlji. On je mlad i perspektivan napadač. ovo je prava sredina u kojoj će dalje napredovati," rekao je sportski director Vitesea Mohamed Alač. Na pripremama Vitesea je i mladi reprezentativac holandije srpskog porekla Marko Vejinović i nekadašnji reprezentativac Srbije Ivan Obradović koji se bori za ugovor sa klubom.
