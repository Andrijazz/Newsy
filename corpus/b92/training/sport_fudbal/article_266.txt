> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Ezil ponovo najbolji Nemac
> Članak:

Fudbalska federacija Nemačke objavila je da je Mesut Ezil proglašen za najboljeg igrača reprezentacije u 2013. godini u izboru navijača.
25-godišnji godišnji prvotimac Arsenala osvojio je više od 30 posto glasova, a do laskave titule došao je ispred Filipa Lama i Tomasa Milera iz minhenskog Bajerna.
“Ova nagrada čini me ponosnim i srećnim, pre svega zato što su glasali navijači”, izjavio je Ezil za sajt Fudbalske federacije Nemačke.
To je treća godina zaredom da su navijači proglasili Ezila za najboljeg igrača reprezentacije Nemačke. Ezil je do sada nosio dres nacionalnog tima 52 utakmice, na kojima je postigao 17 golova.
