> Izvor: B92
> Datum: utorak 14.01.2014.  
> Rubrika: sport_fudbal
> Naslov: Mesi: Zlatna lopta u pravim rukama
> Članak:

Fudbaler Barselone Lionel Mesi čestitao je zvezdi Real Madrida Kristijanu Ronaldu na osvajanju Zlatne lopte.
Mesi, četvorostruki osvajač laskave nagrade, istakao je da je Portugalac zaslužio da osvoji Zlatnu loptu jer je bio najbolji u 2013.
„Želim da čestitam Kristijanu na osvajanju nagrade. Zaslužio je. Mislim da je za sva tri kandidata 2013. bila odlična godina. Ne žalim se, ne tražim izgovore, nagrada je otišla u prave ruke.“
Kristijano je zaplakao na ceremoniji dodeljivanja nagrade. "To je normalno, situacija je bila emtovina", dodao je Mesi. Da li bi situacija bila drugačija da nisi bio povređen? "Ne znam da li bi nešto bilo drugačije. Bio sam van terena prilično dugo. Nisam bio u najboljoj formi u polufinalu Lige šampiona, osetio sam povredu čim je počela sezona. Ali to sada nije važno, Kristijano je zaslužio nagradu." Ronaldo je u ponedeljak uveče osvojio Zlatnu loptu drugi put u karijeri, a pročitajte i kako su glasali selektori i kapiteni u našem okruženju.
