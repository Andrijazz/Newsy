> Izvor: B92
> Datum: subota 11.01.2014.  
> Rubrika: sport_fudbal
> Naslov: Bufon: Ne smemo usporiti
> Članak:

Golman Juventusa Đanluiđi Bufon rekao je da njegov tim ne sme da uspori ukoliko želi da trijumfalno završi sezonu.
"Stara dama" je prva na tabeli Serije A sa 49 bodova iz 18 utakmica i ima osam bodova više od drugoplasirane Rome.
Bufon je za sajt kluba istakao da Juventus mora da ostane fokusiran kako bi zaustavio svoje protivnike.
"Moramo da držimo nogu na gasu, sada više nego ikad", rekao je Bufon. Bufon je rekao i da još ne razmišlja o penziji. "Punim 36 godina 28. januara, ali sam i dalje gladan uspeha. Održavanje fizičke kondicije je ključ, ali, pre svega, uvek moram da budem siguran da zaslužujem to prvo mesto", jasan je Bufon. Italijanski golman ima ugovor sa Juventusom do juna 2015. godine.
