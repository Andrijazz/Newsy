> Izvor: B92
> Datum: petak 10.01.2014.  
> Rubrika: sport_fudbal
> Naslov: Mitrović zatresao mrežu Volfsburga
> Članak:

Mladi srpski fudbaler Aleksandar Mitrović igra odlično i u prijateljskim mečevima Anderlehta.
Prvi strelac belgijskog šampiona dao je prvi od dva gola u porazu od Volfsburga 3:2, u test meču. Mitrović je zamenjen na poluvremenu, kada je Luka Milivojević ušao umesto Vanden Borea.
Golom bivšeg napadača Partizana Anderleht je poveo u 33. minutu, ali su "vukovi" preokrenuli preko Dosta i Nalda do 71. Pet minuta pre kraja Gohi je izjednačio, ali Naldo u 88. donosi pobedu Volfsburgu.
Mitrović je prvi strelac Anderlehta sa devet golova, a na deobi petog mesta u ligi. Anderleht je trenutno drugi u Župile ligi sa 44 boda iz 21 kola, četiri manje od lidera Standarda iz Liježa. Belgijski šampionat nastavlja se 19. januara, a Anderleht gostuje Mehelenu.
