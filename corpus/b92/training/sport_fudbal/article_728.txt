> Izvor: B92
> Datum: sreda 22.01.2014.  
> Rubrika: sport_fudbal
> Naslov: Bastos se izvinio Laciju zbog šala
> Članak:

Novi fudbaler Rome Brazilac Mišel Bastos izvinio se Laciju i navijačima komšijskog kluba zbog šala sa uvredljivom porukom
Bastos je šal podigao uoči utakmice sa Juventusom u četvrtfinalu Kupa Italije, koji je Roma dobila 1:0.
"Nisam nikoga hteo da uvredim. Ono što se desilo bio je nesporazum. Hteo bih da se izvinim Laciju i njegovim navijačima. Dobio sam šal od navijača i tek posle sam video šta je pisalo. Uznemiren sam zbog toga", istakao je Bastos.
Bastos je u karijeri igrao za Fejenord, Atletiko Paranense, Gremio, Lil, Lion i Šalke, a u Romu je stigao na pozajmicu do kraja sezone iz Al Aina. Za reprezentaciju Brazila odigrao je deset utakmica i postigao jedan gol.
