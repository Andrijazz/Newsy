> Izvor: B92
> Datum: nedelja 19.01.2014.  
> Rubrika: sport_fudbal
> Naslov: Sport: Liverpul nudi saradnju CZ?
> Članak:

Kako piše dnevni list Sport, na adresu FK Crvena zvezda stiglo je pismo slavnog Liverpula u kojem se crveno-belima nudi sportsko-tehnička saradnja.
Za sada se čini da je reč o saradnji u vezi sa mlađim kategorijama.
Kako se navodi, sa ’Marakane’ još nema reakcije, ali Sport piše bi neko iz rukovodstva kluba i verovatno neko iz omladinske škole mogao da pođe put Liverpula na zvanične razgovore.
"Poziv iz Liverpula je već na stolu čelnika mlađih kategorija Crvene zvezde. Štaviše, delegacija crveno-belih trebalo bi u periodu između 4. i 10. februara da boravi u Liverpulu. Tada će se precizirati svi detalji", navodi za Sport neimenovani izvor iz Zvezde.
