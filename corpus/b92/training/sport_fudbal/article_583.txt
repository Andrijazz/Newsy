> Izvor: B92
> Datum: subota 18.01.2014.  
> Rubrika: sport_fudbal
> Naslov: "Što ulaziš u frku kada si slabiji"
> Članak:

Meču 26. kola engleskog Čempionšipa prethodila je zanimljiva uvertira, a ekipi Boltona 'osvetile' su se pretnje sa tvitera Redingu.
Klubovi su preko oficijelnih naloga pokrenuli raspravu u šaljivom tonu, koju je započeo Bolton. Posle nekoliko argumenata, gosti su predložili da se u subotu reši ko je bolji.
Ako je suditi po rezultatu... Domaći Reding je prosto demolirao goste (7:1), a već posle pola sata igre bilo je 3:0. Istakao se Adam Le Fondr sa tri uzastopna pogotka, da bi na deset minuta do kraja bilo 7:0.
Redom su pogađali Pogrebnjak, Gorkšs, Akpan i Blekmen. 'Vonderersi' uspeli da stignu do počasnog gola preko Davida N'Goga u 88. minutu. Za kraj da citiramo velikog Čarsla Barklija - Žašto ulaziš u 'frku', kada si slabiji. Reding je trenutno na šestom mestu sa 41 bodom, dok je Bolton 18. sa 28 bodova.
