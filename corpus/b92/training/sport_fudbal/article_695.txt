> Izvor: B92
> Datum: utorak 21.01.2014.  
> Rubrika: sport_fudbal
> Naslov: CR7: Želim na vrh Evrope i sveta
> Članak:

Fudbaler Real Madrida i osvajač Zlatne lopte za 2013. godinu Kristijano Ronaldo nada se da će postati šampion Evrope i sveta sa reprezentacijom Portugala.
Portugal je do Mundijala stigao preko baraža sa Švedskom, a u Brazilu će se sastati u grupi G sa Nemačkom, Ganom i SAD.
"Osvajanje svetskog prvenstva bi bio vrhunac moje karijere. Ali, prvo treba da prođemo grupu. Nadam se da ću postati šampion Evrope i sveta sa Portugalom. Želim da uđem u fudbalsku istoriju", rekao je Ronaldo.
Portugalac je 2009. godine prešao iz Mančester Junajteda u Real Madrid, za koji je do sada odigrao 225 utakmica i postigao 232 gola.
