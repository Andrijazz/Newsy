> Izvor: B92
> Datum: utorak 7.01.2014.  
> Rubrika: sport_fudbal
> Naslov: Milito: Zavera sudija protiv Intera
> Članak:

Fudbaler Intera, Argentinac Dijego Milito rekao je da protiv tog milanskog kluba postoji zavera sudija u Seriji A.
Kao poslednji primer sudjenja na štetu neroazura Milito je naveo poraz Intera od Lacija u Rimu (0:1).
"Kako drugačije da interpretiram sudijske odluke protiv naše ekipe. Stvarno je teško, stalno ponavljamo istu priču. Ove sezone još nijednom nisu svirali penal za Inter i to stvarno nije normalno."
"Protiv Lacija je postojao penal na Rolandu, taj momenat je mogao da prelomi meč u našu korist", rekao je argentinski fudbaler za Interovu klupsku televiziju. Milito je u dosadašnjem toku sezone odigrao samo četiri prvenstvena meča za Inter jer je imao dosta problema sa povredama i fizičkom spremom. Ekipa Intera trenutno zauzima šesto mesto na tabeli Serije A sa 31 bodom, 18 manje od vodećeg Juventusa.
