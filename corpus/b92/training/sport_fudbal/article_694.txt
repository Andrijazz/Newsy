> Izvor: B92
> Datum: utorak 21.01.2014.  
> Rubrika: sport_fudbal
> Naslov: "Odbili smo sve ponude za Riberija"
> Članak:

Izvršni direktor minhenskog Bajerna Karl-Hajnc Rumenige otkrio je da je 2008. godine taj klub odbio ozbiljan pokušaj Čelsija da dovede Franka Riberija.
Nemac je rekao da je u tom trenutku Francuz bio junak navijača i da je odbijanje svih ponuda bio odličan potez uprave.
“Sa Realom smo takođe imali razgovore, mogli smo mnogo novca da zaradimo, jer je Čelsijeva ponuda bila stvarno 'luda'. Tako smo pokazali da je Bajern veliki klub koji ne prodaje igrače olako", rekao je Rumenige.
Riberi je ove sezone produžio ugovor sa Bajernom do leta 2017. godine i tom prilikom istakao je da do kraja karijere želi da igra u minhenskom klubu, a nedavno je negodovao zbog toga što mu nije dodeljena Zlatna lopta. Prošle godine Bajern je osvojio pet trofeja - Ligu šampiona, Bundesligu, Kup Nemačke, Svetsko klupsko prvenstvo i evropskih Superkup.
