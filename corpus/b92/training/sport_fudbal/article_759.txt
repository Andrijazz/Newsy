> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Salah zamena za Matu u Čelsiju
> Članak:

Londonski Čelsi saopštio je da je ugovorio sve detalje oko transfera Egipćanina Mohameda Salaha iz Bazela, potvrđeno je sa "Stamford Bridža".
Prema navodima s Ostrva, 21-godišnji ofanzivac prošao je medicinske preglede i dogovorio sve detalje ugovora, a cena transfera je 11 miliona funti.
Egišćanin je dugo figurirao kao ključno pojačanje Liverpula u januarskom prelaznom roku, ali je Čelsi munjevito reagovao i ekspresno doveo zamenu za Španca Huana Matu, koji je na korak od Mančester Junajteda.
Lucidni Španac, koji je bio u drugom planu kod Žozea Murinja, nalazi se na putu za Mančester, a navodna visina transefa je neverovatnih 45 miliona evra (37 miliona evra). 'Plavce' je pre Huana Mate napustio još jedan ofanzivni vezista, u pitanju je mladi Belgijanac Kevin De Brujne koji je pojačao Volfsburg.
