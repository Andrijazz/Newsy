> Izvor: B92
> Datum: subota 11.01.2014.  
> Rubrika: sport_fudbal
> Naslov: Suares: Sve je pod kontrolom
> Članak:

Fudbaler Liverpula Luis Suares rekao je da je mnogo radio na samokontroli kako bi smirio svoju narav zbog koje je pravio incidente u prošlosti.
Suares je bio na udaru javnosti zbog simuliranja, sukoba sa navijačima protivničkog tima, namernim igranjem rukom, ali i incidenta kada je ugrizao fudbalera Čelsija Branislava Ivanovića zbog čega je bio kažnjen sa 10 utakmica neigranja.
"Moja želja, temperament i glad za pobedom kada sam na terenu je uvek bila ista i nadam se da će tako i biti, ali sada znam da sve to kontrolišem. Pre oko dve nedelje pogodio sam stativu, lopta se odbila ka mojoj ruci i hteo sam da tako dam gol, ali sam se u poslednjem trenutku predomislio. Da se to desilo pre dva meseca sigurno bih igrao rukom. Promenio sam se i želim da poboljšam moje ponašanje na terenu, jer znam da sam grešio u prošlosti", rekao je Suares za američki ESPN. Urugvajski napadač igra u sjanoj formi, a u dosadašnjem delu sezone odigrao je 15 utakmica i postigao 20 golova u Premijer ligi.
