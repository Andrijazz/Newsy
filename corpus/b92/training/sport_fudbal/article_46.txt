> Izvor: B92
> Datum: četvrtak 2.01.2014.  
> Rubrika: sport_fudbal
> Naslov: Arsenalova podrška Šumaheru
> Članak:

Poslednjih dana brojne javne ličnosti iskazale su podršku Mihaelu Šumaheru, a u sredu su se njima pridružili fudbaleri Arsenala.
Šumaher je u nedelju doživeo nesreću tokom skijanja u Francuskoj i od tada je njegovo stanje kritično, ali stabilno.
Prvog dana Nove 2014. godine fudbaleri Arsenala su na svom terenu pobedili Kardif sa 2:0, a posle tog trijumfa u svlačionici su na zanimljiv način poslali poruku za odravljenje sedmostrukom svetskom šampionu.
Sliku koja ide uz ovu vest na društvenoj mreži Facebook postavio je Šumaherov sunarodnik Lukaš Podolski, a na njoj zajedno sa saigračima drži majicu na kojoj piše: "Oporavi se brzo Šumi". "Teška utakmica, važna pobeda i ponovo smo na vrhu. Ali, naše misli su sa tobom, Mihael. Sve najlepše ti želi ceo tim Arsenala. Poldi", napisao je Podolski uz fotografiju iz svlačionice.
