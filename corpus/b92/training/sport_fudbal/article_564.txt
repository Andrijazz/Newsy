> Izvor: B92
> Datum: petak 17.01.2014.  
> Rubrika: sport_fudbal
> Naslov: Murinjo: Matić perfektan za Čelsi
> Članak:

Menadžer Čelsija Žoze Murinjo smatra da će Nemanji Matiću biti potrebno vreme da se uklopi u tim, ali veruje da će biti pravo pojačanje.
Srpski reprezentativac se vratio na Stamford Bridž u transferu vrednom 25 miliona evra, pošto je 2009. godine iz redova “plavaca” otišao u Benfiku.
“Siguran sam da će on imati veliki uticaj na našu ekipu. Srećan sam što je ovde, on je profil igrača koji je perfektan za ono što ja želim”, rekao je Murinjo.
Prethodno je i defanzivni vezni fudbaler izjavio da je spreman za izazove u Premijer ligi, kao i da je u Čelsi stigao sa željom da osvoji što više trofeja.
