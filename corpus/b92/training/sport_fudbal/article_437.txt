> Izvor: B92
> Datum: utorak 14.01.2014.  
> Rubrika: sport_fudbal
> Naslov: Gulit: Sedorf u Milanu iznenađenje
> Članak:

Bivši fudbaler Milana Rud Gulit priznao je da su ’rosoneri’ imenovali Klarensa Sedorfa za novog trenera, umesto Masimilijana Alegrija.
Sedorf, koji je proveo deset godina kao igrač na „San Siru“, potvrdio je u utorak da se povlači iz igranja profesionalnog fudbala da bi preuzeo vođenje Milana.
Gulit je istakao da je iznenađen odlukom svog bivšeg kluba, posebno zato što 37-godišnji Holanđanin nema nikakvo trenersko iskustvo.
"Veoma sam iznenađenj odlukom kluba. Klarens nema nikakvog trenerskog iskustva. Međutim, uprkos tome, verujem da će njegovo imenovanje doneti dosta dobrog klubu u budućnosti", rekao je Gulit. Kristijan Panući je s druge strane u potpunosti podržao odluku Milana i istakao da će Sedorf predvoditi klub do novih uspeha. "Sedorf je moj dobar prijatelj, pametan momak i profesionalac. Mislim da ima iskustva i ličnost da bi postigao velike stvari. Milan u ovom trenutku ne ide u tom pravcu, ali ja verujem da on može to da preokrene. Prava je odluka što su se odlučili za nekoga koga znaju", rekao je Panući. Sedorf bi u sredu trebalo da stigne u Milano i tada će potpisati ugovor do 2016. godine, a već je napravio određene korake po pitanju imenovanja svog pratećeg osoblja.
