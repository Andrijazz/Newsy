> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: PSŽ nudi 40 miliona € za Markovića?
> Članak:

Lazar Marković već nekoliko nedelja na radaru je londonskog Čelsija, ali se prema navodima medija u trku za reprezentativca Srbije uključio i Pari Sen Žermen.
Marković je i pored povrede odigrao veoma dobar prvi deo sezone, a Parižane je impresionirao nastupima u grupnoj fazi Lige šampiona.
Lazar je u Benfiku prešao ovog leta iz beogradskog Partizana i pored mnogih navoda da će karijeru nastaviti u Čelsiju.
'Plavci' nisu odustali od srpskog reprezentativca, pa se krajem decembra pojavila informacija da će u januaru potpisati za klub sa 'Stamford Bridža'. Prema pisanju Evrosporta, PSŽ je spreman da se uključi u trku za Markovića i ponudi ogromnih 40 miliona evra, kako bi aktivirao otkupnu klauzulu. Međutim, ukoliko bi do transfera došlo, realnija situacija je da bi se on realizovao u letnjem prelaznom roku. Marković je zabeležio 12 nastupa u portugalskoj ligi, postigao tri gola i imao dve asistencije. Drugu asistenciju upisao je za vikend, kada je Benfika pregazila Porto u velikom derbiju, a Marković bio jedan od najboljih na terenu.
