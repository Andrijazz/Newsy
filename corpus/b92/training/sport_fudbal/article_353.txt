> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Kraj sezone za Samira Nasrija?
> Članak:

Fudbaler Mančester Sitija Samir Nasri biće podvrgnut u ponedeljak detaljnom pregledu levog kolena, zbog sumnji da su mu pokidani ukršteni ligamenti.
Francuz je zamenjen u 79. minutu meča protiv Njukasla, posle divljačkog starta zemljaka Mapua Janga-Mbive –
 koji je 'išao' na sve, sem na loptu.
Trener gostiju Manuel Pelegrini rekao je posle meča da je start Janga-Mbive za svaku osudu, i da je definitivno zaslužio isključenje. a ne samo žuti karton. Nasriju je dugo ukazivana pomoć, pre nego što je iznet na nosilima.
'Građani' su slavili na "Sent Džejms Parku" golovima Edina Džeka i Alvara Negreda. "Mislim da je Nasri ozbiljnije povređen, rekao bi da su mu stradali ligamenti, ali znaćemo više u ponedeljak. Samo mi nije jasno kako igrač Njukasla nije dobio direktan crveni", rekao je Pelegirini i dodao."Ruku na srce, nije ni arbitrima lako. Svaki put kada sudite nešto što je protiv Njukasla, morate da se odbranite od njihovog menadžera", kritikovao je svog kolegu Čileanac. S druge strane, menadžer domaćih Alan Pardju, koji je takođe imao zamerke na arbitre, branio je svog pulena. "Mislim da Mapu nije imao nameru da povredi, jednostvano je samo želeo da zaustavi napad protivnika. On nije takva ličnost, nadam se da će sa Nasrijem sve biti u redu", rekao je Pardju.
