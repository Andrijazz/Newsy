> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Rodžers: Igrali savršeno u napadu
> Članak:

Menadžer Liverpula Brendan Rodžers oduševljen je pobedom nad Stoukom istakavši da su njegovi igrači "igrali savršeno" u napadu.
Liverpul je posle skoro 30 godina ostvario prvu ligašku pobedu na Britaniji, i to sa 5:3.
"Ostvarili smo sjajnu pobedu. Naravno, napravili smo nekoliko grešaka u odbrani i na tome treba da radimo. Ali, u napadu smo savršeno igrali. Posebno mi je drago što je Danijel Staridž, na prvoj utakmici posle povrede, postigao gol", rekao je Rodžers.
Liverpul je četvrti na tabeli Premijer lige sa 42 osvojena boda, a Stouk je 12. sa 22.
