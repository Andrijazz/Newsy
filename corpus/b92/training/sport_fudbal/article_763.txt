> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Ludilo u Kupu, slučajnost ili ne?
> Članak:

U sredu su u francuskom Kupu viđeni najblaže rečeno iznenađujući rezultati, a od favorita u osminu finala plasirao se samo Lion.
Šampion Francuske Pari Sen Žermen izgubio je u derbiju te faze od Monpeljea sa 2:1, ali to nije bilo najveće iznenađenje većeri.
Niželigaši Montiselo i Mulin, koji se takmiče u amaterskim ligama Francuske, pobedili su Bordo, odnosno Tuluz, ekipe iz Lige 1.
Montiselo je slavio posle boljeg izvođenja penala, dok je Mulin do trijumfa došao posle preokreta (2:1). U osmini finala igraće sedam prvoligaša, pet drugoligaša i četiri ekipe iz četvrte, odonsno pete lige. Međutim, kada se pogleda bliža istorija ovog takmičenja, rezultati viđeni u sredu ne predstavljaju toliko iznenađenje. Pre dve godine u finalu je igrao tada trećeligaš Kvevili, četvrtoligaš je poslednji put u finalu bio 2000. godine a Gengam je 2009. osvojio trofej kao drugoligaš. Posle ispadanja PSŽ, Sent-Etjena i Olimpika iz Marseja, uloga favorita u nastavku takmičenja mogla bi da se dodeli Monaku, Lilu i Lionu. Ipak, Monaku je posao znatno otežan pošto se falkao teže povredio i sva je prilika da će propustiti ostatak sezone. Kup Francuske, šesnaestina finala: Utorak: Ažaksijo - Kaen 0:2 Lens - Bastija 2:1 (posle produžetaka) Anžer - Sošo 1:0 Bulonj - Ren 0:2 Set - Jura Sud 2:0 Konkarno - Gengam 2:3 (posle produžetaka) IK Kroa - Lil 0:3 Serkl Atletik Bastija - Nior 3:2 (posle penala) Marsej - Nica 4:5 (posle produžetaka) Sreda: Norts - Monako 0:3 Montiselo - Bordo 0:0 (4:3 posle penala) Izer - Lion 1:3 Mulin - Tuluz 2:1 PSŽ - Monpelje 1:2 Četvrtak: Okser - Dižon 18.00 Kan - Plabenek 20.00 Parovi osmine finala: Lens - Lil Serkl Atletik Bastija - Monpelje Mulin - Anžer Montiselo - Monako Lion - Nica Ren - Kaen Set - Kan/Plabenek Gengam - Okser/Dižon
