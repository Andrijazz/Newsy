> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Esijen definitivno napušta Čelsi
> Članak:

Agent fudbalera Čelsija Majkl Esijena izjavio je da će njegov klijent tokom januarskog prelaznog roka napustiti londonski klub.
Defanzivni vezni igrač nije zadovoljan minutažom, zbog čega su mediji prethodnih dana spekulisali da će napustiti Stamford Bridž i preći na pozajmicu u Milan.
"On će otići iz Čelsija, kontaktirali su me brojni klubovi, ali, Milan nije među njima, niko me iz tog kluba nije zvao. Tokom nedelje ću biti na sastancima, a onda ću otputovati u London”, rekao je fudbalski agent Fabijan Piveto.
Esijen je u karijeri igrao za Bastiju, Lion, odakle je 2005. godine prešao u Čelsi. On je godinu dana, od 2012. do 2013. bio na pozajmici u Real Madridu, posle koje se vratio na Stamford Bridž, dok je za reprezentaciju Gane odigrao je 52 utakmice i postigao devet golova.
