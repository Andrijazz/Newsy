> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Javor počeo pripreme
> Članak:

Fudbaleri Javora počeli su pripreme za prolećni deo prvenstva, a na prvoj prozivci trener Predrag Ristanović imao je na raspolaganju 30 igrača.
Redove Ivanjičana posle prvog dela šampionata Srbije napustio je samo Vladimir Radivojević, kome je istekao ugovor.
Nastavak priprema ekipa će odraditi u Ohridu, gde će za 15 dana odigrati sedam prijateljskih utakmica.
U Javor je došao Zlatković na poziciji levog spoljnjeg igrača. Vratili su se nekadašnji prvotimci Vujović i Mićanović, a izvesno je da ćemo postići dogovor sa Račićem. Potrebna su nam i pojačanja u veznoj liniji", rekao je Tanjugu predsednik Javora Dragomir Lazović. Trener Ristanović istakao je da Javor, koji je jesenji deo sezone završio na 14. mestu, zaslužuje opstanak u Superligi Srbije. "Ne samo da zaslužujemo opstanak, već mislim da realno treba da budemo u sredini tabele. To ćemo i postići ako prestanemo da se osvrćemo unazad i okrenemo se onom što nam predstoji u šampionatu", kazao je Ristanović. On je dodao da će fudbaleri Javora do 28. januara trenirati u Ivanjici i odigrati jednu prijateljsku utakmicu.
