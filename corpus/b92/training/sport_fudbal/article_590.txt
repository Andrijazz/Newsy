> Izvor: B92
> Datum: subota 18.01.2014.  
> Rubrika: sport_fudbal
> Naslov: Babović pred povratkom u Partizan
> Članak:

Fudbaler Voždovca Stefan Babović mogao bi da se vrati u redove Partizana tokom zimskog prelaznog roka, nezvanično saznaje B92.
Prema našim saznanjima, šanse da Babović po treći put u karijeri obuče crno-beli dresu su velike, posebno posle odlaska Nenada Lalatovića iz Voždovca u Napredak.
Babović je tokom prvog dela sezone igrao za Voždovac, u koji je došao na Lalatovićevo insistiranje.
Međutim, tokom polusezone je došlo do velikih promena u novom članu Jelen Superlige, pošto je kompletan stručni stab napustio klub, a Lalatović je pre nekoliko dana preuzeo Napredak. Babović je ponikao u Partizanu, a i profesionalnu karijeru je započeo u redovima . Boje šampiona Srbije branio je prvo od 2004. do 2006. godine, a potom i od 2010. do 2012. Tokom karijere igrao je još za OFK Beograd, Nant, Fejenord i Saragosu.
