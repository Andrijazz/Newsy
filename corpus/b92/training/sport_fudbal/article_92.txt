> Izvor: B92
> Datum: subota 4.01.2014.  
> Rubrika: sport_fudbal
> Naslov: Arsenal lagano dobio Totenhem
> Članak:

Fudbaleri Arsenala pobedili su na svom terenu londonskog rivala Totenhem sa 2:0 u derbi utakmici trećeg kola engleskog FA kupa.
Lider Premijer lige poveo je u 32. minutu preko Santija Kasorle, a konačan rezultat postavio je Tomaš Rosicki u 62. minutu.
Arsenal je poslednjih 12 minuta meča morao da igra sa 10 fudbalera, jer je menadžer Arsen Venger već izvršio tri izmene kada se povredio Tio Volkot.
Arsenal je kontrolisao ceo tok meča, gosti su samo na momente pokušavali da zaprete, ali su bili bezopasni. Domaćin je poveo u 32. minutu nakon odlične akcije po levoj strani, Okselejd-Čembrlen je ušao u sredinu i poslao sjajan pas na levu stranu do usamljenog Kasorle koji je iz trka precizno šutirao i poslao neodbranjivu dijagonalu. U nastavku meča nije mnogo promenjen ritam igre, Arsenal je gospodario terenom, i pola sata pre kraja potvrdio pobedu. Bio je to poklon Totenhema, Rosicki je ukrao loptu na 30-ak metara od gola, brzo stigao do kaznenog prostora i na vreme 'digao' loptu preko Lorisa. Poslednjih desetak minuta obeležila je povreda Tia Volkota koji je na nosilima napustio teren Itihada. Ipak, i sa igračem manje Arsenal je lako sačuvao svoj gol. Ranije tokom subote plasman u 4. rundu obezbedili su Everton, Sautempton, Stouk, Siti će morati da igra revanš, dok su eliminisani Njukasl, VBA. FA kup, 3. runda: Blekburn Rovers - Mančester Siti 1:1 Aston Vila - Šefild Junajted 1:2 Barnsli - Koventri Siti 1:2 Bolton Vonderers - Blackpul 3:1 Brajton & Houv Albion - Reding 1:0 Bristol Siti - Votford 1:1 Donkaster Rovers - Stivenedž 2:3 Everton - Kvins Park Rendžers 4:0 Grimsbi Taun - Hadersfild Taun 2:3 Ipsvič Taun - Preston Nort End 1:1 Kiderminster Harijers - Piterboro Junajted 0:0 Maklsfild Taun - Šefild Venzdej 1:1 Midlesbro - Hal Siti 0:2 Njukasl Junajted - Kardif Siti 1:2 Norič Siti - Fulam 1:1 Ročdejl - Lids Junajted 2:0 Sautempton - Barnli 4:3 Sautend Junajted - Milvol 3:1 Stouk Siti - Lester Siti 2:1 Vest Bromvič Albion - Kristal Palas 0:2 Vigan Atletik - Milton Kins Dons 3:3 Jeovil Taun - Lejton Orijent 4:0 Arsenal - Totenhem Hotspur 2:0 odloženo Bornmut - Barton Albion Nedelja: 13:00 Notingem Forest - Vest Hem Junajted 15:00 Sanderlend - Karlajl Junajte 15:15 Derbi Kaunti - Čelsi 16:00 Liverpul - Oldam Atletik 16:00 Port Vejl - Plimut Argajl 17:30 Mančester Junajted - Svonsi Siti Sreda: 20:45 Čarlton Atletik - Oksford Junajted 20:45 Kroli Taun - Bristol Rovers
