> Izvor: B92
> Datum: sreda 8.01.2014.  
> Rubrika: sport_fudbal
> Naslov: Honda zvanično u Milanu
> Članak:

Japanski fudbaler Keisuke Honda potpisao je u sredu troipogodišnji ugovor sa Milanom.
Honda je rekao da je potpisivanje ugovora sa "rosonerima“ ostvarenje dečačkog sna.
"Znao sam da će mi se jednog dana san ostvariti. Kada sam imao 12 godina u pismenom zadatku u školi napisao sam da ću jednog dana igrati u Seriji A i nositi dres sa brojem 10", rekao je Honda.
On je došao u Milan kao slobodan igrač, jer mu je u decembru prošle godine istekao ugovor sa moskovskim CSKA. Milan se trenutno nalazi na 11. mestu na tabeli Serije A sa 22 osvojena boda.
