> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Ture igrač Afrike u izboru CAF?
> Članak:

Jaja Ture je favorit za najboljeg igrača Afrike u izboru Konfederacije afričkog fudbala (CAF) za 2013. godinu.
Iako nije osvojio nijednu titulu sa klubom i reprezentacijom prošle godine, svojim igrama, golovima, asistencijama i zalaganjem na terenu zaslužio je takvu privilegiju.
Igrač Mančester Sitija je već osvojio nagradu BBC za najboljeg afričkog fudbalera u prethodnoj godini, a već dva puta za redom je bio proglašavan za najboljeg na 'crnom kontinentu'.
Pored Turea u konkurenciji za laskavu titulu su i Didije Drogba i Džon Obi Mikel. Prethodni najbolji igrači Afrike: 2012. Jaja Ture 2011. Jaja Ture 2010. Samjuel Eto 2009. Didije Drogba 2008. Emanuel Adebajor 2007. Frederik Kanute 2006. Didije Drogba
