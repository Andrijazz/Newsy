> Izvor: B92
> Datum: subota 4.01.2014.  
> Rubrika: sport_fudbal
> Naslov: Lipi: Ako dobije Juve, gotovo je
> Članak:

Trener Gvangžua Marčelo Lipi veruje da Juventus pobedom nad Romom u okviru 18. kola Serije A može do treće uzastopne titule.
Iako je bivši strateg Juventusa, Lipi ističe da bi takav splet okolnosti Seriju A učinio dosadnom.
“Roma igra neverovatno prvenstvo, ali ne smeju da izgube u Torinu ako hoće da održe uzbuđenje na Apeninima”, istakao je 65-godišnji stručnjak.
Aktuelni šampion je ove sezone ispustio samo pet bodova, a pobeda nad rimskim rivalima bi ih odvojila na vrhu tabele sa osam bodova viška. Duel između Rome i Juventusa igra se u nedelju od 20.45 u Torinu. Juventus pred 18. kolo Serije A ima 46 bodova, pet više od Rome, dok Napoli na trećem mestu ima deset bodova manje od 'Stare dame'.
