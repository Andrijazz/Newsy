> Izvor: B92
> Datum: utorak 14.01.2014.  
> Rubrika: sport_fudbal
> Naslov: Zlatna lopta kao Evrovizija
> Članak:

Kristijano Ronaldo osvojio je u ponedeljak uveče Zlatnu loptu, a zanimljivo je videti kako se glasalo u našem okruženju.
Doskorašnji selektor Srbije Siniša Mihajlović je maksimalnih 5 poena dao Zlatanu Ibrahimoviću, a kapiten Branislav Ivanović se odlučio za Ronalda.
Selektor Hrvatske Niko Kovač odlučio se da maksimalan broj poena dodeli Franku Riberiju, a kapiten ’kockastih’ Darijo Srna smatra da je u 2013. najbolji bio Kristijano Ronaldo.
Najzanimljiviji su glasovi kapitena Makedonije Gorana Pandeva koji nije uopšte uvrstio ni Ronalda ni Mesija, a najveći broj poena je dao Rberiju. Što se tiče Crne Gore, selektor Branko Brnović dao je Mesiju najveći broj glasova, a kapiten Mirko Vučinić smatra da je Ronaldo bio najbolji. Ronaldo je na emotivnoj ceremoniji u Cirihu osvojio drugi put u karijeri Zlatnu loptu i tako prekinuo Mesijev niz od četiri titule. Evo i kako su glasali kapiteni i selektori selekcija bivše SFRJ: Srbija: Branislav Ivanović: Ronaldo, Mesi, Riberi Mihajlović: Ibrahimović, Ronaldo, Mesi Crna Gora: Mirko Vučinić: Ronaldo, Mesi, Pirlo Branko Brnović: Mesi, Ibrahimović, Ronaldo Bosna i Hercegovina: Emir Spahić: Riberi, Ronaldo, Ibrahimović Safet Sušić: Riberi, Ronaldo, Ibrahimović Makedonija: Zoran Stratev: Mesi, Riberi, Ronaldo Goran Pandev: Riberi, Kavani, Falkao Slovenija: Boštjan Cesar: Ibrahimović, Ronaldo, Riberi Srećko Katanec: Ibrahimović, Mesi, Ronaldo Hrvatska: Darijo Srna: Ronaldo, Mesi, Ibrahimović Niko Kovač: Riberi, Ibrahimović, Levandovski
