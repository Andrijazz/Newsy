> Izvor: B92
> Datum: nedelja 19.01.2014.  
> Rubrika: sport_fudbal
> Naslov: Mojs : Nismo imali sreće
> Članak:

Menadžer Mančester Junajteda Dejvid Mojs izjavio je da njegov tim nije imao sreće u meču sa Čelsijem ali da to ipak nije dovoljno dobar izgovor za poraz.
Čelsi je nadigrao Junajted i pobedio 3:1. Junak meča bio je Semjuel Eto koji je postigao het-trik, a meč je završen crvenim kartonom Nemanje Vidića u 91. minutu.
„Nismo imali sreće kod prvog gola, ali za ostala dva nam niko drugi nije kriv. Nismo bili dovoljno dobri u odbrani,a nismo ni stvarali šanse kao Čelzi, tako da možemo kriviti samo sebe za poraz“, rekao je Škot.
Škotski stručnjak je naveo da je uprkos porazu zadovoljan nekim aspektima igre svog tima. "Mislim da smo igrali dobro u neki periodima utakmice. Igrali smo dobro na početku, falio nam je samo finiš. Moramo da nastavimo da radimo. Pokazali smo mnogo dobrih stvari danas. Moramo da napredujemo na svim poljima i mislim da ja i klub to možemo da uradimo", izjavio je Mojs. Mančester Junajted igra loše otkako ga je preuzeo Mojs, trenutno su tek sedmi na tabeli. Imaju samo 37 bodova, što je šest manje od mesta koje vodi u Ligu Šampiona a čak 14 manje od prvoplasiranog Arsenala. Junajted u sledećem kolu u utorak dočekuje fenjeraša Kardif.
