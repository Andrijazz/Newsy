> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Morata: Ostajem u Real Madridu
> Članak:

Mladi fudbaler madridskog Reala Alvaro Morata rekao je da ne razmišlja o odlasku iz kraljevskog kluba, uprkos interesovanju nekolicine evropskih velikana.
"Uprkos svemu što se pojavljuje u medijima, ja sam srećan u Madridu. Želim da ostanem u Realu", rekao je Morata za sajt kluba.
Najveće interesovanje za 21-godišnjeg napadača do sada su pokazali Arsenal, Totenhem, Juventus i Inter.
"Razgovarao sam sa trenerom i članovima uprave, kao i sa saigračima. Ako je moj zadatak da udjem na teren sa klupe i tako pomognem klubu, prihvatam, mada još je bolje ako igram češće", naveo je on. Morata je ocenio da je Real najbolji klub na svetu i da tu može najbolje da napreduje. Ovaj napadač je u dosadašnjem toku sezone za Real odigrao 17 mečeva i dao tri gola.
