> Izvor: B92
> Datum: petak 10.01.2014.  
> Rubrika: sport_fudbal
> Naslov: Pauljević ide u Južnu Koreju
> Članak:

Dolaskom Miroslava Vulićevića zatvoren je prostor Branku Pauljeviću u timu Partizana, pa će 24-godišnji desni bek karijeru nastaviti u Južnoj Koreji.
Nekadašnji fudbaler Hajduka iz Kule je prošlu polusezonu proveo na pozajmici u Radničkom iz Niša, a u “crno-belom” dresu je odigrao svega sedam mečeva.
“Dogovorio sam se sa čelnicima Partizana, Pauljević će u naredne tri godine nositi dres Če Đu Junajteda”, naveo je menadžer Fahrija Šekularac.
Brzonogi desni bek je u leto 2012. godine stigao u Humsku iz Hajduka kao veliko pojačanje i moguće dugoročno rešenje za poziciju pored aut-linije. U jesenjem delu šampionata odigrao je 15 utakmica za Radnički iz Niša i postigao tri gola.
