> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Di Natale: Opraštam se u junu
> Članak:

Nekadašnji reprezentativac Italije, fudbaler Udinezea Antonio Di Natale najavio je da će se penzionisati na kraju ove sezone.
Napadač koji je ove sezone je odigrao 20 mečeva u svim takmičenjima i postigao šest golova, uz dve asistencije.
"Odluka je već doneta. Razgovarao sam sa porodicom i mojim agentom, odlučio sam da se povučem na kraju sezone. U junu se sve završava", rekao je Di Natale.
Fudbaler rođen 1977. godine je pored činjenice da je zagazio u 37 leto, rekao je da ga je na odluku o prekidu karijere navela i činjenica da je na velikom udaru kritika u poslednje vreme. "Bole me kritike. Više puta sam dao gol za Udineze nego što sam ženu izveo na večeru. Volim ovaj klub, on mi je kao porodica", zaključio je Di Natale. On je 2004. godine prešao iz Empolija u Udineze, za koji je do sada odigrao 362 utakmice i postigao 189 golova. Za reprezentaciju Italije je nastupio 42 puta i dao 11 pogodaka.
