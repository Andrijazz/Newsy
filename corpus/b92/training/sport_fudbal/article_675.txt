> Izvor: B92
> Datum: utorak 21.01.2014.  
> Rubrika: sport_fudbal
> Naslov: KK: Benzema za pobedu Reala
> Članak:

Fudbaleri madridskog Reala pobedili su Espanjol na gostovanju sa 1:0 u prvom meču četvrtfinala Kupa kralja.
‘Kraljevski klub’ je do trijumfa došao rutinski, a odlučujući pogodak postigao je Karim Benzema u 25. minutu, na asistenciju Gareta Bejla.
Real je tako došao do šeste pobede u nizu od početka 2014. godine, a zahvaljujući dobroj formi izabranici Karla Ančelotija već su smanjili zaostatak u odnosu na Barselonu i Atletiko na čelu Primere na samo jedan bod.
Revanš meč između Reala i Espanola igra se sledećeg utorka u Madridu, a pobednik tog dvomeča igraće u polufinalu sa boljim iz susreta između Atletiko Madrida i Atletik Bilbaa, koji prvi meč igraju u četvrtak. Prvi mečevi u preostala dva duela četvrtfinala igraju se u sredu, a sastaju se Levante i Barselona, odnosno Sosijedad i Rasing Santander. Kup kralja, četvrtfinale utorak, 21. januar Espanjol - Real Madrid 0:1 (revanš 28. januar 21.00) sreda, 22. januar Sosijedad - Rasing Santander 20.00 (revanš 30. januar 21.00) Levante - Barselona 22.00 (revanš 29. januar 22.00) četvrtak, 23. januar Atletiko Madrid - Atletik Bilbao 21.00 (revanš 29. januar 20.00)
