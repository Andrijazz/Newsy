> Izvor: B92
> Datum: sreda 22.01.2014.  
> Rubrika: sport_fudbal
> Naslov: Mrđa u Portorožu, prvi test Ankaran
> Članak:

Napadač Crvene zvezde Dragan Mrđa priključiće se u sredu u popodnevnim časovima saigračima koji se nalaze na pripremama u Portorožu.
Najbolji strelac prvog dela sezone u Jelen Superligi je zbog jake prehlade ostao u Beogradu dva dana duže od ostatka tima.
Ekspedicija Crvene zvezde u okviru prve faze pripremnog perioda će boraviti u Portorožu do 28. januara kada je planiran povratak za Beograd.
Tri dana kasnije sledi odlazak u Kopar, na drugi deo priprema koji će trajati do 15. februara. Planirano je da u ovom periodu tim iz Ljutice Bogdana odigra šest kontrolnih susreta, od kojih je prvi na programu u četvrtak 23. januara, a rival je slovenački drugoligaš Ankaran. Prvi meč u prolećnoj polusezoni crveno-beli će igrati 23. februara protiv Javora na "Marakani".
