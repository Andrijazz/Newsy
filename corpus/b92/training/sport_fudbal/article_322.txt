> Izvor: B92
> Datum: subota 11.01.2014.  
> Rubrika: sport_fudbal
> Naslov: Azar gurnuo Čelsi na vrh
> Članak:

Golovima Edena Azara i Fernanda Toresa Čelsi je savladao Hal 2:0 u gostima i bar na 24 časa preuzeo lidersku poziciju u Premijer ligi.
Londonski tim je ponovo tek u drugom poluvremenu slomio otpor rivala, a meč je prelomio sjajan gol Azara u 56. minutu.
Branislav Ivanović nije bio u timu sa Stamford Bridža. Čelsi je trenutno lider PL sa 46 bodova, jednim više od Arsenala koji igra u ponedeljak, a dva od Mančester Sitija koji u nedelju gostuje Njukaslu.
Čelsi je imao inicijativu u Halu ali nije dominirao, štaviše, Peter Čeh je nekoliko puta morao da spasava svoj gol. Sjajnu šansu da povedu gosti su propustili u finišu poluvremena kada je MekGregor 'skinuo' zicer Oskaru, iako je Brazilac dobro šutirao. Ipak, morao je da pogodio sa svega nekoliko metara. Konačno, u 56. minutu Čelsi stiže do vođstva. Londonski tim je konačno organizovao jedan brži napad, Ešli Kol je odigrao 'štiklu' do Azara na levoj strani kaznenog prostora, on je krenuo u sredinu, pobegao čuvaru koga je potpuno iz igre izbacio lažnjakom, a onda veoma preciznim udarcem loptu sa ivice šesnaesterca poslao odmah uz desnu stativu. Ovaj meč je potvrdio da spekulacije o odlasku Azara iz Čelsija ne piju vodu jer je Belgijanac ubedljivo najbolji i verovatno najvažniji igrač Žozea Murinja. Nakon gola Čelsi je mnogo lakše kontrolisao igru, čuvao loptu i čekao novu šansu koja je stigla u samoj završnici. Brazilac Vilijan je pronašao Toresa koji je lako prošao pored rivala na levoj strani i pogodio uz bližu stativu za potvrdu pobede. Premijer liga, 21. kolo: Hal Siti - Čelsi 0:2 (0:0) Azar 56, Tores 87 Od 16:00: Kardif Siti - Vest Hem Junajted Everton - Norič Siti Sautempton - Vest Bromvič Albion Totenhem Hotspur - Kristal Palas 18:30 Mančester Junajted - Svonsi Siti Nedelja: 15:05 Njukasl Junajted - Mančester Siti 17:10 Stouk Siti - Liverpul Ponedeljak: 21:00 Aston Vila - Arsenal Tabela: 1. Čelsi 21 13 4 3 40:19 46 2. Arsenal 20 14 3 3 39:18 45 3. Mančester Siti 20 14 2 4 57:23 44 4. Liverpul 20 12 3 5 46:23 39 5. Everton 20 10 8 2 32:19 38 6. Totenhem 20 11 4 5 24:25 37 7. Mančester Junajted 20 10 4 6 33:24 34 8. Njukasl Junajted 20 10 3 7 29:25 33 9. Sautempton 20 7 6 7 26:23 27 10. Hal Siti 21 6 5 10 22:27 23 11. Aston Vila 20 6 5 9 19:25 23 12. Stouk Siti 20 5 7 8 19:30 22 13. Svonsi Siti 20 5 6 9 26:28 21 14. Vest Bromvič Albion 20 4 9 7 23:27 21 15. Norič Siti 20 5 5 10 17:33 20 16. Fulam 20 6 1 13 21:42 19 17. Kardif Siti 20 4 6 10 15:32 18 18. Kristal Palas 20 5 2 13 13:29 17 19. Vest Hem 20 3 6 11 19:30 15 20. Sanderlend 20 3 5 12 15:33 14
