> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Nasri dobro prošao, pauza 2 meseca
> Članak:

Vezni igrač Mančester Sitija Francuz Samir Nasri pauziraće osam nedelja, zbog povrede kolena koju je zadobio u pobedi nad Njukaslom od 2:0 u nedelju.
"Svima hvala na toplim rečima podrške, mislim da su dobre vesti ako kažem da ću pauzirati oko osam nedelja", rekao je Nasri na svom Tviter profilu.
Nasri se povredio u 75. minutu meča nakon grubog starta defanzivca Njukasla Mapu Janga-Mbive.
Francuski internacionalac je morao da bude iznet sa terena na nosilima i u prvi mah je delovalo da je zadobio ozbiljnu povredu kolena.
