> Izvor: B92
> Datum: sreda 8.01.2014.  
> Rubrika: sport_fudbal
> Naslov: Mojs pod istragom, kritikuje sudije
> Članak:

Menadžer Mančester Junajteda Dejvid Mojs je pod istragom FA zbog kometarisanja suđenja nakon meča sa Sanderlendom u Liga Kupu.
"Crveni đavoli" su poraženi sa 2:1, a Mojs je rekao da je njegova ekipa morala istovremeno da se bori i sa sudijama i sa protivnikom.
“Pre prvog gola mislio sam da će sudija presuditi u našu korist. Nisam mogao da verujem da je pokazao na slobodan udarac. To je bila strašna odluka. Svi smo se smejali u tom momentu."
"Izgledalo je kao da u isto vreme moramo da se borimo i sa sudijama i sa protivnikom", rekao je Mojs. Fudbalska asocijacija Engleske takođe će istražiti i incidente navijača Mančestera koji su palili baklje tokom meča. Revanš meč je na programu 22. januara.
