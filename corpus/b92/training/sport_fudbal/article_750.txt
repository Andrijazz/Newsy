> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Slučaj Benzema-Riberi: Tanki dokazi
> Članak:

Suđenje francuskim fudbalerima Franku Riberiju i Karimu Benzemi završeno je u Parizu, a čak je i tužilaštvo tražilo oslobađajuće presude.
Fudbaleri su bili optuženi da su angažovali maloletnu prostitku. Oni nisu prisustvovali suđenju, već su ih zastupali advokati. Očekuje se da će presuda biti izrečena 30. januara.
Riberijev advokat Karlo Alberto Brusa rekao je da njegov klijent trenira u Nemačkoj sa svojim klubom Bajern Minhenom i da "mirno čeka da se završi ovo bolno poglavlje".
Advokat je insistirao na tome da slučaj nema nikakvu osnovu, rekavši da je Riberi nepravedno bio meta javnosti, i da je ovde "pređena granica između javnog i privatnog života". Fudbaler Real Madrida Benzema negirao je sve optužbe. Tužilaštvo je na suđenju navelo da nema dovoljno dokaza da su fudbaleri znali da je prostitutka bila maloletna kada su je angažovali.
