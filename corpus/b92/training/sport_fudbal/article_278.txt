> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: "Babić za vrhunski kvalitet"
> Članak:

Fudbaler Vojvodine Enver Alivodić rekao je da nestrpljivo očekuje početak pripreme za prolećnu polusezonu u Superligi Srbije.
Međutim, Alivodić je rekao i da postoji interesovanje klubova iz inostranstva.
"Pripreme počinju sutra raduje me što ću posle sedam godina ponovo da sarađujem sa trenerom Brankom Babićem. Tada smo sa Čukaričkim izborili plasman u elitu. Interesovanje drugih klubova postoji, ali moj ugovor sa Vojvodinom važi još dve godine", rekao je Alivodić novopazarskom radiju Sto plus.
On je tokom jeseni odigrao 26 utakmica u Super ligi, Kupu i kvalifikacijama za Ligu Evropa, a postigao je sedam golova i imao šest asistencija. "Zadovoljan sam kako sam igrao. Sve to nije prošlo nezapaženo, pa trenutno imam ponude iz Turske, Kazahstana i Azerbejdžana. Ipak, o tome ima ko da razmišlja, a ja neću da menjam sredinu po svaku cenu", kazao je Alivodić. Vojvodina je peta na superligaškoj tabeli sa 24 boda, devet manje od vodećeg Partizana. Osim toga, Novosađani su se plasirali u polufinale Kupa Srbije, u kome će igrati sa Spartakom. "Imamo dobru ekipu, iako su nas neki igrači napustili, a i pojedini mogu da odu. Mladi igrači poseduju veliki potencijal, a siguran sam da će ga uz trenera Babića pretvoriti u vrhunski kvalitet. Uz adekvatna pojačanja, mislim da možemo da ostvarimo dobar rezultat", rekao je Alivodić. Fudbaleri Vojvodine će tokom zimskih priprema trenirati i u Beleku u Turskoj, gde će između 25. januara i 9. februara odigrati šest
