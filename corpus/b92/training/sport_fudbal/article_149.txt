> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Gvardiola: Zaljubljen sam u Robena
> Članak:

Trener Bajerna Đozep Gvardiola rekao je da je zaljubljen u Arjena Robena i izrazio nadu da će se Holanđanin brzo vratiti na teren.
Roben je propustio finiš prvog dela sezone zbog povrede.
„Ja sam zaljubljen u Arjena! Nadam se da će se brzo vratiti i zadržati staru formu“, rekao je Gvardiola koji u poslednje vreme nije mogao da računa ni na Bastijana Švajnštajgera.
"Nadam se da će Bajstijan i Arjen trenirati sa nama pre nego što počne drugi deo sezone. Bastijanovo stanje je mnogo, mnogo bolje", dodao je Gvardiola. Bajern je pre nekoliko dana potpisao predugovor sa Robertom Levandovskim koji će na Alianc arenu doći na kraju sezone. Ipak, Gvardiola je istakao da to neće uticati na Mandžukića. "Mandžukić je super profesionalac. Ostaće ovde."
