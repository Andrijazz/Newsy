> Izvor: B92
> Datum: sreda 15.01.2014.  
> Rubrika: sport_fudbal
> Naslov: "Atletiko može na sva tri fronta"
> Članak:

Atletiko Madrid prošao je Valensiju u Kupu kralja, a Raul Garsija smatra da ’jorgandžije’ mogu da konkurišu za trofeje na sva tri fronta.
"I dalje smo na istom putu, imamo dovoljno igrača u rotaciji da bismo se borili u Primeri, Ligi šampiona i Kupu, što upravo i radimo“, rekao je Garsija posle pobede nad Valensijom 2:0 (ukupno 3:1).
"Oni su težak rival, iako trenutno ne igraju najbolje u Primeri. Na kraju smo prelomili meč, ali bila je to zahtevna utakmica. Sada smo u fazi kada ne smemo da izgubimo meč, a to motiviše rivale. Ali fizički smo veoma jaki", dodao je 27-godišnji Garsija. Atletiko trenutno deli prvo mesto na tabeli Primere sa Barselonom, u Ligi šampiona sastaje se u osmini finala sa Milanom, a plasirao se i u četvrtfinale Kupa Kralja.
