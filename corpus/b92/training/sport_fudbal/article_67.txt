> Izvor: B92
> Datum: petak 3.01.2014.  
> Rubrika: sport_fudbal
> Naslov: Mandžukić ne razmišlja o Juventusu
> Članak:

Mario Mandžukić ne razmišlja o prelasku u Juventus u zimskom prelaznom roku, potvrdio je njegov menadžer Ivan Cvjetković.
"Mandžukić je potpuno skoncentrisan na Bajern. Ima još dve i po godine ugovora i oseća se veoma dobro u Minhenu. Trener Gvardiola ceni Marija i to je pokazao u prvom delu sezone. Mario hoće da ostane i da sa Bajernom odbrani trofej Lige šampiona", rekao je Cvjetković za italijanski Tutosport.
Nedeljama unazad nemački i italijanski mediji spekulišu da bi Mandžukić mogao da napusti redove svetskog, evropskog i nemačkog prvaka. U dosadašnjem toku sezone Mandžukić je za Bajern u Bundesligi odigrao 16 utakmica i postigao deset golova. Bajern trenutno vodi na tabeli Bundeslige sa 44 boda, sedam više od drugoplasiranog Leverkuzena. Hat-trick Lionela Messija na treningu
