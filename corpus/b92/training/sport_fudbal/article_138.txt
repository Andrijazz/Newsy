> Izvor: B92
> Datum: nedelja 5.01.2014.  
> Rubrika: sport_fudbal
> Naslov: "Očekivan odlazak Levandovskog"
> Članak:

Predsednik Borusije iz Dortmunda Hans Joakim Vacke rekao je da ga nije iznenadio odlazak najboljeg napadača tog kluba Roberta Levandovskog u Bajern.
Levandovski je u subotu potpisao petogodišnji ugovor sa Bajernom, a klubu će se pridružiti na kraju sezone kada mu istekne obaveza prema Dortmundu.
"To nije iznenađenje za nas. Sasvim očekivano, u poslednjih nekoliko nedelja se mogla naslutiti njegova odluka. Sportski direktor Cork uveliko radi na pronalaženju alternative za Levandovskog."
"Između Roberta i kluba ne postoji sukob i ne mislim da će slabije igrati u nastavku sezone", rekao je Vacke za Bild. U poslednje vreme mediji u Nemačkoj spekulisali su da bi poljskog napadača mogao da nasledi srpski reprezentativac iz Anderlehta Aleksandar Mitrović. Borusija se nalazi na trećem mestu na tabeli Bundeslige sa 33 boda, četiri manje od drugoplasiranog Bajera iz Leverkuzena i devet od vodećeg Bajerna.
