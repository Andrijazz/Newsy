> Izvor: B92
> Datum: petak 17.01.2014.  
> Rubrika: sport_fudbal
> Naslov: Brašanac u Partizanu do 2017.
> Članak:

Vezni fudbaler Partizana Darko Brašanac produžio je ugovor sa klubom i u “crno-belom” dresu će ostati do 2017. godine.
On je ponikao u omladinskoj školi Partizana, aktuelni ugovor mu je isticao u junu, pa je prihvatio ponudu kluba za produženje saradnje.
Za tim iz Humske je do sada odigrao 29 utakmica, postigao tri gola uz šest asistencija, a po jednu sezonu je proveo na pozajmici u Smederevu. Dres mlade reprezentacije Srbije nosio je deset puta.

