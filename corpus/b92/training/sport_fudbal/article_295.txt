> Izvor: B92
> Datum: petak 10.01.2014.  
> Rubrika: sport_fudbal
> Naslov: Hicfild besan zbog Amazonije
> Članak:

Mesec dana nakon žreba za Mundija ne prestaju žalbe i kritike selekcija zbog mesta odigravanja utakmica, a poslednji se oglasio selektor Švajcarske.
Trofejni stručnjak Otmar Hifcild žalio se jer je domaćin SP 2014. Brazil odlučio da se pojedine utakmice igraju u Manausu, gradu u sred džungle Amazonije.
Među selekcijama koje će morati na ovo daleko i naporno putovanje u tropsku džunglu je i Švajcarska, koja će 25. juna igrati protiv Hondurasa, nakon utakmica u Salvadoru i Braziliji koji su u drugim klimatskim uslovima.
"Mislim da je čak neodgovorno igrati fudbal na takvom mesto usred džungle u Amazoniji. Verujem da je u pozadini komercijalna važnost i ne slažem sa pravilima FIFA. Brazil je ogromna zemlja, potreban je petosatni let avionom da bi se stiglo do Salvadora do Brazilije, a odatle do Manausa", rekao je Hicfild. Već sada mnogi timovi planiraju pripreme svojih igrača kako bi ih adekvatno spremili za velike napore u Brazilu. "Morate biti u fenomenalnoj fizičkoj kondiciji da bi to izdržali. Narednih meseci imaćemo sastanke sa sportskim naučnicima, doktorima i fizioterapeutima, kako bi se spremili za to", rekao je Hicfild. Tokom grupne faze Mundijala reprezentacije će preći na hiljade kilometara između utakmica, a najviše verovatno SAD koji će ukupno skupiti čak 14.000 kilometara na putovanju do tri stadiona u Brazilu.
