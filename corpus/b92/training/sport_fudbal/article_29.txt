> Izvor: B92
> Datum: četvrtak 2.01.2014.  
> Rubrika: sport_fudbal
> Naslov: Hadlston kosom protiv raka
> Članak:

Fudbaler Hala Tom Hadlston koji je bio prepoznatljiv po 'ludačkoj' frizuri našao se u centru pažnje jer je posle gola protiv Fulama ošišan – na terenu.
On je u avgustu prešao iz Totenhema u Hal za pet miliona, a u sklopu akcije "Centra za borbu protiv raka" odlučio je da pušta kosu dok ne prekine golgeterski post.
Momak iz Notingema postigao je poslednji gol postigao u aprilu 2011. godine, u remiju Totenhema i Arsenala (3:3). Odmah posle gola protiv Fulama, pritrčao je do fizioterapeuta koji mu je simbolično secnuo kosu.
Čelnici Hala priključili su se akciji i pretvorili su svlačionicu u frizerski salon, a do sada je prikupljeno 36 hiljada funti. "Sakupili smo preko 35 hiljada funti, što je skoro tri puta više do poslednjeg zvžduka na meču sa Fulamom. Nadam se da smo poslali lepu sliku i nadam se da će neko slediti naš primer u borbi protiv ove teške bolesti", rekao je Hadlston.
