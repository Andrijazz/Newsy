> Izvor: B92
> Datum: nedelja 12.01.2014.  
> Rubrika: sport_fudbal
> Naslov: "SP u Brazilu najbolje u istoriji"
> Članak:

Predsednik Svetske fudbalske federacije Sep Blater veruje da će Svetsko prvenstvo ove godine u Brazilu biti najbolje u istoriji, uprkos kašnjenju u pripremama.
„Uprkos svim kritikama, to će biti nabolji ikada održan Mondijal“, rekao je 77-godišnji Blater.
Blater je naglasio da je u prošlosti bilo Svetskih prvenstava na kojima su se bukvalno u poslednji čas završavali radove na stadionima.
"Imali smo takmičenja, kao na primer Mondijal u Italiji 1990. godine, kada dan uoči meča sve stolice nisu bile postavljene, ali u ovom slučaju bićemo spremni", rekao je Blater. Prvi čovek svetskog fudbala je ubeđen da će u martu svi stadioni u Brazilu biti završeni. "Siguran sam da će svi ti moderni stadioni odgovoriti zahtevima igrača i gledalaca", rekao je Blater. Svetsko prvenstvo biće održano u 12 brazilskih gradova od 12. juna do 13. jula.
