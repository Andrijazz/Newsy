> Izvor: B92
> Datum: petak 3.01.2014.  
> Rubrika: sport_fudbal
> Naslov: Adebajor spreman za Arsenal
> Članak:

Napadač Totenhema Emanuel Adebajor, koji je na meču sa Mančester Junajtedom iznet na nosilima zbog povrede, biće spreman za subotnji meč FA kupa sa Arsenalom.
Osim Adebajora, na teren se vraćaju i Džermejn Defo, Andros Taunsend i Luis Holtbi. "Ogromna je važnost koju će imati Adebajor u timu", rekao je novi menadžer Totenhema Tim Šervud, koji je uspeo da vrati formu tima, nakon pravog potonuća, zbog čega je sredinom decembra otpušten Andre Viljaš Boaš.
Šervud je naglasio da Adebajor "nije izgledao sjajno na onim nosilima", ali "on je pravi ratnik". "Ništa neće moći da ga zadrži", rekao je Šervud. Dvadesetdevetogodišnji reprezentativac Toga postigao je četiri gola na pet poslednjih utakmica. Arsenal je samo jednom od 1993. godine izgubio kod kuće od Totenhema u svim takmičenjima.
