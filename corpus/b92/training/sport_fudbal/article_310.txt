> Izvor: B92
> Datum: petak 10.01.2014.  
> Rubrika: sport_fudbal
> Naslov: "De Brujne želi u Volfsburg"
> Članak:

Fudbaler engleskog Čelsija Kevin de Brujne želi da pređe u nemački Volfsburg, bar tako misli sportski direktor tog tima Klaus Alofs.
Mladi Belgijanac je ove sezone odigrao samo šest utakmica za Čelsi u svim takmičenjima i izrazio je želju da napusti klub kako bi što spremniji dočeo Mundijal u Brazilu.
"U ovoj situaciji igraču je najteže i želi da se vrati u staru formu. Jasno je da De Brujne želi da dođe u Volfsburg, u slučaju da se dogovorimo sa Čelsijem”, rekao je Alofs.
De Brujne je u Čelsi stigao 2012. godine iz Genka, a jednu sezonu proveo je na pozajmici u Verderu iz Bremena, a Volfsburg je trenutno petoplasirani tim Bundeslige, sa dva boda zaostatka za Dortmundom koji je na poziciji iznad. "Razgovarao sam sa igračima naše ekipe i to može da bude problem nekim fudbalerima, ali želimo da nam kadar bude još jači. Ipak, mislim da imamo jak tim i bez De Brujnea", zaključio je Alofs. Prethodno se oglasio i menadžer 21-godišnjeg veziste, koji je naveo da je njegov klijent blizu odluke da napusti Čelsi.
