> Izvor: B92
> Datum: subota 18.01.2014.  
> Rubrika: sport_fudbal
> Naslov: Žoržinjo prelazi u Napoli
> Članak:

Fudbaler Verone Brazilac Žoržinjo blizu je prelaska u Napoli, potvrdio je trener kluba iz Napulja Rafael Benites.
On će potpisati ugovor na četiri i po godine sa trećeplasiranim timom italijanskog šampionata.
"Žoržinjo je došao u klub, samo treba da se usaglasimo oko nekih sitnica u ugovoru. On je kvalitetan i mlad igrač i predstavljaće pojačanje za naš klub, ali i fudbaler za budućnost", rekao je Benites na konferenciji za medije pred meč sa Bolonjom u Seriji A.
Žoržinjo je ove sezone postigao sedam golova na 18 utakmica u Seriji A. Napoli u nedelju od 15 sati gostuje ekipi Bolonje.
