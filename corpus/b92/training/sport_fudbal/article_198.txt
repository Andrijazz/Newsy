> Izvor: B92
> Datum: utorak 7.01.2014.  
> Rubrika: sport_fudbal
> Naslov: Ronaldo: Golove posvećujem Euzebiju
> Članak:

Portugalac Kristijano Ronaldo izjavio je da dva gola koja je dao Selti posvećuje preminuloj legendi Euzebiju.
“Hvala svim medijima na tekstovima i prilozima u cast Euzebija. Portugal je osetio saosećanje Španije i celog sveta. Oba gola posvećujem njemu, bio je divna osoba, mnogo mi je pomogao i uvek je bio tu za portugalsku reprezentaciju. Juče je bio jako tužan dan”, rekao je Ronaldo.
Pobedu nad Seltom 3:0 obeležio je upravo Ronaldo, koji je postigao drugi i treći gol, pa je stigao do velikog jubileja od 400 golova u karijeri na 653. utakmici. "Prioritet je bio da pobedimo, bilo je teško jer je Selta  ispred gola. Sezona je duga, želimo što više da se približimo vrhu". Ronaldo je potvrdio da će otići na gala veče povodom dodele Zlatne lopte, iako je to bilo pod znakom pitanja zbog neslanih šala Sepa Blatera na njegov račun.
