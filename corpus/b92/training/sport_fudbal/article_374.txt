> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Vidalu obijena kuća
> Članak:

Iz kuće u kojoj živi fudbaler Juventusa Arturo Vidal u subotu uveče ukradeno je oko 150.000 evra u novcu i nakitu.
Lopovi su iskoristili to što se Čileanac kasnije nego obično vratio kući, pa su otvorili sef u kojem su našli 90.000 evra u nakitu i 60.000 u gotovini.
Vezista Juventusa je prijavio krađu u 23.15 pa je policija brzo reagovala. Počinitelji tog dela još nisu pronađeni.
Vidal zarađuje oko 60.000 evra nedeljno, a u decembru 2013. godine je potpisao novi ugovor sa "Starom damom", koji će ga u Torinu zadržati do 2017.
