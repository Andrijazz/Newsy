> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Barsa platila Nejmara 95 miliona?
> Članak:

Barselona je za Brazilca Nejmara platila 95, a ne 57 miliona evra, kako je ranije bilo objavljeno, preneo je "El mundo deportivo".
Kako navodi španski sportski dnevnik, letošnji transfer Nejmara bio je najskuplji u istoriji i 38 miliona evra je veći nego što je prvobitno objavljeno.
"Barselona je za potpis brazilskog napadača platila 95 miliona evra, a ne 57, koliko je zvanično objavio predsednik Sandro Rosel", prenosi "El mundo".
Ugovor koji je katalanski klub potpisao sa brazilskim fudbalerom, a u kojem je navedena cifra transfera, trenutno je u rukama španskog pravosudja. U tim dokumentima, kako prenosi "El mundo", detaljno su prikazani podaci o milionskim iznosima namenjenih porodici Nejmar, a koji su do sada bili skriveni.
