> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: „Junajted da se 'otvori' u januaru“
> Članak:

Bivši golman Mančester junajteda Mar Bosnić istakao je da klub sa Old Traforda mora da potroši dosta novca na transfere u januaru da bi spasao sezonu.
Junajted je trenutno sedmi na tabeli Premijer lige i pobedio je na samo 10 od 20 mečeva na startu sezone.
Takođe, ekipa Devida Mojsa je u nedelju ispala i iz FA kupa.
"Prošlog leta Junajted nije bio preterano aktivan u dovođenju novih igrača i mislim da se to sada odražava na igre ekipe. Morate da unapređujete tim svake godine ako želite da ostanete na vrhu. Glejzer, Ed Vudvord ili ko god da se pita, mora da u januarskom prelaznom roku da novac Mojsu da dovede igrače koje zaista želi. Ova sezona ide ka katastrofi. Možda ne završe ni među prve četiri ekipe", rekao je Bosnić.
