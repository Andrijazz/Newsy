> Izvor: B92
> Datum: petak 17.01.2014.  
> Rubrika: sport_fudbal
> Naslov: Kapelo: Real favorit u Primeri i LŠ
> Članak:

Selektor reprezentacije Rusije Rusije Fabio Kapelo veruje da je njegov nekadašnji klub, madridski Real favorit za osvajanje Primere i Lige šampiona.
Madriđani su više puta ove sezone naglašavali da je osvajanje jubilarne desete titule šampiona Evrope, koja se čeka već 12 godina primarni cilj.
"Real ima odličan tim, igra napadčki i postiže mnogo golova. U Barseloni promena trenera nije bila baš najbolja. Srećan sam što se u borbi za titulu priključio i madridski Atletiko", rekao je Kapelo.
Italijan je vodio Real u sezoni 1996/1997 i 2006/2007 i osvojio je dve titule u Primeri, a trenirao je i Milan, Romu, Juventus i reprezentaciju Engleske. Sa nacionalnim timom Rusije plasirao se na Svetsko prvenstvo u Brazilu, a igraće u H grupi sa Belgijom, Južnom Korejom i Alžirom.
