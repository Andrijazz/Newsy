> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Kraj sezone za Tija Volkota!
> Članak:

Fudbaler Arsenala Tio Volkot nećemoći da igra do kraja sezone zbog povrede kolena, saopštio je danas klub koji je trenutni lider u Premijer ligi.
Volkot se povredio u pobedi nad Totenhemom od 2:0 u subotu, a Arsenal je objavio da je pokidao prednje ukrštene ligamente levog kolena.
Klub je naveo da će napadač "u bližoj budućnosti" biti operisan u Londonu i da očekuje da će odsustvovati "najmanje šest meseci", što znači da će propustiti i Svetsko prvenstvo u Brazilu.
"Svi u Arsenalu žele brz oporavak Tiju. Jedva čekamo da ga ponovo vidimo na terenu i nadamo se da će to biti što pre", navodi se u saopštenju.
