> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Šalke se odriče Hildebranda
> Članak:

Bivši nemački reprezentativac i rezervni golman Šalkea Timo Hildebrand neće produžiti ugovor i napustiće taj klub krajem sezone.
Tim iz Gelzerkirhena je saopštio da "ima druge planove" za golmansku poziciju u budućnosti, a 34-godišnjeg Hildebranda već je zamenio Ralf Ferman.
Prema navodima nemačkih medija, Šalke planira da angažuje sadašnjeg golmana Fortune iz Dizeldorfa Fabijana Gifera, kada mu ugovor sa tim drugoligaškim klubom istekne krajem sezone.
Hildebrand je sedam puta branio za Nemačku, sa Štutgartom je 2007. osvojio titulu u Bundesligi, a u karijeri je igrao i za Valensiju i Hofenhajm, a u Šalkeu je od 2011.
