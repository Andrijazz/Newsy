> Izvor: B92
> Datum: nedelja 5.01.2014.  
> Rubrika: sport_fudbal
> Naslov: 67 god. od prvog "večitog" derbija
> Članak:

Pre 67 hodina, 6. januara 1947. godine odigran je prvi takmičarski "večiti" derbi između Partizana i Crvene zvezde na stadionu JNA.
Po nehumanim uslovima za igru, na -19 stepeni Celzijusa, pred oko 4.000 gledalaca, slavila je Zvezda sa 4:3. Crno-beli su se revanširali već u sledećem koji je odigran krajem aprila sa 1:0.
Do sada je odigrano ukupno 234 derbija, od čeka 145 u prvenstvu, Zvezda je ostvarila 105 pobeda (60 u prvenstvu), a Partizan 73 (42 u prvenstvu).
Najviše utakmica u prvenstvenim derbijima odigrao je Momčilo Vukotić (Partizan, 25), dok je najbolji strelac Marko Valok (Partizan) sa 13 golova. Ljubiša Tombaković je trener sa najviše derbija, vodio je Partizan na 27. Prvi međusobni duel dva omražena tima bio je prijateljskog karaktera, a Partizan je slavio 2:0 21. aprila 1946. godine. Sledeći derbi na programu je 26. aprila, u 26. kolu Jelen Superlige Srbije.
