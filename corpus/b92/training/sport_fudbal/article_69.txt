> Izvor: B92
> Datum: petak 3.01.2014.  
> Rubrika: sport_fudbal
> Naslov: Gazeta: Radonjić stigao u Romu
> Članak:

Donedavni junior Partizana Nemanja Radonjić potpisao je kao slobodni igrač za Romu, prenosi Gazeta delo Sport.
Radonjić je deo velike rekonstrukcije rimskog tima, u okviru koje među “đalorose” stižu Brazilac Abner i Argentinac Leandro Paredes.
Talentovani fudbaler koji će 15. februara napuniti 18 godina odbijao je da potpiše ugovor sa crno-belima, nezadovoljan uslovima koje je dobio, pa je početkom oktobra prodat rumunskoj Akademiji Hadži.
On je tokom leta prebačen u prvi tim, ali je zatim vraćen među omladince, jer nije hteo da potpiše ugovor, a zatim je prodat u Rumuniju. Kasnije tokom jeseni otputovao je u Rim, gde je bio gost Adema Ljajića, prvotimca Rome sa kojim deli menadžersku agenciju. Radonjić je pažnju privukao još kao 16-godišnjak, a standardni je član mlađih selekcija Srbije.
