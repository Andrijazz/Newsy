> Izvor: B92
> Datum: subota 11.01.2014.  
> Rubrika: sport_fudbal
> Naslov: Kurtoa: Ne plašim se Mesija
> Članak:

Golman Atletiko Madrida Tibo Kurtoa izjavio je pred derbi sa Barselonom da se ne plaši Lionela Mesija, kao ni zvezde Reala Kristijana Ronalda.
"Uvek pokušavam da dam svoj maksmimu protiv njih. Ne plašim ih se, oni su različiti igrači, ali su obojica veliki. Dobar je osećaj igrati protiv njih jer onda eventualna pobeda ima veću vrednost“, kazao je Kurtoa.
Mesi, kao i Nejmar, verovatno zbog zdravstvenih problema neće igrati od početka u derbiju kola. "Naravno da nam je lakše ako oni ne igraju, ali Mesi se dobro vratio posle povrede - on je među najboljima na svetu, ako ne i najbolji. Uvek je opasan, kao i Nejmar, koji postaje sve važniji za igru Barselone. Moramo da ih dobro analiziramo i da pokušamo da ih zaustavimo", dodao je 21-godišnji golman. Barselona i Atletiko dele prvo mesto na tabeli sa po 49 bodova. "Znamo da će biti teško, ali nadamo se pobedi. Možda su oni favoriti, ali i mi smona vrhu i želimo trijumf. Za nas je svaki meč finale, a ovo je još jedno u nizu", zaključio je belgijski čuvar mreže. Meč se igra u subotu od 20 sati na Visente Kalderonu.
