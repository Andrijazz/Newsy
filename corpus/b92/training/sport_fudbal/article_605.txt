> Izvor: B92
> Datum: nedelja 19.01.2014.  
> Rubrika: sport_fudbal
> Naslov: B92: Lazović Partizanov 18 meseci
> Članak:

Bivši reprezentativac Srbije Danko Lazović u ponedeljak će potpisati ugovor sa šampionom Srbije Partizanom, saznaje B92.
Doskorašnji igrač ruskog Zenita vraća se u Humsku gde je igrao četiri sezone, a sa crno-belima će potpisati ugovor na 18 meseci.
Osim za Partizan i Zenit, Lazović je u karijeri igrao još za Teleoptik, Fejenord, Bajer Leverkuzen, Vitese, PSV i Rostov. Novi ugovor na još godinu dana (do leta 2015) dobio je levi bek Vladimir Volkov.
On I dalje može da ide u inostranstvo u slučaju ponude u januarskom prelaznom roku, ali samo ako sve strane budu zadovoljne. Na pripreme u Tursku putovati 24 igrača i tri golmana, a konačan spisak biće objavljen u ponedeljak. Crno-beli će u Antaliji imati osam test mečeva (Volfsberger, Gjeongnam, Liteks, Ružemberok, Sarajevo, Maribor, Šahtjor, Rabotnički). Poznato  da će se Branko Pauljević ponovo preseliti, verovatno mu sledi povratak u Radnički iz Niša, iako se nedavno pojavila informacija da je blizu transfera u Južnu Koreju. U dosadašnjem delu prelaznog roka u Partizan su stigli trener Marko Nikolić, desni bek Miroslav Vulićević, defanzivac Branislav Trajković, zadnji vezni Nikola Drinčić, te napadač Petar Škuletić.
