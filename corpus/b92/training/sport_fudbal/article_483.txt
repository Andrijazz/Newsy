> Izvor: B92
> Datum: sreda 15.01.2014.  
> Rubrika: sport_fudbal
> Naslov: Gazeta: Junajted želi Manonea
> Članak:

Fudbalski klub Mančester Junajted daće ponudu Sanderlendu za golmana Vita Manonea, preneli su italijanski mediji.
Manone je skrenuo pažnju na sebe dobrim odbranama, a trener Junajteda Dejvid Mojs poslao je "skaute" na utakmicu Sanderlend-Fulam prošlog vikenda, da procene 25-godišnjeg golmana, piše je Gazeta delo Sport.
List je naveo da će Mančester junajted poslati ponudu za njega, iako Sanderlend ne želi da proda svog prvog golmana. Manone je od 2006. do 2013. godine bio u londonskom Arsenalu gde je odigrao samo 26 utakmica. Prošlog leta je prešao u Sanderlend i odigrao 14 utakmica. Za mladu reprezentaciju Italije odigrao je sedam utakmica.
