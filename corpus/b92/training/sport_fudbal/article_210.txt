> Izvor: B92
> Datum: sreda 8.01.2014.  
> Rubrika: sport_fudbal
> Naslov: Hiclsperger otkrio da je gej
> Članak:

Bivši nemački reprezentativac i bivši igrač Aston Vile, Vest Hema i Evertona Tomas Hiclsperger otkrio je da je homoseksualac.
31-godišnji vezni igrač, koji je 52 puta igrao za Nemačku, otkrio je svoje seksualno opredeljenje nemačkom „Di Cajtu“.
"Želim da kažem da sam homoseksualac. Želim da promovišem diskusiju o homoseksualnosti u profesionalnom sportu", rekao je Hiclsperger, "Profesionalni sport je izuzetno težak i ne uklapa se u stereotip da su homoseksualci mlakonje, cilj mi je da to promenim". Hiclsperger, koji je prošle godine završio igračku karijeru, tek je četvrti fudbaler koji se javno deklarisao da je homoseksualac. Pre njega, to su učinili bivši američki reprezentativac i nekadašnji član Lidsa Robi Rodžers, Šveđanin Anton Hajsen, dok je prvi 1990. godine  Džastin Fašanu, koji je izvršio samoubistvo osam godina kasnije. Tokom karijere, Hiclsperger je igrao za Aston Vilu, Štutgart, Lacio, Vest Hem, Volfsburg i Everton.
