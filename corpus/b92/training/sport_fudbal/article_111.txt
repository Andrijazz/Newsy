> Izvor: B92
> Datum: subota 4.01.2014.  
> Rubrika: sport_fudbal
> Naslov: "Mesi neće biti kriv za neuspeh"
> Članak:

Legendarni argentinski fudbaler Dijego Maradona pozvao je sunarodnike da ne krive Lionela Mesija ukoliko reprezentacija ne osvoji Svetsko prvenstvo u Brazilu.
"Nisam gledao reprezentaciju od kako sam ih trenirao. Sve što mogu da kažem je da ne treba kriviti Mesija ako ne osvojimo Svetsko prvenstvo", rekao je Maradona. Bivši selektor Argentine rekao je da je uveren da će najveća zvezda reprezentacije zasijati na Mondijalu. "Siguran sam. Znam da će igrati zaista dobro", dodao je Maradona. Svetsko prvenstvo u Brazilu na programu je od 12. juna do 13. jula.
