> Izvor: B92
> Datum: subota 18.01.2014.  
> Rubrika: sport_fudbal
> Naslov: PL: Murinjo čeka Mojsa u nedelju
> Članak:

Nedeljni duel u Londonu između Čelsija i Mančester junajteda baca u senku sve ostale mečeve 22. kola Premijer lige.
Veliki derbi pokušaće da iskoriste Arsenal i Mančester siti koji igraju kući u subotu protiv Fulama i Kardifa.
Dueli Čelsija i Junajteda su u poslednjoj deceniji često odlučivali i o tituli, a i sada će meč imati veliku važnost za oba tima.
Poraz bi definitivno izbacio Junajted iz trke za titulu, dok ekipa Žozea Murinja želi da ostane u trci sa Sitijem i Arsenalom. Dejvid Mojs nikada nije pobedio Žozea Murinja u devet okršaja, a nikada nije ni slavio na Stamford Bridžu. Murinjo će pokušati da dođe do 100. pobede u PRemijer ligi u njegovom tek 142. meču. Ekipa Arsena Vengera vratila se na čelo tabele pobedom protiv Aston Vile u Birmingemu (2:1), a sada ne bi trebalo da ima problema protiv Fulama koji je u veoma lošem stanju. Sa druge strane, Siti Manuela Pelegrinija će pokušati da nastavi da teroriše rivale na Etihadu i stigne do 100. gola u sezoni u svim takmičenjima (trenutno su postigli 99). Osim Arsenala, Čelsija i Sitija, u candidate za titulu se ubraja i Liverpul koji bi takođe trebalo da ima nešto lakši zadatak na Enfildu protiv Aston Vile. Kristal Palas igra protiv Stouka i taj duel će biti zanimljiv zbog Tonija Pjulisa, sadašnjeg menadžera londonskog tima i bivšeg menadžera Stouka. PL, 22. kolo: subota:Sanderlend - Sautempton Arsenal - Fulam Kristal Palas - Stouk Mančester siti - Kardif Norič - Hal Vest Hem - Njukasl Liverpul - Aston Vila nedelja:Svonsi - Totenhem Čelsi - Mančester junajted ponedeljak:Vest Bromvič - Everton Tabela: 1. Arsenal 21 15 3 3 41:19 48 2. Mančester Siti 21 15 2 4 59:23 47 3. Čelsi 21 14 4 3 40:19 46 4. Liverpul 21 13 3 5 51:26 42 5. Everton 21 11 8 2 34:19 41 6. Totenhem 21 12 4 5 26:25 40 7. Mančester Junajted 21 11 4 6 35:24 37 8. Njukasl 21 10 3 8 29:27 33 9. Sautempton 21 8 6 7 27:23 30 10. Hal 21 6 5 10 22:27 23 11. Aston Vila 21 6 5 10 19:25 23 12. Stouk 21 5 7 9 22:35 22 13. Svonsi 21 5 6 10 26:30 21 14. Vest Bromvič 21 4 9 8 23:28 21 15. Norič 21 5 5 11 17:35 20 16. Fulam 21 6 1 14 22:46 19 17. Vest Hem 21 4 6 11 21:30 18 18. Kardif 21 4 6 11 15:34 18 19. Sanderlend 21 4 5 12 19:34 17 20. Kristal Palas 21 5 2 14 13:31 17
