> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Trodnevna žalost zbog Euzebija
> Članak:

Portugalske vlasti proglasile su trodnevnu žalost zbog smrti fudbalske legende Euzebija.
"Zemlja je zvanično u žalosti povodom njegove smrti. Najbolji način da odamo čast Euzebiju jeste da sledimo njegov primer, ne samo kao sportiste, nego kao i čoveka“, kazao je predsednik Portugala Anibal Kavako Silva.
Posmrtni ostaci Euzebija od nedelje se nalaze na stadionu u Lisabonu, sedištu njegovog bivšeg kluba Benfike. On će u ponedeljak biti sahranjen na severu Lisabona, od 18 sati po srednjoevropskom vremenu. Brazilska legenda Ziko naveo je da je imao "privilegiju" da igra sa Euzebijom nekoliko minuta na utakmici posvećenoj nemačkom fudbaleru Francu Bekenbaueru. Trener Luis Felipe Skolari rekao je da je bio u dobrim odnosima sa Euzebijom dok je bio selektor Portugala od 2003. do 2008. godine, a verovatno najbolji igrač svih vremena Pele napisao je da mu je Euzebio bio kao brat. Euzebio je preminuo u 71. godini od posledica srčanog udara, objavila je Benfika, klub u kojem je proveo najveći deo karijere, a više o  pročitajte ovde.. 