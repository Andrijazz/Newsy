> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Uroš Đurđević prelazi u Vitese
> Članak:

Napadač Rada Uroš Đurđević karijeru će nastaviti u Viteseu, pišu holandski mediji.
Za mladog reprezentativca Srbije ozbiljno se interesovao Partizan, ranije i Crvena zvezda, ali on će po svemu sudeći završiti u Arnhemu
Mediji u Holandiji navode da će u Viteseu Đurđević igrati do kraja ove sezone, a da će se uskoro priključiti novim saigračima na treninzima u Abu Dabiju. Finansijski detalji ugovora nisu objavljeni.
U Viteseu je na probi i bivši levi bek Partizana Ivan Obradović.
