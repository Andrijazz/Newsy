> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Masiraš najboljeg, dobiješ auto
> Članak:

Fudbaler Reala Kristijano Ronaldo u ponedeljak je osvojio Zlatnu loptu, a potom je odlučio da časti tim fizioterapeuta ’kraljevskog kluba’.
Zbog podrške koju su pružali portugalskom fudbaleru, fizioterapeuti su nagrađeni automobilima po svojoj želji.
Ronaldo je još pre osvajanja nagrade za najboljeg na svetu u prošloj godini obećao da će svakom od članova tima kupiti po automobil, kao znak zahvalnosti za to što je bio fizički spreman tokom svih 12 meseci.
Portugalac je na taj način pokazao da je čovek od reči, kao i da ne žali da potroši novac kako bi iskazao svoju zahvalnost.
