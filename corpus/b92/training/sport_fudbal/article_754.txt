> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Mata helikopterom stiže u Karington
> Članak:

Fudbaler Čelsija Huan Mata stići će helikopterom u trening centar Junajteda, gde će, posle lekarskih pregleda, potpisati ugovor sa klubom sa Old Traforda.
Čelsi je prihvatio ponudu od 37 miliona funti za Matu, koji je nezadovoljan minutažom odlučio da ode iz Čelsija.
Reprezentativca Španije u trening centru Karington čekaju lekari, a posle obavljenih pregleda, 25-godišnji fudbaler će potpisati ugovor.
Mata bi mogao da debituje u dresu Mančester Junajteda u utorak, protiv Kardifa u Premijer ligi. Britanski mediji naveli su da će kao zamenu za Matu, Čelsi pokušati da dovede Muhameda Salaha iz Bazela.
