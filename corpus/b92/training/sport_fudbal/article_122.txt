> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Nađ: Rios i dalje u igri
> Članak:

Iako je prethodnih dana navodno prihvatio ponudu meksičke Amerike, Partizan je i dalje u igri za Argentinca Andresa Riosa.
To je potvrdio sportski direktor crno-belihAlbert Nađ koji je istakao da klub mora da dovede dva napadača, nakon što je Nemanja Kojić obnovio povredu.
"I pre toga smo želeli da angažujemo još dvojicu napadača. Želimo i štopera, vezist... Rios još nije potpisao za Meksikance. Tamo je na odmoru. I dalje smo u kontaktu. "Ćeraćemo" se još", rekao je Nađ.
Partizan pripreme za prolećni deo sezone počinje 13. januara, igraće sedam test mečeva u Turskoj, a novi trener Marko Nikolić je do sada dobio samo dva pojačanja, zadnjeg veznog Nikolu Drinčića i desnog beka Miroslava Vulićevića. U međuvremenu, Humsku 1 je napustio Erik Đemba Đemba, dok se povredio Kojić. Pored Andresa Riosa, crno-beli i dalje pokušavaju da dovedu napadača Vojvodine Petra Škuletića.
