> Izvor: B92
> Datum: utorak 14.01.2014.  
> Rubrika: sport_fudbal
> Naslov: Matićev transfer 2. najveći srpski
> Članak:

Nemanja Matić vraća se u Čelsi, a njegov transfer iz Benfike vredan 20,8 miliona funti (25 miliona evra) drugi je najveći u istoriji srpskih fudbalera.
Rekorder je i dalje Savo Milošević, on je u leto 2000. godine prešao iz Saragose u Parmu za 22 miliona funti.
Još tri velika transfera su sa granice dva milenijuma, u zlatno doba evropskog fudbalskog tržišta ali je na drugom mestu, bar do Matićevog povratka na Stanford Bridž, bio Aleksandar Kolarov. Mančester Siti platio ga je Laciju 20 miliona funti.
Darko Kovačević je u leto 1999. godine prešao iz Real Sosijedada u Juventus, vrednost transfera bila je 15 miliona funti, a istu sumu platio je Lacio Sampdoriji godinu dana ranije za Sinišu Mihajlovića, današnjeg trenera Blućerkatih. Miralem Sulejmani je tiho otišao iz Partizana u Herenven ali je njegov transfer u Ajaks bi vredan 14,5 miliona funti. U prvih deset su i prelazak Matije Nastasića iz Fiorentine u Mančester Siti, Miloša Krasića iz moskovskog CSKA u Juventus, dva transfera igrača u Lacio, Dejana Stankovića kao jedinog koji je iz Srbije otišao u inostranstvo, a našao se u Top 10 i još jednom Darka Kovačevića, ovaj put iz Juventusa u Rim, dve godine po dolasku u Italiju. Najveći transferi srpskih fudbalera: 1. Savo Milošević (Saragosa - Parma) 22 miliona funti 2. Nemanja Matić (Benfika - Čelsi) 20,8 3. Aleksandar Kolarov (Lacio - Mančester Siti) 20 4. Darko Kovačević (Real Sosijedad - Juventus) 15 5. Siniša Mihajlović (Sampdorija - Lacio) 15 6. Miralem Sulejmani (Herenven - Ajaks) 13,4 7. Matija Nastasić (Fiorentina - Mančester Siti) 13,3 8. Miloš Krasić (CSKA - Juventus) 13.2 9. Dejan Stanković (Crvena zvezda - Lacio) 13,2 10. Darko Kovačević (Juventus - Lacio) 13,2 11. Nikola Žigić (Rasing - Valensija) 12,312. Mateja Kežman (Partizan - PSV) 11,6 13. Goran Drulić (Crvena zvezda - Saragosa) 10,8
