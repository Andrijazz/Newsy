> Izvor: B92
> Datum: utorak 14.01.2014.  
> Rubrika: sport_fudbal
> Naslov: Tvente prodao 1/3 prava na Tadića
> Članak:

Ekipa Tventea prodala je deo ugovora Dušana Tadića investicionom fondu za 5 miliona evra.
Tvente je ustupio 25-30% prava na svog igrača fondu "Dojen sports grup" (Doyen Sports Group), kao i deo ugovora Kajla Ebelicia, Kvinsija Promesa i Bilala Uld-Čika.
Imamo velike ambcije, a oni žele da nastave da ulažu u naš stadion i trening komlpeks. Potreban nam je novac u cilju realizacije ovih planova", rekao je predsednik Tventea Jop Munsterman.
Srpski reprezentativac je na meti nekoliko evropskih klubova, navodo je Menhengladbag ponudio 12 miliona evra, ali on želi da ostane u Enshedeu bar do leta. Fond "Dojen sports grup" se između ostalog bavi i transferima igrača, a među klijentima ima fudbalere kao što su Radamel Falkao, Alvero Negredo, Elijakvim Mangala, Leandro Damjao, Žofri Kondogbija, Hoze Antonio Rejes... Pomenuti fond igrao je veliku ulogu u transferu Ole Džona iz Tventea u Benfiku, a sada bi mogao da bude spona u njegovom mogućem povratku u Holandiju, ali u Ajaks, mada bi on radije prešao u Premijer ligu.
