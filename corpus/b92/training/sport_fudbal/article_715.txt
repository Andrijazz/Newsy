> Izvor: B92
> Datum: sreda 22.01.2014.  
> Rubrika: sport_fudbal
> Naslov: Simeone: Kupite mi Kurtou!
> Članak:

Trener Atletiko Madrida Dijego Simeone apelovao je na upravu kluba da otkupi ugovor golmana Tiba Kurtoe od londonskog Čelsija.
Argentinac je istakao da bi čak i 26 miliona evra bilo jeftina cena i ubeđen je da će Belgijanac postati jedan od najboljih golmana na svetu.
Kurtoa je na ’Stamford Bridž’ stigao 2011. godine iz Genka, ali je poslednje tri sezone proveo na pozajmici u Atletiku.
Upitan da li Kurtova vredi 26 miliona, Simeone je odgovorio: "Definitivno! Po mom mišljenju, svaka cena za Kurtou bi bila jeftina. On je dobar momak ispred kog je lepa budućnost i na putu je da postane jedan od najboljih golmana na svetu. Biće veliki uspeh obezbediti takvog golmana, neće biti lako, a i zavisi od toga šta on želi. Uvek sa klubom govorimo o fudbalu, oni znaju šta mi želimo, ali nije do nas jer nije naš igrač", rekao je Simeone.
