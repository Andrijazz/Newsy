> Izvor: B92
> Datum: sreda 15.01.2014.  
> Rubrika: sport_fudbal
> Naslov: Garnet oduševio fudbalere Čelsija
> Članak:

Već godinama traje ljubav između Kevina Garneta i Čelsija, a NBA zvezda iskoristila je turneju Bruklin Netsa u Londonu da poseti Stamford Bridž.
Garnet je poznat kao veliku ljubitelj evropskog fudbala (amerikanci ga zovu soker jer imaju i svoj), a već nekoliko godina je suvlasnik italijanske Rome.
"Plavci" su bili savršeni domaćini, Garneta je u svlačionici dočekao dres sa njegovim prezimenom i brojem dva, a posebno su mu se obradovali Andre Širle i Demba Ba, koji su od NBA veterana dobili dresove Bruklina.
"Kevin Garnet je veoma, veoma visok. To je neverovatno. Ali kada sam ga upoznao bilo je sjajno videti kako tako veliki igrač koji je ostvario toliko stvari je srećan što je na vašem stadionu", rekao je oduševljeni Širle. Pored Garneta, Stamford Bridž su posetili i igrači Atlanta Hoksa, koji će biti rivali Netsima u Londonu u četvrtak veče. Pol Milsap, Majk Skot, Šelvin Mek i Džef Tig su pozirali u svlačionici Čelsija i razmenili dresove, ponovo sa Širleom, a ceo tim Hoksa na terenu gde ih je dočekao koš. "Super je za njih što su videli stadion i osetili atmosferu Stamford Bridža. Bio sam u SAD i gledao neke NBA utakmice pa znam kako se oni osećaju ovde", rekao je nemački fudbaler.
