> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Real sprema 70 mil. &#163; za Suaresa
> Članak:

Real Madrid spreman je da plati 70 miliona funti za Luisa Suaresa, koliko iznosi otkupna klauzula u njegovom ugovoru sa Liverpulom.
Španski mediji su preneli ovu vest dan nakon što su Englezi otkrili koliko vredi sloboda Urugvajca, koji je bio velika želja Madriđana i proteklog leta.
List Miror naveo je da su čelnici Liverpula prvo odredili 100 miliona funti, ali je Suares zahtevao nižu cenu, što je posle i dobio, pa je produžio ugovor vredan 200.000 funti nedeljno.
Suares je tokom leta u više navrata izrazio želju da napusti Enfild, jer želi da igra u Ligi šampiona, a sa engleskim klubom to nije bio u prilici. Međutim, ekipa Brendana Rodžersa igra dobro ove sezone u Premijer ligi, bori se za plasman u Ligu šampiona, a Suares je najbolji igrač na Ostvru sa 20 golova i 5 asistencija u 18 kola. Real je poslednjeg dana letnjeg prelaznog roka za rekordan transfer od 100 miliona evra doveo napadača Totenhema Gereta Bejla.
