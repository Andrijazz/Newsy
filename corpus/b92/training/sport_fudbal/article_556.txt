> Izvor: B92
> Datum: petak 17.01.2014.  
> Rubrika: sport_fudbal
> Naslov: Venger: Berbatov u Arsenalu? Ne...
> Članak:

Menadžer Arsenala Arsen Venger demantovao je glasni da je zainteresovan da dovede u svoj klub napadača Fulama Dmitra Berbatova.
Francuz je prošle nedelje rekao da Arsenal planira da se pojača u napadu za vreme zimskog prelaznog roka.
"Kakvo je moje mišljenje o Berbatovu? Veoma dobro. Da li ćemo poslati ponudu za njega? Ne", rekao je Venger.
Berbatov je u dosadašnjoj karijeri igrao za sofijski CSKA, Bajer Leverkuzen, Totenhem, Mančester Junajted i Fulam. Ove sezone je nastupio na 16 mečeva u Premijer ligi i postigao četiri gola, a za reprezentaciju Bugarske je odigrao 78 utakmica i postigao 48 golova. Arsenal je trenutno prvi na tabeli Premijer lige sa 48 bodova, jednim više od Liverpula.
