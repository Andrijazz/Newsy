> Izvor: B92
> Datum: utorak 7.01.2014.  
> Rubrika: sport_fudbal
> Naslov: Zamer: Bajernu više poštovanja
> Članak:

Sportski direktor minhenskog Bajerna Matijas Zamer rekao je da napadač tog kluba Mario Mandzukić mora da prihvati konkurenciju u špicu napada.
Mandžukić je prvi napadač ekipe iz Minhena, ali bi potencijalni problem mogao da nastane dolaskom fudbalera Borusije iz Dortmunda Roberta Levandovskog.
Levandovski je pre nekoliko dana potpisao petogodišnji ugovor sa bavarskim klubom, u koji će preći na kraju sezone kada mu isteknu obaveze prema Borusiji.
"Mandzukić je i dalje naš ključni igrač. Ipak, mora da prihvati da ima konkurenciju, kao i ostatak tima. Bajern ne sme da se zadovoljava trenutnim igračkim kadrom, već da teži ka višim ciljevima. Naša politika je da klub bude stabilan, bez oscilacija. Ne vidim zašto nas ljudi kritikuju zbog kupovine igrača iz klubova Bundeslige. Moraju da pokažu više poštovanja jer radimo odličan posao", rekao je Zamer za nemački Bild. Zamer je od 1993. do 1996. godine igrao za Borusiju iz Dortmunda, gde je i završio karijeru, a bio je i sportski direktor kluba. Bajern se nalazi na prvom mestu na tabeli Bundeslige sa 44 boda, sedam više od drugoplasiranog Bajer Leverkuzena i čak 12 više od Borusije iz Dortmunda.
