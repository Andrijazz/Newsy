> Izvor: B92
> Datum: utorak 7.01.2014.  
> Rubrika: sport_fudbal
> Naslov: Gde će završiti Nemanja Vidić?
> Članak:

Sudbina Nemanje Vidića u Mančester Junajtedu je neizvesna, a tokom dana pojavile su se kontradiktorne informacije.
Engleski mediji preneli su da Junajted planira da započne pregovore sa Nemanjom Vidićem o novom ugovoru, a menadžer Dejvid Mojs smatra da kapiten treba da ostane u klubu.
Sa druge strane, mediji u Italiji preneli su izjavu Vidićevog agenta Silvana Martine koji je izjavio da ne veruje da će njegov klijent ostati na 'Old Trafordu'.
Nemanji ugovor ulazi u poslednjih šest meseci pa on može da pregovara o predugovoru sa drugim klubovima, ali to ne smeta čelnicima Junajteda, jer je za Junajted normalno da nastave saradnju sa igračima koji su prešli tridesetu, pre nego što oni postanu slobodni agenti. Dok aktuelni šampion Engleske čeka da se razreši situacija oko 35-godišnjeg Rija Ferdinanda, Dejvid Mojs je odlučio da je Vidić u planovima za ostanak u timu. Međutim, Martina je u izjavi za radio 'Crc' rekao je da odbacuje mogućnost produžetka saradnje sa aktuelnim prvakom Engleske. "Imamo nekoliko ponuda za Vidića. Napoli? Do ovog trenutka nije bilo kontakta, ali zahvaljujući De Laurentisu i Bigonu postali su jedan od najjačih klubova u Evropi. Vidić je veoma dobar fudbaler i neće imati problema da pronađe novi klub, tako da smo mirni. U ovom trenutku isključio bih produžetak saradnje sa Mančester Junajtedom", rekao je Martina. U proteklih nekoliko dana dosta se pričalo o njegovom odlasku iz Mančester Junajteda, a italijanski mediji preneli su da je Fiorentina jedan od zainteresovanih klubova. Vidić je u karijeri pre Junajteda igrao za Crvenu zvezdu i Spartak iz Moskve, odakle je 2006. godine prešao u redove . Za klub sa "Old Traforda" odigrao je 281 utakmicu, postigao 18 golova i osvojio pet titula u Premijer ligi, Ligu šampiona, Svetsko klupsko prvenstvo, tri Liga kupa i pet trofeja Komjuniti šild.
