> Izvor: B92
> Datum: utorak 14.01.2014.  
> Rubrika: sport_fudbal
> Naslov: "Kokos" odveo Lacio u četvrtfinale
> Članak:

Golovima Brajana Andresa Peree Vargasa ekipa Lacija plasirala se u četvrtfinale Kupa Itaije.
Lacio je pobedio Parmu 2:1, a popularni Kokos je Rimljane u narednu rundu takmičenja odveo golom u 91. minutu.
Prethodno je doneo prednost Laciju u 25, ali je gol Kolumbijca u finišu poluvremena anulirao Džonatan Biabiani.
Lacio je ostvario važnu pobedu za povratak samopouzdanja. Tim Edoarda Reje je nadigrao Parmu i plasirao se u četvrtfinale Kupa. Već u 25. minutu prednost domaćinu doneo je mladi Kolumbijac Brajan Perea, ali je u samom finišu poluvremena Džonatan Biabiani izjednačio. Nijedan tim nije bio preterano opasan u nastavku, sve je mirisalo na produžetke, ali je samo nekoliko sekundi pre kraja utakmice 20-godišnji Perea, kojem je nadimak "Kokos", doneo veliku pobedu svom timu. Kup Italije, osmina finala:Lacio - Parma 2:1 sreda:Katanija - Sijena Milan - Specija Napoli - Atalanta
