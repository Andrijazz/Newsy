> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Vučinić ipak ide u Inter?
> Članak:

Crnogorski fudbaler Mirko Vučinić ipak bi mogao da ostane u Italiji, ali da pređe u Inter iz Juventusa, iako su mediji objavili da pregovara sa Arsenalom.
Prema izvorima italijanskih medija, u ponedeljak je došlo do obrta i ‘stara dama’ i ‘nerazuri’ su blizu dogovora o trejdu, po kojem bi se Vučinić preselio u Milano, a Fredi Guarinse prešao u redove šampiona Italije.
Trener Intera Valter Macari više puta je istakao da želi da ojača napad, a 30-godišnji Vučinić bi bio pravo pojačanje za . Međutim, londonski klub želi Vučinića na pozajmicu, dok Juventus želi da ga proda, zbog čega se čini da je Inter favorit za njegove usluge. Italijanski mediji prenose da se Vučinić već oprostio od saigrača iz Juventusa i da je u ponedeljak ranije napustio trening kamp u Vinovu. Prema istim izvorima, pregovori dva kluba su u poodmakloj fazi i da se očekuje da će u suprotnom pravcu otići Guarin. Po tom dogovoru vrlo lako može da se desi da ne bude uključen novac, već isključivo trejd dvojice igrača. Kolumbijski internacionalac želi da napusti Inter, a prethodno je bio na meti Čelsija, ali nije došlo do dogovora.
