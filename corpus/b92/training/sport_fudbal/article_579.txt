> Izvor: B92
> Datum: subota 18.01.2014.  
> Rubrika: sport_fudbal
> Naslov: Milinković novi trener Voždovca
> Članak:

Nakon odlaska Nenada Lalatovića u Napredak, na funkciju prvog trenera Voždovca postavljen je Zoran Milinković.
Promocija novog trenera zakazana je za ponedeljak u 12.00 na stadionu superligaša koji je jesenji deo sezone završio na 11. mestu sa 16 bodova.
U dosadašnjoj trenerskoj karijeri Milinković je vodio Obilić, BSK Borču, Kolubaru, Srem, Spartak, Vojvodinu, OFK Beograd i Aris.
Njegovi najznačajniji trenerski rezultati su finale Kupa Srbije sa Vojvodinom 2011. godine i četvrto mesto u Superligi sa subotičkim Spartakom. U septembru je Milinković napustio "romantičare" i otišao u grčki Aris, ali je posle serije od devet prvenstvenih utakmica bez pobede dobio otkaz krajem decembra.
