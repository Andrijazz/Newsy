> Izvor: B92
> Datum: subota 18.01.2014.  
> Rubrika: sport_fudbal
> Naslov: Đorđević odlučuje do ponedeljka
> Članak:

Fudbaler Nanta Filip Đorđević bi u naredna dva dana mogao da odluči da li će preći u Lacio ili Inter, prenosi italijanska “Gazeta delo Sport”.
Đorđeviću ugovor sa Nantom ističe na leto, ali bi sada mogao da odabere klub kojem bi se priključio na kraju sezone kao slobodan igrač.
Kako navodi italijanski list, Đorđević je odbio turski Trabzon, a najbliži je odluci da se preseli u Lacio.
Đorđević je ove sezone postigao osam golova i skrenuo pažnju mnogih evropskih klubova. Tokom karijere, srpski fudbaler je igrao u Crvenoj zvezdi i Radu, a od 2008. godine je član Nanta. Za reprezentaciju Srbije odigrao je osam utakmica i postigao tri gola.
