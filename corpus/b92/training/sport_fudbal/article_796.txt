> Izvor: B92
> Datum: petak 24.01.2014.  
> Rubrika: sport_fudbal
> Naslov: Juventus na Olimpiku, Roma u Veroni
> Članak:

Fudbaleri Juventusa gostuju u subotu Laciju u Rimu u derbiju 21. kola italijanske Serije A.
Šampion Italije poražen je tokom nedelje na istom stadionu od Rome u Kupu, ali sada želi da nastavi sa dobrim igrama u ligi.
Bio je to prvi poraz ekipe iz Torina u 2014. godini i tek drugi u ovoj sezoni u Italiji.
"Ne volimo da gubimo. Kup Italije bio je jedan od naših ciljeva i razočarani smo zbog poraza. Moramo da se podignemo i koncentrišemo se na Lacio", rekao je Andrea Barzalji, defanzivac Juvea. U prošlom kolu Juve je slavio protiv Sampdorije sa 4:2 i tako ostvario 12. uzastopnu pobedu u Seriji A. Prvi pratilac Juventusa na tabeli, ekipa Rome, ovog vikenda gostuje Veroni.
 i dočekuje Đenou.
Inter će protiv Katanije pokušati da ostvari prvu pobedu u 2014. godini, a u još većim problemima je Milan sa novim trenerom Klarensom Sedorfom.  su trenutno tek 11. na tabeli, a u nedelju gostuju Kaljariju na Sardiniji. Veoma zanimljivo je i u donjem delu tabele. Kjevo, Bolonja i Sasuolo imaju po 17 bodova, dok su na začelju ekipe Livorna i Katanije sa po 13 osvojenih bodova. Serija A, 21. kolo: subota:Napoli - Kjevo Lacio - Juventus nedelja:Verona - Roma Torino - Atlanta Sampdorija - Bolonja Inter - Katanija Kaljari - Milan Livorno - Sasuolo Parma - Udineze Fiorentina - Đenoa Tabela: 1. Juventus 55 2. Roma 47 3. Napoli 434. Fiorentina 40 5. Inter 326. Verona 32 7. Torino 29 8. Parma 29 9. Lacio 27 10. Đenoa 26 11. Milan 25 12. Atalanta 24 13. Sampdorija 21 14. Kaljari 21 15. Udineze 20 16. Kjevo 17 17. Bolonja 1718. Sasuolo 17 19. Livorno 13 20. Katanija 13
