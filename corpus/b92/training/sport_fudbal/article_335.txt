> Izvor: B92
> Datum: subota 11.01.2014.  
> Rubrika: sport_fudbal
> Naslov: Everton doveo Irca iz Moskve
> Članak:

Doskorašnji veznjak Spartaka iz Moskve Ejden Mekgidi prešao je u redove Evertona. Reprezentativac Republike Irske potpisao je ugovor na četiri i po godine.
Mekgidi je trebalo da pređe u Everton na kraju sezone, ali je menadžer 'plavaca' Roberto Martines odlučio da svoj klub pojača odmah.
Mekgidi je pre Spartaka iz Moskve nastupao za škotski Seltik od 2004. do 2010. godine, sa kojim je imao velikog uspeha. osvojio četiri škotske Premijer Lige, dva Liga kupa i dva škotska kupa.
On se u napadu više ističe asistencijama nego golovima. Na 344 utakmice u karijeri uz 50 golova imao je 112 proigravanja. Za reprezentaciju Irske nastupao je 63 puta i postigao 3 pogotka.
