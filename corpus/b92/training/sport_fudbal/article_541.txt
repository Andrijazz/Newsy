> Izvor: B92
> Datum: petak 17.01.2014.  
> Rubrika: sport_fudbal
> Naslov: Milosavljev prešao u Levadijakos
> Članak:

Srpski fudbaler Vladan Milosavljev potpisao je u petak ugovor na dve i po godine sa grčkim prvoligašem Levadikosom.
"Došao sam da pomognem klubu da izbori opstanak u grčkom prvenstvu i nadam se da ću uspeti u tome, daću sve od sebe. Veoma sam srećan zbog selidbe u Grčku", rekao je Milosavljev agenciji Beta.
Milosavljev ima 26 godina i igra u veznom redu. On je počeo u Radu, odakle je 2006. godine prešao u Crvenu zvezdu. Igrao je još za Hajduk iz Kule, makedonski Vardar, a od 2008. je u Češkoj nastupao za Karvinu, Viktoriju iz Žižkova i Banjik iz Ostrave, odakle je otišao u Levadikos. Levadikos je posle 19 utakmica na 15. mestu Superlige Grčke sa 20 bodova, jednim više od Plataniasa koji je u zoni ispadanja.
