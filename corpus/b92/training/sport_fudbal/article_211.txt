> Izvor: B92
> Datum: sreda 8.01.2014.  
> Rubrika: sport_fudbal
> Naslov: Negredo demolirao Vest Hem
> Članak:

Fudbaleri Mančester Sitija nalaze se na korak do plasmana u finale Liga Kupa, pošto su na svom "Etihadu" demolirali Vest Hem – 6:0(3:0).
Junak pobede 'Građana' bio je Alvaro Negredo postigavši het-trik. Španac je savladao zemljaka Adrijana u 12, 26. i 49. minute.
Posebno je bio efektan prvi pogodak, kada je posle pâsa Jaje Turea, iz voleja zakucao loptu u gol. Igrač iz Obale Slonovače je pet minuta pre odmora prekinuo seriju kolege iz napada, da bi Edin Džeko u 60. i 90. minutu postavio konačan rezultat.
Manuel Pelegrini odlučio je da odmori Aleksandra Kolarova, pa je prednost dobio Gajl Kliši, ali je naš as ipak ušao u igru u 79. minute, kada je zamenio junaka meča. Za deset minuta uspeo je da upiše asistenciju, prilikom drugog gola napadača iz Bosne i Hercegovine, koji se istakao i sa dve asistencije. Matija Nastasić je posle oporavka i drugi meč presedeo na klupi. Ukoliko Mančester Junajted uspe da nadoknadi minus iz Sanderlenda - u finalu na Vembliju mogli bi da gledamo mančesterski derbi. Polufinale Liga Kupa: Mančester Siti - Vest Hem 5:0(3:0) Negredo 12,26,49, Jaja Ture 40, Džeko 60 utorak: Sanderlend - Mančester Junajted 2:1
