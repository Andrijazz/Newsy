> Izvor: B92
> Datum: nedelja 19.01.2014.  
> Rubrika: sport_fudbal
> Naslov: Ančeloti pohvalio Luku Modrića
> Članak:

Trener Real Madrida Karlo Ančeloti bio je zadovoljan igrom svog tima u pobedi nad Betisom 5:0, a posebno je istakao Luku Modrića.
"Utakmice su lake jedino u retrospektivi. Pre meča svaki rival može da uzrokuje probleme, ali dobro smo se spremili i odigrali smo kako treba. Bejl je igrao dobro, kao i ceo tim. Ronaldo, Bejl i Benzema su bili vrlo efektni, igrali smo kvalitetno i koncentrisano. Takođe, imali smo mnogo pomoći iz sredine terena i zato smo stvorili mnogo šansi, pogotovo je Modrić bio dobar“.
Hrvatski reprezentativac istakao se i lepom fintom. Real se sada izjednačio na vrhu tabele sa Atletikom i Barselonom, ali ta dva tima imaju utakmicu maje. "Ovaj meč bio je važna prilika da dođemo na vrh tabele. Možda samo na jednu noć, ali spavali smo jaku dobro", kaže Italijan. Atletiko igra sa Seviljom, dok Barselona za rivala ima Levante.
