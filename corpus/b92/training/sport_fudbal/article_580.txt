> Izvor: B92
> Datum: subota 18.01.2014.  
> Rubrika: sport_fudbal
> Naslov: Liverpul samo do boda protiv Vile
> Članak:

Fudbaleri Liverpula i Aston Vile odigrali su u 22. kolu Premijer lige zanimljiv meč na "Enfildu", koji je završen bez pobednika – 2:2(1:2).
'Crveni' su uspeli da nadoknade dva gola zaostatka i izbegnu poraz, ali nisu imali ni sreće da stignu do potpunog preokreta.
Domaći tim krenuo je ofanzivno, što su gosti iskoristili i preko kontri stigli do dva gola viška. Najpre je Vajman bio precizan u 25, a Banteke 11. minuta kasnije. Staridž je izjednačio pred odmor, a konačan rezultat postavlja Džerard sa penala u 53.
Vila je uspela da odbije ofanzivu Liverpula, i preko krila stvorila nekoliko šansi, od kojih su dve pretvorene u pogotke. Oba puta u ulozi asistenta našao se Gabrijel Agbonlahor. Prvo je posle prodora po levom krilu ubacio loptu na prvu stativu, tamo se najbolje snašao Andreas Vajman i poslao je u gol. Deset minuta kasnije, brzonogo krilo našlo se na drugoj strani terena, ovoga puta gađao je drugu stativu, Minjole je promašio loptu, a Benteke je smestio u praznu mrežu. Belgijanac je postigao svoj četvrti gol, na poslednja četiri meča protiv tima iz grada 'Bitlsa' Ipak, domaći se nisu predali, već su od tog trenutka krenuli još jače da napadaju. Takav pristup isplatio se u nadoknadi prvog dela igre, kada je Staridž na pâs Hendersona doneo nadu svom timu. Posle penala na Suaresom, koji je bio diskutabilan, i sigurne egzekucije Stivena Džerarda, činilo se da L'pul može do pobede, ali su se gosti odbranili. Popularni 'Stivi Dž' postigao je svoj 12 gol protiv tima iz Birmingema, nikome nije dao više. Najbliži pogotku bili su Džordan Henderson i Luis Suares. Urugvajac je pripretio iz slobodnjaka, ali je pogodio samo spoljni deo mreže. S druge strane, Delp je pokušao sa gotovo 30 metara, ali za malo je bio neprecizan.
Rezultati i strelci 22. kola: subota: Sanderlend - Sautempton 2:2(1:2) Arsenal - Fulam 2:0(0:0) Kasorla 57, 62 Kristal Palas - Stouk 1:0(1:0) Pančon 51 Mančester Siti - Kardif 4:2(2:1) Džeko 14, Navas 33, Ture 76, Aguero 79 - Nun 29, Kembel 90) Norič - Hal 1:0 Benet 87 Vest Hem - Njukasl 1:3 Vilijamson 45. (ag) - Kabaj 16, 90, Remi 33 Liverpul - Aston Vila 2:2 Staridž 45+2, Džerard 53 - Vajman 25, Benteke 36 nedelja: Svonsi - Totenhem (14:30) Čelsi - Mančester junajted (17:00) ponedeljak: VBA - Everton (21:00) Tabela: 1. Arsenal 22 16 3 3 43:19 51 2. Mančester Siti 22 16 2 4 63:25 50 3. Čelsi 21 14 4 3 40:19 46 4. Liverpul 22 13 4 5 53:28 43 5. Everton 21 11 8 2 34:19 41 6. Totenhem 21 12 4 5 26:25 40 7. Mančester Junajted 21 11 4 6 35:24 37 8. Njukasl 22 11 3 8 32:28 36 9. Sautempton 22 8 7 7 29:25 31 10. Aston Vila 21 6 6 10 22:29 24 11. Hal 22 6 5 11 22:28 23 12. Norič 22 6 5 11 18:35 23 13. Stouk 22 5 7 10 22:36 22 14. Svonsi 21 5 6 10 26:30 21 15. VBA 21 4 9 8 23:28 21 16. Kristal Palas 22 6 2 14 14:31 20 17. Fulam 22 6 1 15 22:48 19 18. Vest Hem 22 4 6 12 22:33 18 19. Sanderlend 22 4 6 12 21:36 18 20. Kardif 22 4 6 12 17:38 18
