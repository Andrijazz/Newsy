> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Mančester Siti kupio Melburn Hart
> Članak:

Fudbalski klub Mančester Siti preuzeo je australijski Melburn Hart, pošto je kupio većinsko vlasništvo nad tim članom A lige.
Po tom dogovoru, 20 odsto vlasništva ostalo je u posedu Melburn Storma, ragbi tima.
Siti je tako preuzeo drugi fudbalski klub u poslednjih godinu dana, pošto je prethodno kupio Njujork Siti, koji će ući u MLS 2015. godine.
"Uzbuđeni smo zbog mogućnosti da preuzmemo Melburn Hart, jedan od najuspešnijih fudbalskih klubova u Australiji i tom delu sveta", rekao je generalni direktor Sitija Feran Sorijano, "Verujemo u jaku sportsku kulturu Melburna, koja će u kombinaciju sa fudbalskom i komercijalnom ekspertizom u našem konzorcijumu doneti sjajne rezultate na terenu i van njega". Melburn Hart je trenutno na samom začelju A lige sa samo jednom pobedom od početka sezone, a boje tog kluba trenutno brani Hari Kjuel.
