> Izvor: B92
> Datum: utorak 21.01.2014.  
> Rubrika: sport_fudbal
> Naslov: Novih 7000 mesta na Nou Kampu
> Članak:

Rukovodstvo Barselone odbacilo je mogućnost izgradnje novog stadiona i odlučiilo da obnovi postojeći, potvrdio je predsednik kluba Sandro Roselj.
Članovi Barselone, koji kolektivno poseduju katalonski klub, dobiće priliku da početkom aprila na referendumu glasaju da kapacitet najvećeg evropskog stadiona bude povećan sa 98.000 na 105.000 posetilaca.
Rojters prenosi da će opsežna obnova Nou Kampa koštati oko 600 miliona evra, a ukoliko predlog prodje na referendumu radovi će početi u maju 2017. godine i trajati do februara 2021. Osim povećanja kapaciteta, stadion i njegova okolina u potpunosti će biti modernizovani. Barselona će u periodu obnove Nou Kampa utakmice kao domaćin igrati na svom stadionu pošto će se najveći deo radova obavljati van fudbalske sezone.
