> Izvor: B92
> Datum: petak 17.01.2014.  
> Rubrika: sport_fudbal
> Naslov: Mojs: Runi ne igra protiv Čelsija
> Članak:

Fudbaler Mančester Junajteda Vejn Runi nije se još oporavio od povrede prepona i propustiće nedeljni derbi Premijerlige sa Čelsijem.
Engleski reprezentativac je poslednji meč odigrao protiv Totenhema 1. januara, a menadžer Junajteda Dejvid Mojs istakao je da Runi još nije spreman za povratak.
"Trenirao je, dobro se oseća i nadam se da će uskoro moći da igra utakmice. Ne bih želeo da prognoziram kada će se vratiti na teren, moguće je da će igrati sa Sanderlendom", rekao je Mojs.
Sa Škotom su saglasne i prognoze lekara da bi napadač na teren mogao da se vrati naredne srede u revanš meču polufinala Liga kupa protiv Sanderlend, u kojem će Junajted juriti gol minusa (1:2). Runi je ove sezone u Premijer ligi odigrao 17 utakmica i postigao devet golova.
