> Izvor: B92
> Datum: subota 4.01.2014.  
> Rubrika: sport_fudbal
> Naslov: Roselj: Najuzbudljivija Primera
> Članak:

Predsednik Barselone Sandro Roselj rekao je da je ove sezone špansko prvenstvo najuzbudljivije u poslednjih nekoliko godina
Roselj je dodao da će se tri prvoplasirana tima do poslednjeg kola boriti za titulu.
"Bez sumnje, ovo prvenstvo je najuzbudljivije u poslednjih nekoliko godina. Atletiko Madrid je potvrda toga. Ovaj tim ima dobar projekat, na polovini prvenstva su prvi. Mi smo spremni za odbranu titule, ali sva tri tima imaju šanse da na kraju budu prvi", rekao je Roselj španskim medijima.
Atletiko Madrid je trenutno prvi na tabeli španskog prvenstva sa 49 bodova, tri više od drugoplasirane Barselone, koja ima meč manje. Real Madrid je treći sa 41 poenom i takođe utakmicom manje. Roselj je predsednik Barselone od 2010. godine.
