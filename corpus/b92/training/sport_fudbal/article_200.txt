> Izvor: B92
> Datum: utorak 7.01.2014.  
> Rubrika: sport_fudbal
> Naslov: Bejl: Posao da asistiram Ronaldu
> Članak:

Fudbaler Real Madrida Garet Bejl rekao je da je srećan zbog povratka u tim posle pauze zbog povrede.
Bejl je tri nedelje bio van terena zbog povrede butnog mišića, ali ističe da je zadovoljan svojim fizičkim stanjem.
Velšanin je po ulasku u igru asistirao Kristijanu Ronaldu koji je postigao 400. gol u karijeri. Real je slavio sa 3:0, iako je Selta imala mnogo šansi da povede.
"Moja asistencija Ronaldu? To je moj posao. Bio je to težak meč i važno je što smo uspeli da osvojimo tri boda. Veoma sam zadovoljan što smo pobedili u svom prvom meču u 2014. godini. Dobro smo se odmorili tokom Božićnih praznika i sada željno iščekujemo novu godinu. Osećam se odlično, želim da igram i da pomognem timu u 2014", rekao je Bejl. Posle ove pobede, Real je zadržao treće mesto u primeri sa pet bodova manje od Barselone i Atletika. Bejl je u španskoj Primeri nastupio na 11 utakmica i postigao sedam golova.
