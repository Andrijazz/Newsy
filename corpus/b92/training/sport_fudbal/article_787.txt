> Izvor: B92
> Datum: petak 24.01.2014.  
> Rubrika: sport_fudbal
> Naslov: BL: Nema odbrane od Bajerna!
> Članak:

Fudbaleri Bajerna iz Minhena i dalje su jedini neporaženi tim u Bundesligi, na otvaranju 18. kola savladali su Menhengladbah u gostima rezultatom 2:0.
Bavarci su do vođstva stigli već u sedmom minutu, kada je Mario Gece pogodio na asistenciju Tomasa Milera, koji je u 53. iz jedanaesterca stavio tačku na meč.
Bajern je ovim trijumfom učvrstio prvu poziciju sa 47 bodova, deset više od drugoplasiranog Bajera, dok Menhengladbah ostaje na trećem mestu, ali sa samo bodom više od Dortmunda, odnosno dva od Volfsburga.
Fudbaleri aktuelnog šampiona Evrope ni u jednom trenutku nisu dali šansu domaćem timu da pripreti, te su postali prvi tim koji je stigao do 15 pobeda nakon 17 kola, neporaženi su na poslednje 43 utakmice u ligi, od toga 26 na gostujućem terenu. Pravi karambol dogodio se u 51. minutu u kaznenom prostoru domaćih, Ter Štegen je odbranio nekoliko udaraca, međutim defanzivna linija Borusije nije bila na visini zadatka, a Granit Džaka je u jednom trenutku odigrao rukom. Izabranici Pepa Gvardiole uputili su čak 23 udarca na gol Ter Štegena, a uz to imali su čak 61% vremena loptu u posedu. Prvi gol je stigao već u sedmom minutu kada je Miler dobio loptu na desnom krilu, centrirao po zemlji ka šesnaestercu gde se lepo snašao Gece i oštrim udarcem u levi ugao zatresao mrežu Menhengladbaha.
To je bilo dovoljno za sudiju da pokaže na belu tačku, a siguran egzekutor bio je Tomas Miler. Parovi 18. kola Bundeslige: petak: Borusija Menhengladbah - Bajern Minhen 0:2 Gece 7, Miler 53p subota: 15.30 Borusija Dortmund - Augsburg 15.30 Štutgart - Mainc 15.30 Volfsburg - Hanover 15.30 Nirnberg - Hofenhaim 15.30 Frajburg - Bajer Leverkuzen 18.30 Ejntraht Frankfurt - Herta nedelja: 15.30 Verder Bremen - Ajntaht Braunšvajg 17.30 Hamburger SV - Šalke 04 Tabela: 1. Bajern Minhen 17 15 2 0 44:8 47 2. Bajer Leverkuzen 17 12 1 4 32:16 37 3. Borusija Dortmund 17 10 2 5 38:20 32 4. Borusija Menhengladbah 18 10 3 5 35:21 33 5. Volfsburg 17 9 3 5 28:19 30 6. Herta 17 8 4 5 27:20 28 7. Šalke 17 8 4 5 32:28 28 8. Augzburg 17 7 3 7 21:25 24 9. Majnc 17 7 3 7 25:31 24 10. Štutgart 16 5 4 7 29:31 19 11. Verder Bremen 17 5 4 8 22:37 19 12. Hofenhajm 17 4 6 7 36:38 18 13. Hanover 17 5 3 9 23:31 18 14. Hamburger SV 17 4 4 9 33:38 16 15. Ajntraht Frankfurt 17 3 6 8 20:29 15 16. Frajburg 17 3 5 9 16:31 14 17. Ajntraht Braunšvajg 17 3 2 12 10:32 11 18. Nirnberg 17 0 11 6 17:33 11
