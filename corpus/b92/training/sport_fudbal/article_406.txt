> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Gutijeres želi kod Hjutona u Norič
> Članak:

Argentinski fudbaler Honaz Gurijeres nagovestio je odlazak iz Njukasla u zimskom prelaznom roku i prelazak u Norič, koji vodi njegov bivši trener Kris Hjuton.
Tridesetogodišnji Argentinac izjavio je na Tviteru da mu je bila čast i zadovoljstvo što je pet godina igrao u Njukaslu.
"Nadam se da će klub ovu sezonu završiti što uspešnije i želim sve najbolje mojim saigračima", rekao je Gutijeres koji se pridružio Njukaslu iz Maljorke uoči starta sezone 2008/09 uz petogodišnji ugovor.
Hjuton je potvrdio da Norič želi Gutijeresa. "Postoji interesovanje za Gutijeresom, ali ništa još nije potvrdjeno", napisao je Hjuton takođe na Tviteru. Gutijeres je do sada za Njukasl igrao na 195 utakmica i postigao 11 golova, ali ga je menadžer Alen Perdju samo dva puta uvrstio u prvi tim ove sezone - počev od poraza od 4:0 protiv Mančester Sitija prvog vikenda sezone i u pobedi nad Kardifom u oktobru rezultatom 2:1. Argentinac je bio jedan od standardnih Hjutonovih prvotimaca, dok je on obavljao ulogu menadžera u Njukaslu od juna 2009. do decembra 2010, u periodu kada se klub vratio u Premijerligu. Njukasl je trenutno osmi na tabeli, posle poraza od 2:0 od Sitija u nedelju, dok je Norič dva boda iznad zone ispadanja, izgubivši istim rezultatom od Evertona u subotu.
