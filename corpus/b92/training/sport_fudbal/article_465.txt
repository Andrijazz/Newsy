> Izvor: B92
> Datum: sreda 15.01.2014.  
> Rubrika: sport_fudbal
> Naslov: Odluka o Lukoviću opet odložena
> Članak:

Odluka o eventualnom povratku Aleksandra Lukovića u Crvenu zvezdu nije doneta u utorak.
Iako su mnogi beogradski mediji preneli da je reprezentativac dobio dozvolu Zenita da pregovara sa Zvezdom, to se još uvek nije dogodilo.
Kako nam je iz kluba saopšteno, odluka će biti doneta u sredu ili četvrtak. Lukoviću ugovor sa Zenitom ističe tokom leta, a još nije izvesno ni o kom tipu transfera se radi.
Kraljevčanin je u dresu lidera ruskog prvenstva imao mizernu minutažu - nastupio je u po jednoj utakmici lige, kupa i Lige šampiona, a na terenu je ukupno proveo samo 59 minuta. Luković se od Zvezdinog dresa oprostio 2006, a u međuvremenu je nastupao za Udineze.
