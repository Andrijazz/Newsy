> Izvor: B92
> Datum: petak 17.01.2014.  
> Rubrika: sport_fudbal
> Naslov: Radović igrač godine u Poljskoj
> Članak:

Fudbaler Legije Miroslav Radović proglašen je za najboljeg igrača poljskog prvenstva u 2013. godini u izboru Udruženja fudbalera te zemlje.
Za najboljeg poljskog fudbalera u prošloj godini proglašen je član Borusije iz Dortmunda Robert Levandovski, koji je to priznanje dobio treći put zaredom.
"Velika mi je čast što su me baš fudbaleri proglasili za najboljeg igrača prve poljske lige. Ova nagrada će me samo motivisati da dam sve od sebe kako bih sa Legijom odbranio titulu prvaka Poljske", istakao je Radović.
Nekadašnji fudbaler Partizana je dobio poljsko državljanstvo, ali je naglasio da ne želi da igra za tamošnji nacionalni tim, već da hoće klubu da oslobodi mesto stranca. Srbin je u jesenjem delu sezone na 14 mečeva postigao šest golova, a nedavno je produžio ugovor sa Legijom do 2017. godine. On je 2006. godine iz Partizana prešao u Legiju, za koju je odigrao 288 utakmica i postigao je 55 golova.
