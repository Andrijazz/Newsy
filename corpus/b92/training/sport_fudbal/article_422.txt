> Izvor: B92
> Datum: utorak 14.01.2014.  
> Rubrika: sport_fudbal
> Naslov: Ibra Klopu: Doći ću za džabe
> Članak:

U ponedeljak je u Cirihu održana ceremonija dodele „Zlatne lopte“, na kojoj je došlo do zanimljivog susreta između Zlatana Ibrahimovića i Jirgena Klopa.
Zvezda večeri očekivano je bio Kristijano Ronaldo, koji je poneo titulu za najboljeg na svetu u 2013. godini, ali ni Ibrahimović nije ostao praznih šaka.
Fudbaler Pari Sen Žermena osvojio je nagradu "Ferenc Puškaš", za najlepši gol prošle godine, zahvaljujući sjajnim  na meču Švedske i Engleske, dok je Klop bio u konkurenciji za trenera godine, ali je ta titula otišla u ruke Jupa Hajnkesa. U jednom trenutku Ibrahimović i Klop su se našli jedan pored drugoga, pa nisu propustili šansu da malo proćaskaju, a vrlo brzo tema razgovora postao je budući klub švedskog fudbalera. Evo kako je to izgledalo: Ibrahimović: "Kada me dovodiš u Dortmund?". Klop: "Molim te, morao bih da prodam ceo tim". Ibrahimović: "Ne, ne, doći ću za džabe". Klop: "Doći ćeš za džabe? Da li ste snimili šta je rekao?" Ibrahimović: "Doći ću za džabe u Dortmund. Ovaj razgovor samo nije za predsednika Pari Sen Žermena". U slučaju da na leto Ibrahimović ipak završi u Dortmundu, setićemo se gde je dogovor pao i na koji način.
