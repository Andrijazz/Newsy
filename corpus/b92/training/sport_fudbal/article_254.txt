> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Pepe Mel novi menadžer VBA
> Članak:

Fudbalski klub Vest Bromvič Albion imenovao je Španca Pepea Mela za novog menadžera.
Klub iz grada u blizini Birmingema dogovorio je sa Melom saradnju na 18 meseci, a on će preuzeti dužnost od Kejta Dauninga, koji je privremeno vodio ekipu na pet utakmica.
Vest Bromvič Albion trenutno zauzima 14. mesto na tabeli Premijer lige i četiri boda je iznad zone ispadanja.
50-godišnji Pepe Mel tokom trenerske karijere vodio je više španskih klubova, a početkom decembra otpušten je u Betisu iz Sevilje posle serije loših rezultata.
