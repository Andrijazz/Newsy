> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: "Riberija za Ronalda? Nikad!"
> Članak:

Predsednik Bajerna Karl-Hajnc Rumenige nema previše poštovanja za Kristijana Ronalda, ili pak veoma veruje u najboljeg igrača Bavaraca Franka Riberija.
On je rekao da nemački klub nikada ne bi pristao da Francuza zameni Portugalcem, a ta izjava je stigla nakon dodele Zlatne lopte.
“Kada sam video koga je sve Kristijano Ronaldo doveo iz Madrida u Cirih, bilo je jasno šta će da se desi. Ipak, Bajern nikada ne bi menjao Franka za Kristijana”, rekao je Rumenige.
On je naveo i da će šampion Evrope uraditi sve kako bi u svojim redovima zadržao Marija Mandžukića i Arjena Robena i za sledeću sezonu. "Mario je "prebacio" očekivanja i zadržaćemo ga u Minhenu. Takođe, razgovaramo i sa Arjenom i njegovim ocem i očekujem da uskoro utanačimo detalje. Imam dobar osećaj kada su u pitanju ta dva igrača", dodao je Rumenige. Riberi je u izboru za Zlatnu loptu završio na trećem mestu, iza Ronalda i Lionela Mesija.
