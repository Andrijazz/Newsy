> Izvor: B92
> Datum: petak 17.01.2014.  
> Rubrika: sport_fudbal
> Naslov: Nant želi da zadrži Đorđevića
> Članak:

Direktor francuskog Nanta Frank Kita rekao je da nije čuo za interesovanje Intera za napadača Filipa Đorđevića.
Kita je istakao da u Nantu misle da je njihov fudbaler potpisao predugovor sa Laciom.
"Mi u Nantu mislimo da je Filip već potpisao za Lacio. Kako će se snaći u Italiji? Hajde prvo da vidimo da on tamo stigne, i onda ćemo znati. U međuvremenu, on je igrač Nanta", rekao je generalni direktor Nanta Frank Kita za portal Kalčomerkato.
Đorđeviću u junu ističe ugovor i navodno se dogovorio o prelasku u Lacio, ali se u italijanskim medijima pojavila informacija da Inter želi da već u januaru dovede srpskog reprezentativca. "Nismo imali kontakt sa Interom. Ako ga Inter odmah želi, onda mora pre svih nama da se obrati", kazao je Kita. On je naveo da bi bilo najbolje da Đorđević ostane u francuskom klubu i sledeće sezone. "Da li bismo više voleli da ĐorĐević preĐe u Inter u januaru, ili u Lacio u junu? Više bismo voleli da ostane i da mu ponudimo produžetak ugovora", rekao je čelnik Nanta. Đorđević je ove sezone na 20 prvenstvenih utakmica postigao osam golova za Nant.
