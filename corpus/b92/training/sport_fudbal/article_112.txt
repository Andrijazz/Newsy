> Izvor: B92
> Datum: subota 4.01.2014.  
> Rubrika: sport_fudbal
> Naslov: Venger: Kosta košta 145 miliona
> Članak:

Fudbaler Atletika Dijego Kosta je još od leta na meti Arsenala, a iako 'tobdžije' kubure sa napadačima, nisu spremni da potroše 145 miliona funti za njega.
Iako postoji podatak da Kosta ima klauzulu prema kojoj mora da bude pušten za 32 miliona, menadžer Arsenala Arsen Venger smatra da ne bi mogao da ga potpiše za manje od 145 miliona.
"Treba tražiti dugoročno rešenje, ali ako to nije moguće, uvek postoje klubovi koji zbog loše finansijske situacije žele da se na nekoliko meseci reše igrača sa visokim ugovorima", ističe Venger. S obzirom da su povređeni i Žiru i Bentner, Arsenal se dovodi u vezu sa mnogim napadačima. Ipak, čini se kao da je najrealnija opcija špic Juventusa i Crne Gore Mirko Vučinić koji je ove sezone bačen u drugi plan zbog ogromne konkurencije u 'Staroj dami'.
