> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Anelka koštao VBA sponzora
> Članak:

Vest Bromvič Albion ostaće bez najvećeg sponzora pošto je fudbaler tog kluba Nikola Anelka proslavio gol gestom koji je protumačen kao antisemitski.
Vest Brom je podržao svog igrača, rekavši da je pozdrav bivšeg francuskog reprezentativca u njegovoj zemlji poznat pod nazivom "kenel" (quenelle) i da nije antisemitski.
Sajt Zupla (Zoopla), čije se ime nalazi na dresovima VBA, saopštio je da će na kraju sezone prekinutisponzorski ugovor, pošto je "preispitao svoju poziciju nakon postupka Anelke".
Fudbalski savez Engleske proveo je skoro mesec dana proučavajući Anelkin gest, ukome se šakom dodiruje rame druge ruke (što se smatra kao 'obrnuti' sieg heil) a onda se spušta ka dole. Napadač Albiona rekao je posle incidenta da se potez neće ponoviti. Ovaj pozdrav popularizovao je francuski komičar čije nastupe neki smatraju antisemitskim, inače dobar priljatelj iskusnog napadača.
