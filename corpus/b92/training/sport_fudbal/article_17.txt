> Izvor: B92
> Datum: sreda 1.01.2014.  
> Rubrika: sport_fudbal
> Naslov: Gol Kolarova, Siti otvorio 2014.
> Članak:

Fudbaleri Mančester Sitija na najbolji način su otvorili 2014. godinu, pošto su pobedili Svonsi u gostima sa 3:2.
Siti je na otvaranju 20. kola Premijer lige bio bolji od Svonsija, a strelac trećeg gola bio je reprezentativac Srbije Aleksandar Kolarov.
Pre njega golove su postigli Fernandinjo i Jaja Ture, dok je dvostruki strelac za Svonsi bio Boni.
 su ovom pobedom bar na nekoliko sati preuzeli lidersku poziciju na tabeli, dok je velški tim na 11. mestu sa 21 bodom. Ostali mečevi igraju se u terminu od 16 časova, dok kolo derbijem zatvaraju Mančester Junajted i Totenhem. Prvi duel dana bio je na programu u Velsu gde je Svonsi dočekao 'građane'. Utakmica je počela u laganom ritmu, a Siti, u čijih startnih 11 se nalazi i Aleksandar Kolarov, imao je blagu inicijativu. Boni je na drugoj strani pokušao sa distance, bez uspeha, a već u 14. minutu tim Manuela Pelegrinija je stigao do vođstva, strelac je bio Brazilac Fernandinjo.
Veliku priliku za izjednačenje imao je De Guzman u 24. minutu. Posle odlične akcije kroz sredinu terena i dodavanja Bonija, De Guzman je ušao u kazneni Sitija i šutirao, ali je njegov slab udarac uhvatio Hart. Svonsi je u poslednjih 15-ak minuta prvog poluvremena preuzeo inicijativu, a najviše je napadao po desnom boku gde je vvrlo ofanzivan Anhel Ranhel. Nekoliko puta se stvorila gužva u šesnaestercu Sitija, ali ni to, ni dobri Šutevi Bonija nisu bili dovoljni za izjednačenje. Na drugoj strani šanse za drugi gol imali su Džeko i Nasri, prvi je loše primio loptu u izglednoj situaciji, a drugi je šutirao pored gola iz voleja. Svonsi je konačno stigao do zasluženog izjednačenja, ali je gol postignut iz ofsajda. Konačno je prošao jedan centaršut sa desne strane, asistent je bio De Guzman, a Boni je lepo glavom spustio loptu u mrežu. Drugo poluvreme krenuo je napadima domaće ekipe, ponovo je Boni pravio najviše problema, ali bez konkretnih prilika. Počeo je Siti da se oslobađa pritiska i stigao do najbolje šanse u kojoj se našao Negredo koji je iskoristio lošu procenu odbrani, međutim ni on nije uspeo da zatrese mrežu
Kiša i klizav teren sve više su pravili problema gostima, ali kada Sitiju ne ide, tu je Jaja Ture. Ture je privatio jednu odbijenu loptu na liniji od 16 metara, ušao u kazneni i iskosa sa desne strane, uz pomoć odbrambenog igrača poslao loptu u dalji ugao. Nedugo zatim izabranici Manuela Pelegrinija postigli su i treći gol, a strelac je bio reprezentativac Srbije Aleksandar Kolarov. Kolarov je poveo kontru po levoj strani, poneo loptu unutra pošto mu je Ture odvukao igrača i sa nekih 17 metara, slabijom desnom nogom probio golmana Tremela. U narednih nekoliko minuta ekipa sa  je pritiskala i bila najbliža pogotku posle šuta Bonija i nove parade Džoa Harta. Tempo je opao i sve je bilo tako do 91. minuta, kada je Boni postigao novi pogodak. Napadač iz Obale Slonovače je na nekih 25 metara primirio loptu i rezantnim udarcem je poslao u donji desni ugao Hartovog gola. Vremena za izjednačenje nije bilo, pa je Siti stigao 14. pobede u prvenstvu Engleske.
