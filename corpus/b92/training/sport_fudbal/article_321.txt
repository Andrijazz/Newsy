> Izvor: B92
> Datum: subota 11.01.2014.  
> Rubrika: sport_fudbal
> Naslov: Atletiko i Barselona po ukusu Reala
> Članak:

Atletiko Madrid i Barselona odigrali su susret bez golova u derbi meču 19. kola Primere.
"Jorgandžije" i "Blaugrana" su tako ostali na istom rastojanju. Obe ekipe i dalje imaju isti broj bodova (50), ali je Barsa prva zbog bolje gol razlike (+5).
Oba tima imala su periode bolje igre, ali nisu uspeli da smeste loptu u mrežu. Najbolje prilike za domaće propustio je Dijego Kosta, sredinom prvog i početkom drugog poluvremena, dok su sa druge strane najopasniji bili Pedro Rodriges i rezervista Lionel Mesi.
Meč je obeležila 'partija šaha' dvojice trenera, koji su temeljno pripremili pulene za protivnika. Barsa je, naravno, na kraju imala loptu u nogama 70 odsto vremena, ali nije izgledala nadmočno na terenu. Sve akcije 'Blaugrane' završavala su se uglavnom na ivici kaznenog prostora, a veliki posao odradili su krilni igrači Atletika, posebno Arda Turan. Drugo poluvreme donelo nam je ulazak Lionela Mesija i Nejmara na teren, ali ni njih dvojica nisu uspeli da urade bog zna šta. Argentinac je u samom finišu meča uspeo da naniže nekoliko protivničkih igrača, ali je njegov udarac zaustavio sigurni Tibo Kurtoa.
Što se domaćih tiče, najbolje prilike propustio je najbolji strelac lige - Dijego Košta. Najpre je, posle kornera i prebaačene lopte na drugu stativu, za malo ostao kratak na drugoj stativi, dok se u drugoj šansi našao posle kontre. Turan se sjajnim lažnjakom oslobodio čuvara na sredini i uposlio naturalizovanog Španca. Košta je, znalački, uhvatio Pikea u međukoraku i poslao oštar šut sa ivice kaznenog u kontra ugao - ali nije bio precizan. Atletiko i Barselona odigrali su drugi put uzastopno meč bez golova, a poslednji put tako nešto desilo se pre tačno 89 godina. Meč na "Visente Kalderonu" obeležio je i prvi trenerski duel Dijega Simeonea i Herarda 'Tate' Martina. Naime, njih dvojica odmerili su snage na terenu dok je trener Atletika branio bolje Veleza, a Martino Njuels Old Bojsa. Popularni 'Čolo' je jednom prilikom priznao da je odglumio faul u duelu sa 'Tatom', na šta je sudija naseo i pokazao sadašnjem treneru Barse drugi žuti. Tri meča 19. kola već su odigrana, Granada je u petak bila bolja od Valjadolida (4:0), Atletik je pregazio Almeriju, dok je Selta posle preokreta trijumfovala protiv Valensije. Rezultat na "Kalderonu" najviše prija Real Madridu, koji će imati priliku da eventulanim trijumfom nad Espanjolom u nedelju - smanji zaostatak na vodećim dvojcem na tri boda.
Primera, 19. kolo: Atletik Bilbao - Almerija 6:1(3:1) Riko 6, Erera 11, Laporte 31, Adruic 52, Ibai 62, 87 - Barbosa 34 Selta - Valensija 2:1(0:1) Čarsl 50,78 - Pareho 23 Atletiko Madrid - Barselona 0:0 Elče - Sevilja 1:1 Erera 83 - Daniel 89 nedelja: 12:00 Hetafe - Raljo Valjekano 17:00 Betis - Osasuna 19:00 Espanjol - Real 21:00 Levante - Malaga ponedeljak: 22:00 Viljareal - Real Sosijedad petak: Granada - Valjadolid 4:0 Tabela: 1. Barselona 18 16 2 1 53:12 50 2. Atletiko 18 16 2 1 47:11 50 3. Real 18 14 2 2 52:21 44 4. Atletik 19 11 3 5 32:24 36 5. Sosijedad 18 9 5 4 35:23 32 6. Viljareal 18 9 4 5 32:20 31 7. Sevilja 19 8 6 5 34:30 30 8. Valensija 18 7 2 9 25:29 23 9. Granada 19 7 2 10 19:25 23 10. Hetafe 18 7 2 9 20:30 23 11. Espanjol 18 6 4 8 22:24 22 12. Malaga 18 5 5 8 19:23 20 13. Levante 18 5 5 8 17:27 20 14. Almerija 19 5 4 10 22:38 19 15. Osasuna 18 5 3 10 15:28 18 16. Elče 19 4 6 9 17:28 18 17. Selta 18 4 4 10 21:30 16 18. Valjadolid 19 3 7 9 21:33 16 19. Rajo Valjekano 18 4 1 13 18:45 13 20. Betis 18 2 5 11 15:36 11
Uvodnih 15 minuta pripalo je domaćem timu, a već u petom minutu imali su veliku priliku preko Dijega Koste, ali je Valdes odlično odreagovao. Gosti su zatim uspeli da se oslobode i karakterističnom igrom preuzmu konkrolu na terenu. Ipak, svi napadi su se uglavnom završavali na 25 metara od gola, pa Tibo Kurtoa nije imao previše posla. Barsa je nastavila da dominira, ali i dalje nije uspevala da ozbiljnije ugrozi gol domaćina. Najbolju priliku u prvih 45 minuta propušta Dijago Kosta. Posle kornera sa desne strane, Filipe je prebacio loptu glavom na drugu stativu, naturalizovani Španac je sve to lepo ispratio i pokušao iz klizećeg da smesti loptu u gol - ali je za malo ostao kratak. S druge strane, dobru šansu za Katalonce imao je Pedro Rodriges. Uspeo je da se iskrade na prvoj stativi i uputi udarac glavom, ali nije bio precizan.
Oba trenera su odlično taktički postavilja igru, pa stoga ipak nismo videli previse šansi i atraktivnih poteza. Svaka od dveju ekipa imala je periode bolje igre, ali sem dve šanse Dijega Koste nije bilo previše posla za golmane. 'Tata' Martino odlučio se da od starta drugog dela igre ubaci Mesija u igru, a Argentinac je već u drogom napadu zapretio. Četvorostruki osvajač 'Zlatne lopte' ušao je umesto povređenog Andresa Inijeste, koji je se već sredinom poluvremena žalio na povredu. Start drugog dela igre nije nam doneo ništa novo. Opet su uvodni minuti protekli u velikoj borbi na sredini terena, ali je Atletiko opet prvi stigao do šanse. 'Blaugrana' je pokušavala preko Mesija da stvori višak i dodlje u priliku za šut, da bi Dijego Kosta imao solidnu priliku posle kontre.
Arda Turan, daleko najbolji pojedinac meča, povukao je loptu kroz sredinu i gurnuo je u prostor Kosti. Španac je sačekao da Pike bude u raskoraku i spoljnom pokušao da pogodi kontra ugao, ali je lopta završila pored stative. Deset minuta pre kraja meča, posle velike gužve u kaznenom prostoru Barselone, lopta dolazi do Turana koji iz prve hvata volej - ali pravo u Valdesa.
Do završetka meča gledali smo uglavnom napade Barselone. Pokušavali su na sve načine gosti da stignu do pobede, ali postavka Atletika se nije 'pomerala' ni milimetar, pa su igrači gostiju često bili udvajani. Ipak, Mesi je u samom finišu uspeo da naniže nekoliko protivničkih igrača, i stvori sebi priliku za udarac, ali je Tibo Kurtoa bez većih problema otklonio opasnost.
