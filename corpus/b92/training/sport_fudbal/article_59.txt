> Izvor: B92
> Datum: petak 3.01.2014.  
> Rubrika: sport_fudbal
> Naslov: Vulićević za B92: Partizan najveći
> Članak:

Posle sjajnih igara u dresu Vojvodine, Miroslav Vulićević je nedavno dres novosadskog kluba zamenio Partizanovim, gde će ponovo sarađivati sa Markom Nikolićem.
Poslednje pojačanje beogradskog govorilo je u intervjuu za B92 o utiscima koje nosi iz Vojvodine, uticaju novog/bivšeg trenera na odluku da se preseli u glavni grad, šta misli o svom novom klubu, ali i ambicijama da izbori povratak u nacionalni tim.
Kako ocenjuješ period koji je iza tebe? Posle četiri i po godine napuštaš ekipu, kojoj si bio kapiten? "Imam samo reči hvale za Vojvodinu, radi se o velikom klubu i drago mi je što sam bio deo takve ekipe. Zadovoljan sam periodom koji sam proveo u Novom Sadu, za četiri i po godine sam dosta napredovao kao igrač, sazreo sam, postao kapiten Uvek sam davao sve od sebe na terenu, I bio podredjen samo uspehu tima. Nažalost, profesionalni putevi su nam se mimoišli ovoga puta, tako da, šta da se radi - sve je to fudbal", rekao je Vulićević za B92. Kompletan intervju sa Miroslavom Vulićevićem pročitajte u našoj rubrici 'Intervjui'.
