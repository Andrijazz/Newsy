> Izvor: B92
> Datum: petak 10.01.2014.  
> Rubrika: sport_fudbal
> Naslov: Monaku samo bod u Monpeljeu
> Članak:

Fudbaleri Monpeljea i Monaka igrali su 1:1 u prvom meču 20. kola francuske Lige 1.
Taj rezultat samo je jedan u nizu razočaravajućih za ekipu iz Kneževine, koja je trenutno na drugom mestu tabele, dok je Monpelje na 17. poziciji, ali van opasne zone.
Pošto su mreže mirovale tokom prvog poluvremena, Kurzava je na asistenciju Rodrigesa doveo Monako u vođstvo u 52. minutu, da bi Nijang izjednačio u 68.
Kneževima nije pomogao ni Radamel Falkao koji se oporavio od povrede. Kolumbijac je odigrao ceo meč, ali je bio jedan od četvorice igrača gostiju koji je zaradio žuti karton. Monako je posle iznenađujućeg remija ostao na drugom mestu tabele sa dva boda manje od vodećeg Pari Sen Žermenu, dok trećeplasiranom Lilu beži samo jedan bod. Pari Sen Žermen u 20. kolu u subotu od 17 časova igra na gostovanju sa Ažaksjoom, dok Lil, koji ima priliku da pretekne Monako, u nedelju dočekuje Rems. Jedan od zanimljivijih duela kola igra se u subotu od 20 časova, kada Bordo dočekuje Tuluz. Tada bi na terenu trebalo da se vidi srpski susret, pošto bi u domaćem timu trebalo da se nađe Vujadin Savić, a u gostujućem Uroš Spajić. U timu Tuluza sigurno neće biti Pavle Ninkov, koji je već nekoliko nedelja van terena. Liga 1, 20. kolo petak, 10. januar Monpelje - Monako 1:1 subota, 11. januar Ažaksjo - Pari Sen Žermen 17.00 Bordo - Tuluz 20.00 Gengan - Sent Etjen 20.00 Olimpik Lion - Sošo 20.00 Ren - Nica 20.00 Valensijen - Bastija 20.00 nedelja, 12. januar Nant - Lorijen 14.00 Evijan - Olimpik Marsej 17.00 Lil - Rems 21.00 Tabela: 1. Pari Sen Žermen 19 13 5 1 44:13 44 2. Monako 20 12 6 2 32:14 42 3. Lil 19 12 4 3 22:8 40 4. Sent Etjen 19 10 3 6 28:20 33 5. Bordo 19 8 7 4 27:21 31 6. Olimpik Marsej 19 8 5 6 27:20 29 7. Nant 19 9 2 8 23:17 29 8. Rems 19 7 8 4 23:21 29 9. Lorijen 19 8 3 8 26:26 27 10. Olimpik Lion 19 6 7 6 28:27 25 11. Tuluz 19 6 7 6 20:24 25 12. Gengan 19 6 6 7 19:19 24 13. Barsija 19 6 6 7 21:26 24 14. Nica 19 7 2 10 18:25 23 15. Ren 19 5 6 8 22:24 21 16. Evijan 19 5 5 9 19:32 20 17. Monpelje 20 2 12 6 19:25 18 18. Valensijen 19 3 5 11 17:28 14 19. Sošo 19 2 5 12 15:39 11 20. Ažaksjo 19 1 6 12 13:34 9
