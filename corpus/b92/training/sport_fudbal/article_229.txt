> Izvor: B92
> Datum: sreda 8.01.2014.  
> Rubrika: sport_fudbal
> Naslov: Peres zove Raula u Real
> Članak:

Predsednik Real Madrida Florentino Peres ponudio je Raulu Gonsalesu da se sledeće sezone vrati u klub i to kao član stručnog štaba.
Namera čelnika "kraljevskog kluba" je da angažuje Raula od sledeće sezone.
Španski "El konfidensijal" tvrdi da je Peres prošle nedelje predložio Raulu - koji je od 2012. član katarsklog Al Sada, angažman u kraljevskom klubu, za koji je igrao 18 godina i napustio 2010.
"El konfidensijal" navodi da je Raul ranije izjavljivao da planira da igra još jednu godinu za katarski klub, a zatim da se posveti trenerskom poslu. "Konačna odluka Raula zavisiće umnogome od njegove porodice, koja mu je prioritet u životu", prenosi španski list. Tridesetšestogodišnji Raul je od 1994. do 2010. igrao za Real na 550 utakmica i postigao 228 golova. Raul je od 2010. do 2012. branio boje Šalkea 04, a na 66 mečeva dao je 28 golova.
