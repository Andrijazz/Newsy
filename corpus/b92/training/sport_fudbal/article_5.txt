> Izvor: B92
> Datum: sreda 1.01.2014.  
> Rubrika: sport_fudbal
> Naslov: Novi rekord Luisa Suaresa
> Članak:

Fudbaler Liverpula Luis Suares nastavio je sa fenomenalnim partijama u Premijer ligi, a u sredu je postavio nova dva rekorda.
Suares je oborio rekord kao igrač kome je bilo potrebno najmanje mečeva da postigne 20 golova, Urugvajcu je to pošlo za rukom već na 15. utakmici.
Pre njega, rekord je držao Kevin Filips koji je 20 golova postigao na 21 meču.
Suares je takođe postao i igrač koji je najbrže postigao 20 golova u Premijer ligi, za nešto više od 2 meseca. Prve golove u ovoj sezoni napadač Liverpula postigao je 29. septembra, kada je dao dva komada Sanderlendu. Usledila je fantastična serija i čak 10 golova u decembru, pa je tako do 20 golova stigao posle samo 96 dana.
