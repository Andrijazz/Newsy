> Izvor: B92
> Datum: petak 17.01.2014.  
> Rubrika: sport_fudbal
> Naslov: Miha: Sve za pobedu nad Juveom
> Članak:

Trener Sampdorije Siniša Mihajlović rekao je da će predstojeći duel protiv Juventusa u Torinu biti pravi test vrednosti njegovog tima.
Doskorašnji selektor reprezentacije Srbije je najavio da će njegova ekipa učiniti sve da iznenadi aktuelnog šampiona Italije.
"Spremamo se za ovaj meča kao i za sve prethodne. Oba tima će pokušati da dođu do rezultata. Juventus je vezao 11 pobeda, a nama će to biti dobar test da vidimo gde smo u odnosu na najbolje", rekao je Mihajlović za sajt Sampdorije.
On je istakao da šampion Italije ima odlične igrače na svim pozicijama. "Da nije tako, ne bi Juventus bio u sjajnoj seriji rezultata. Trenera Antonija Kontea poznajem iz vremena dok je bio igrač, ali očigledno je pokazao da je u ovom trenutku najbolji trener u Seriji A", dodao je Mihajlović. Utakmica 20. kola Serije A između Juventusa i Sampdorije igra u subotu od 20.45 u Torinu. Ekipa iz Đenove trenutno zauzima 12. poziciju na tabeli sa 21 bodom, a u prošlom kolu ubedljivo je savladala Udineze, sa 3:0.
