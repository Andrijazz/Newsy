> Izvor: B92
> Datum: utorak 7.01.2014.  
> Rubrika: sport_fudbal
> Naslov: "Levandovski – kraljevski transfer"
> Članak:

Legendarni nemački fudbaler Lotar Mateus rekao je da je Bajern napravio odličan potez time što je potpisao ugovor sa poljskim napadačem Robertom Levandovskim.
"Bajern je napravio 'kraljevski' transfer. Ipak, i svi transferi koje je Bajern realizovao u poslednje dve, tri godine pokazali su se kao veoma uspešni i korisni. Pre toga je bilo par promašenih investicija, ali se u medjuvremenu promenila klupska politika", rekao je Mateus za Bild.
Poljak trenutno igra za Borusiju Dortmund, a od jula će obući dres šampiona sveta, Evrope i Nemačke, sa kojim je potpisao ugovor na pet godina. Nekada najbolji svetski fudbaler i bivši trener beogradskog Partizana dodao je da veruje da će transfer Levandovskog dodatno pogoršati odnose izmedju Bajerna i Borusije. "Mnogo toga se desilo, transfer Levandovskog, a pre toga Gecea, a bilo je i svađa među klubovima. Bajern i Borusija imaju profesionalan odnos, ali daleko je to od prijateljstva", dodao je Mateus.
