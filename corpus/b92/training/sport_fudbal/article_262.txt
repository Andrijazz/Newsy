> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Kaisedo na Mestalji
> Članak:

Fudbaler Lokomotive iz Moskve Felipe Kaisedo otkrio da će u ovom prelaznom roku preći u Valensiju.
Bivši igrač Levantea bi se na taj način vratio u grad u kom je proveo sezonu 2010/2011, ali će braniti boje gradskog rivala svog bivšeg kluba.
"Imam nekoliko ponuda, ali sam odlučio da odem u Valensiju. Dogovor između Valensije i mog agenta je već postignut. Prioritet mi je da igram tamo do kraja sezone, ali i da posle toga produžim ugovor, i provedem više sezona tamo", rekao je Ekvadorac.
Prema navodima medija, Kaisedo je pristao na smanjenje plate od 40 odsto do kraja ove sezone, a plaćen je četiri i po miliona evra. Pošto je Valensija prodala Soldada, sav teret u napadu je pao na pridošlog Eldera Poštigu, koji je za celu polusezonu dao samo tri gola, od čega dva na istoj utakmici. Ekvadorski reprezentativac je pre Lokomotive i Levantea igrao za Bazel, Mančester Siti, Sporting i Malagu.
