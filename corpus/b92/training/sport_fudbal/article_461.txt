> Izvor: B92
> Datum: sreda 15.01.2014.  
> Rubrika: sport_fudbal
> Naslov: Najbolji igrač CG stiže u Zvezdu
> Članak:

Kapiten nikšićkog Čelika Darko Zorić na korak je od prelaska u Crvenu zevzdu, pišu ‘Vijesti’.
Zorić igra na poziciji ofanzivnog veznog, a zvenično je najbolji igrač crnogorske lige u 2013. godini.
"Pregovori su ušli u završnu fazu. Ostali su samo završni detalji ugovora između dva kluba.”
"Razgovarao sam i sa predsednikom Crvene Zvezde Drganom Džajićem koji je zadovoljan što će još jedan igrač iz Crne Gore karijeru nastaviti u Zvezdi", rekao je Zorićev agent Miomir Bakrač. Direktor Čelika Ivan Radulović potvrdio je da je dogovor blizu. "Zaista smo polaskani što je jedan trofejni kluba sa ovih prostora izrazio interesovanje za našeg igrača. Znamo da finansijska situacija na Marakani nije baš sjajna i da teško Zvezda u ovom trenutku može platiti realnu cenu za Zorića ali smo pristali da se plaćanje obeštećenja odloži određeno vreme. To će, naravno, biti precizirano u ugovoru", istakao je Radulović. Mladi fudbaler oduševljen je što će možda preći u klub za koji navija. "Vatreni sam navijač Zvezde i za mene bi bila velika čast da obučem omiljeni dres. Nadam se da će se klubovi dogovoriti na zadovoljstvo svih", kratko je prokomentarisao mladi kapiten Čelika.
