> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Milan u ponedeljak o Alegriju
> Članak:

Čelnici Milana u ponedeljak će odlučiti da li će Masimiliijano Alegri biti smenjen, a nakon debakla u Sasuolu sa 4:3.
"Rosoneri" su za 15 minuta poveli 2:0 na ovom gostovanju, ali je 19-godišnji Domeniko Berardi sa četiri gola razbio velikana.
"Hitno je i neophodno da napravimo neku promenu", rekla je ćerka vlasnika tima Barbara Berluskoni.
Milan posle 19. kola u Seriji A ima samo 22 boda, čak 30 manje od lidera Juventusa, a deset od mesta koje vodi u Ligu Evrope. Odmah nakon poraza u Sasuolu italijanski mediji su preneli vest da je Alegri smenjen i da će ga do kraja sezone zameniti Filipo Inzagi, a da će na leto na klupu "rosonera" sesti druga legenda Klarens Sedorf. "Bilo je to razočaravajuće veče, kao i druge koje smo imali. Ovo potvrđuje da je neophodna promena. Navijači više ne mogu da tolerišu naše igre", rekla je ćerka Silvija Berluskonija.
