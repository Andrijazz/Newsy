> Izvor: B92
> Datum: sreda 15.01.2014.  
> Rubrika: sport_fudbal
> Naslov: Helt: Draksler možda ode u januaru
> Članak:

Generalni menadžer Šalkea Horst Helt izjavio je da bi Julijan Draksler mogao da napusti taj klub u januarskom prelaznom roku.
Britanski mediji spekulisali su prethodnih dana da je Arsenal zainteresovan za 20-godišnjeg fudbalera, pošto menadžer te ekipe Arsen Venger želi da ga dovede kao zamenu za povređenog Volkota, koji će propustiti ostatak sezone zbog povrede kolena.
Miror je naveo da bi Arsenal platio za Drakslera 35 miliona funti. "Nadamo se da će Julijan ostati, ali ima stvari na koje ne možemo da utičemo", rekao je Helt za Bild. Šalke će na kraju sezone dovesti fudbalera Bajera iz Leverkuzena Sidnija Sema, a planira da dovede na pozajmicu i Luisa Holtbija iz Totenhema.
