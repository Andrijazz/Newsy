> Izvor: B92
> Datum: četvrtak 2.01.2014.  
> Rubrika: sport_fudbal
> Naslov: Hese srušio PSŽ u Dohi
> Članak:

Fudbaleri Real Madrida pobedili su Pari Sen Žermen minimalnim rezultatom u prijateljskom meču odigranom u Kataru.
Oba trenera, Karlo Ančeloti i Loran Blan, izvršili su po 11 izmena, a na terenu su se od starta meča našli Zlatan Ibrahimović i Kristijano Ronaldo.
Jedini gol na meču videli smo u 18. minutu prvog poluvremena, kada je Hese Rodriges iskoristio odličnu loptu kroz sredinu od strane Alvara Morate.
Madriđani su bili bolji rival u prvom delu meča, dok su Parižani preuzeli inicijativu u drugih 45 minuta. I pored nekoliko izglednih šansi nisu iz izgledih prilika uspeli da savladaju rezervistu Tomasa. Jedni od glavnih favorita za osvajanje Lige šampiona, iskoristili su pauzu u šampionatima kako bi održali formu, dok je Kristijano Ronaldo nešto ranije morao da dođe u Dohu - kako bi primio nagradu za najboljeg igrača i prisustvaovao na tradicionalnoj "Sportskoj konvenciji".
