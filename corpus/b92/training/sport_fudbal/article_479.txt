> Izvor: B92
> Datum: sreda 15.01.2014.  
> Rubrika: sport_fudbal
> Naslov: Liverpul želi Žorginja
> Članak:

Menadžer Liverpula Brendan Rodžers bi hteo da u svojim redovima vidi plejmejkera Verone Žorginja, čija se vrednost procenjuje na oko 8 miliona funti.
Klub sa Enfilda traži dugoročnu zamenu za legendu kluba Stivena Džerarda, pa bi igrač rođen u Brazilu koji nastupa za mladu italijansku reprezentaciju bio dobro rešenje.
Neće im biti lako da ovaj transfer privedu kraju, jer je i bivši menadžer Liverpula, a sada trener Napolija, Rafa Benites “bacio oko” na mladog veznjaka.
Prednost koju bi Rodžers mogao da ima za realizovanje ovog transfera je politika da svim mladim igračima koje dovede u klub da šansu u prvom timu, pa bi to mogla da bude dobra motivacija za Žorginja. Ovaj 22-godišnjak je bio centralna figura Veronine promocije u Seriju A prošle sezone, dok je ove godine na 18 utakmica postigao sedam golova i namestio četiri. Celu profesionalnu karijeru je proveo kao igrač Verone, ali je 2010. godine bio pozajmljen na celu sezonu klubu iz Serije C2 Sambonifačezeu.
