> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Vidić: Šampionska trka izgubljena
> Članak:

Kapiten Mančester Junajteda Nemanja Vidić rekao je da je porazom od Čelsija izgubljena šampionska trka za njegov klub.
Čelsi je u nedelju savladao Junajted sa 3:1 u 22. kolu Premijer lige, pa šampion sada zaostaje 14 bodova za Arsenalom.
"Previše zaostajemo i sada moramo da se fokusiramo na trku za prva tri ili četiri mesta.“
"Neće biti lako, predstoji nam borba za Ligu šampiona. Moramo da ostanemo pozitivni i nastavimo naporno da radimo. Nadam se da uz malo sreće možemo da ostvarimo taj cilj", reka je Vidić za Skaj Sport. Meč na Stamford Bridžu obeležio je trostruki strelac Samjuel Eto, ali Vidić je u nadoknadi vremena dobio direktan crveni karton zbog grubog starta nad Edenom Azarom. "Moramo da ostanemo pozitivni, nismo odigrali loš meč. Imali su tri šuta, dali tri gola i to je glavna razlika, kažnjeni smo za svaku grešku koju smo napravili", poručio je Vidić.
