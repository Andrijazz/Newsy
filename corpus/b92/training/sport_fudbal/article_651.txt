> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Volkov do juna 2015. u Partizanu
> Članak:

Fudbaler Partizana Vladimir Volkov produžio je ugovor sa ‘crno-belima’ do juna 2015. godine.
U istom danu šampion Srbije je dobio veliko pojačanje, pošto se napadač Danko Lazović vratio u Humsku i potpisao je ugovor na isti period kao Volkov.
“Iako je bilo nekoliko inostranih ponuda za Volkova ovih dana, on je presekao i odlučio da produži ugovor, pošto smatra da nijedna ponuda koju je dobio, nije mogla da zadovolji ni njega, ni Partizan”, stoji na sajtu Partizana.
Ove zime za Volkova su interesovanje pokazali Rijeka i Ludogorec, ali je on istakao da je odbio te ponude i najavio ostanak među . "Odlučio sam da ostanem i pokušam da se vratim na nivo kada sam doveden u klub, da me 'grobari' pamte po dobrom, ako se rastanemo na leto'", izjavio je Volkov. Volkov je u redove Partizana stigao na leto 2011. godine, a pre toga je branio boje Grafičara, Železničara, BSK Borče, Portimonensea, OFK Beograda i Šerifa.
