> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: FIFA: Ibrahimovićev gol najlepši
> Članak:

Najlepši pogodak u sezoni za nama delo je Zlatana Ibrahimovića, saopšteno je na svečanoj ceremoniji FIFA u Cirihu.
U konkurenciji su još bili naš Nemanja Matić i Brazilac Nejmar, ali je nagrada pripala neverovatnom Šveđaninu.
Popularni Ibra postigao je spektakularan gol makazicama sa gotovo 30 metara, na prijateljskom meču između Švedske i Engleske.
Počasni "Gran Pri" za životno delo dobio je jedan od najboljih igrača svih vremena Brazilac Pele, koji se prilikom uručivanja nagrade rasplakao. Nešto ranije, izabran je idealni sastav za 2013. godinu, kao i najbolji trener.
