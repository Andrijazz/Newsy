> Izvor: B92
> Datum: utorak 21.01.2014.  
> Rubrika: sport_fudbal
> Naslov: Voždovac prigrabio Marija Božića
> Članak:

Iako ga je Crvena zvezda tražila prethodnih godina, Mario Božić stiže u Voždovac, čiji igrač je postao i napadač Marko Pavićević.
Centralni vezista stiže iz grčkog Panahaikija, a potpisao je ugovor na šest meseci, uz mogućnost produženja saradnje na kraju sezone.
Ugovor sa jednakim trajanjem potpisao je i Pavićević, koji stiže iz čačanskog Borca, za koji je ove sezone odigrao 11 mečeva i postigao jedan gol. Voždovac je prvi deo takmičenja završio na 11. mestu sa 16 bodova.
Božić je u karijeri promenio čak 11 klubova iz sedam različitih zemalja, a karijeru je startovao u Loznici. Potom je nastupao za Radnički Stobeks, Milicionar, Fehervar, Ujpešt, Slovan, Aštod, Šangaj Šenhuu i Simurg. Voždovac je na kraju polusezone ostao bez trenera Nenada Lalatovića, na čije mesto je stigao Zoran Milinković.
