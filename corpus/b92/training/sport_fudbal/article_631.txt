> Izvor: B92
> Datum: nedelja 19.01.2014.  
> Rubrika: sport_fudbal
> Naslov: Prvi Superklasiko uz isključenja
> Članak:

Prvi Superklasiko u 2014. godini, prijateljski duel Boke Juniors i River Plejta okončan je remijem 1:1.
Meč u turističkom odmaralištu u Mar del Plati je što se golova tiče rešen u prvom poluvremenu. Boka je povela golom Huana Sančesa Mina iz slobodnog udarca, a izjednačio je defanzivac Žonatan Majdana.
Iako meč prijateljskog karaktera, nije mogao proći bez isključenja. U nadoknadi prvog dela 'pocveneo' je Dijas iz Boke, a u 94. minutu i Kavenagi iz Rivera.
Meč je odigran u okviru tradiocionalnog Letnjeg turnira. River je remizirao i drugi put, dok je Boka stigla do prvog boda posle poraza od Estudijantesa. Već 25. januara na redu je sledeći Superklasiko u Kordobi, a 1. februara i treći u Mondosi. Svi mečevi su prijateljskog karaktera.
