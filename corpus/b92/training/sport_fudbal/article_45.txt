> Izvor: B92
> Datum: četvrtak 2.01.2014.  
> Rubrika: sport_fudbal
> Naslov: Čeh na korak od obaranja rekorda
> Članak:

Golmanu Čelsija Petru Čehu treba još samo jedna utakmica bez primljenog gola da bi oborio klupski rekord od 208 mečeva koji drži Piter Boneti.
Reprezentativac Češke se u duelu sa Sautemptonom (3:0) izjednačio sa sada 72-godišnjim Bonetijem koji je mrežu “plavaca” čuvao od 1960. do 1975. godine.
“Mislim da ću ga pozvati na piće, kradem mu rekord I mislim da je sada pravi trenutak. On je veliki gospodin, svaki put kada dođe na stadion razmenimo po koju reč”, naveo je Čeh.
Boneti je u Čelsiju boravio u dva navrata, nakon pomenutih 15 godina, proveo je sezonu u američkim Sent Luis Starsima, a u Londonu je proveo još tri godine, od 1976. do 1979. Ukupno je branio na tačno 600 utakmica u dresu "plavaca". "Piter je ličnost koju obožavaju svi u klubu, a uprkos godinama on I dalje pomno prati dešavanja. Uvek ga možete videti tu negde okolo I to je sjajno. Za mene je izjednačavanje rekorda velika čast, ali sam ipak srećniji zbog kluba, jer prazne mreže doprinose boljoj poziciji na tabeli", zaključio je Čeh. On će prvu priliku za obaranje rekorda imati u nedelju, kada se Čelsi sastaje sa Derbijem u trećoj rundi FA Kupa. Češki golman je na Stamford Bridžu od 2004. godine I do sada je nastupio na 312 mečeva.
