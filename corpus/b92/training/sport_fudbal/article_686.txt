> Izvor: B92
> Datum: utorak 21.01.2014.  
> Rubrika: sport_fudbal
> Naslov: Leiva dva meseca van terena
> Članak:

U subotnjem meču u kojem je Liverpul remizirao sa Aston Vilom (2:2) defanzivni vezista „Redsa“ Lukaš Leiva se za samo 20-ak minuta na terenu teže povredio.
Brazilac je posle starta Fabiana Delfa povredio ligamente desnog kolena i procenjuje se da će odsustvovati dva meseca sa terena.
Brendan Rođžers, menadžer Liverpula, želeći da odigra sigurnije u drugom poluvremenu u 46. minutu zamenio je mnogo ofanzivnijeg Brazilca Kutinja Leivom. Već u 65. minutu Rodžers je morao da ga zameni Džoom Alenom. Brazilskom defanzivnom vezisti ovo nije prva povreda ligamenata kolena. U novembru 2011. godine je povredio ligamente levog kolena, pa je i tada duže odsustvovao sa terena. Liverpul nakon 22. kola zauzima četvrto mesto na tabeli Premijer lige sa 43 boda. Isti broj bodova ima petoplasirani Totenhem, dok Everton zauzima šesto mesto sa bodom manje. Liverpul u sledećem kolu na "Enfild roudu" u gradskom derbiju dočekuje Everton.
