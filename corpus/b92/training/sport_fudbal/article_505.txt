> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Volkot propušta SP u Brazilu
> Članak:

Napadač "topdžija" i reprezentacije Engleske Tio Volkot zbog povrede će propustiti Svetsko prvenstvo, potvrdio je menadžer Arsen Venger.
Volkot je 6. januara na utakmici FA Kupa protiv Totenhema (2:0) pokidao prednje ukrštene ligamente levog kolena.
"Povreda kolena je veoma ozbiljna i biće mu potrebno mu vreme da se oporavi. Ne nadajmo se da će igrati na Svetskom prvenstvu, to nije moguće. Ali, u budućnosti će sve biti u redu, on će biti spreman za narednu sezonu", rekao je Venger britanskim medijima.
Volkot je do sada za reprezentaciju Engleske odigrao 36 utakmica i postigao pet golova. Svetsko prvenstvo u Brazilu održaće se od 12. juna do 13. jula ove godine.
