> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Partizan pregovara sa Lazovićem
> Članak:

Predsednik Partizana Mile Jovičić potvrdio je da će ’crno-beli’ pokušati da u svoje redove vrate svog bivšeg napadača Danka Lazovića.
Lazović je trenutno bez kluba, trenira sa šampionom Srbije, a Jovičić je istakao da je Upravni odbor kluba odredio ekipu koja će narednih dana pregovarati sa njim.
„Pričali smo o Lazoviću, određena je ekipa koja će danas-sutra razgovarati sa njim“, rekao je Jovičić.
Potpredsednik Partizana je na pitanje o mogućem transferu defanzivca Brage Nunja Koelja rekao da su sve opcije otvorene. Lazović je profesionalnu karijeru započeo u dresu Partizana, čije boje je branio prvo od 2000. do 2003. godine, a potom se tri godine kasnije vratio na pozajmicu iz Fejenorda. Iz  je otišao u holandski klub, pre Partizana bio je na pozajmici u Bajeru iz Leverkuzena, a potom je igrao za PSV Ajndhoven i Zenit iz Sankt Peterburga, a prošle godine je bio pozajmljen Rostovu.
