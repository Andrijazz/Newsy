> Izvor: B92
> Datum: subota 18.01.2014.  
> Rubrika: sport_fudbal
> Naslov: Mišel Bastos stiže u Romu
> Članak:

Svojevremeno jedan od najtraženijih fudbalera u Evropi, Brazilac Mišel Bastos karijeru će nastaviti u Romi, iako se za njegove usluge interesovao i Napoli.
Levokrilni igrač tokom prošle sezone nastupao za Al Ain iz Ujedinjenih Arapskih Emirata, a najveći trag ostavio je u francuskom Lionu.
"To je igrač kojeg sam pratio još od vremena kada sam trenirao Lil. Igrao je u Lionu, a zatim u nemačkom Šalkeu i znali smo da sada želi da se vrati u Evropu. On je sjajan igrač i odličan čovek", rekao trener Rome Rudi Garsija.
Bastos ima 30 godina, za selekciju Brazila odigrao je deset mečeva i dao jedan gol. Seniorsku karijeru je startovao u Fejenordu, da bi se potom vratio u domovinu, najpre u Atletiko Paranaense, odakle je išao na pozajmice u Gremio i Figuirense.
