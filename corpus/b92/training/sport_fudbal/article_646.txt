> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Bastos narednih šest meseci u Romi
> Članak:

Bivši vezista Liona Mišel Bastos prešao je na pozajmicu u italijansku Romu, saopšteno je iz rimskog kluba.
Bastos je na šestomesečnu pozajmicu, vrednu 1,1 milion evra, u Romu došao iz Al Aina iz Ujedinjenih Arapskih Emirata.
Roma će, ukoliko bude želela da ga zadrži po okončanju pozajmice, morati da izdvoji sumu od 3,5 miliona evra. 
Brazilski vezista će u Romi nositi dres sa brojem 20, a svoj debi će možda imati već za vikend protiv Verone.
Bastos (30) je u karijeri, između ostalog, nastupao za Gremio, Lil, Lion i Šalke, a za reprezentaciju Brazila nastupio je 10 puta i postigao jedan gol.
