> Izvor: B92
> Datum: petak 17.01.2014.  
> Rubrika: sport_fudbal
> Naslov: Maran se vraća sa prinudnog odmora
> Članak:

Italijanski fudbalski prvoligaš Katanija ponovo je angažovao Rolanda Marana za šefa stručnog štaba, a on će zameniti Luiđija Di Kanija.
Di Kanijo je otpušten zbog serije loših rezultata.
Klub sa Sicilije smenio je 50-godišnjeg Marana u oktobru prošle godine, ali ga je zadržao na platnom spisku i sačuvao mogućnost da ga ponovo angažuje, što je tipično u Italiji.
Maranov naslednik Di Kanio nije ispunio očekivanja, pa je sa "prinudnog odmora" vraćen stručnjak koji je Kataniju prošle sezone vodio do osmog mesta u Seriji A. Na polovini ove sezone Katanija zauzima poslednje mesto na tabeli sa četiri boda manje od Sasuola i Kjeva, prvih ekipa iznad zone ispadanja.
