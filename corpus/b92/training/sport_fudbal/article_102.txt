> Izvor: B92
> Datum: subota 4.01.2014.  
> Rubrika: sport_fudbal
> Naslov: FA: Siti reprizira, Everton siguran
> Članak:

Mančester Siti nije uspeo iz prve da se plasira u četvrtu rundu FA kupa, ali jesu Everton, Sautempton i Stouk.
Treće kolo donelo je i nekoliko eliminacija favorita u duelima Premijerligaša, Kardif je izbacio Njukasl, a Kristal Palas tim Vest Bromviča.
Šefild Junajted je iznenadio Aston Vilu, dok će Fulam morati da igra ponovo protiv Noriča. Dalje su proši između ostalih Stouk, Hal, Koventri, Bolton.
"Građani" su poveli u sudijskoj nadoknadi prvog poluvremena golom Alvara Negreda, ali je Skot Dan izjednačio u desetom minutu nastavka. Siti je igrao u kombinovanom sastavu, poslednjih pet minuta i sa fudbalerom manje na terenu, ali to ne može biti opravdanje za veoma lošu utakmicu vicešampiona. Revanš na Etihadu odlučiti ko će dalje. Ceo meč na Ivud parku, gde je Siti imao podršku čak 6.000 svojih navijača, odigrao je Matija Nastasić. Aleksandar Kolarov ostao je na klupi.
Iako se očekivalo da Kvins Park Rendžersi pruže znatno veći otpor na Gudisonu, Everton je sa 4:0 prošao dalje. Dvostruki strelac bio je Nikica Jelavić koji je tako podigao svoju cenu na transfer listi, a golove za "karamele" dali su još Barkli i Koleman. Utakmica dana odigrana je na Sent Meriju, Sautempton je ispustio 2:0, umalo i 4:2, ali je ipak uspeo da sa 4:3 eliminiše Barnli. Po gol za "svece" dali su Klajn, Lambert, Rodriges i Lalana. Njukasl je ispustio prednost koju mu je pola sata pre kraja meča sa Kardifom doneo Demba Sise, jer su Nun i Kembel u poslednjih 15-ak minuta doneli neočekivan preokret Velšanima za prekid serije od četiri meča bez pobede. Gejl i Šamak su doneli Kristal Palasu neočekivan trijumf u Birmungemu protiv VBA sa 2:0, a Džons i Adam su pogurali Stouk protiv Lestera. Subotnji program zaključiće derbi severnog Londona između Arsenala i Totenhema. FA kup, 3. runda: Blekburn Rovers - Mančester Siti 1:1 Aston Vila - Šefild Junajted 1:2 Barnsli - Koventri Siti 1:2 Bolton Vonderers - Blackpul 3:1 Brajton & Houv Albion - Reding 1:0 Bristol Siti - Votford 1:1 Donkaster Rovers - Stivenedž 2:3 Everton - Kvins Park Rendžers 4:0 Grimsbi Taun - Hadersfild Taun 2:3 Ipsvič Taun - Preston Nort End 1:1 Kiderminster Harijers - Piterboro Junajted 0:0 Maklsfild Taun - Šefild Venzdej 1:1 Midlesbro - Hal Siti 0:2 Njukasl Junajted - Kardif Siti 1:2 Norič Siti - Fulam 1:1 Ročdejl - Lids Junajted 2:0 Sautempton - Barnli 4:3 Sautend Junajted - Milvol 3:1 Stouk Siti - Lester Siti 2:1 Vest Bromvič Albion - Kristal Palas 0:2 Vigan Atletik - Milton Kins Dons 3:3 Jeovil Taun - Lejton Orijent 4:0 odloženo Bornmut - Barton Albion Od 18:15: Arsenal - Totenhem Hotspur Nedelja: 13:00 Notingem Forest - Vest Hem Junajted 15:00 Sanderlend - Karlajl Junajte 15:15 Derbi Kaunti - Čelsi 16:00 Liverpul - Oldam Atletik 16:00 Port Vejl - Plimut Argajl 17:30 Mančester Junajted - Svonsi Siti Sreda: 20:45 Čarlton Atletik - Oksford Junajted 20:45 Kroli Taun - Bristol Rovers
