> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Falkao strelac, Marsej se mučio
> Članak:

Posle nekoliko nedelja odsustva iz prve potave zbog povrede Radamel Falkao se vratio u startnih 11 Monaka golom u Kupu.
Kolumbijac je dao prvi od tri gola u teškoj pobedi Monaka na gostovanju niželigašu Vanesu u Kupu Francuske.
Domaćin je dva puta vodio u prvom poluvremenu, Falkao i Džejms Rodriges su poravnavali rezultat, da bi Fereira doneo pobedu Kneževima pet minuta pre kraja.
Uz mnogo muke do 1/16 finala takmičenja stigao je i Olimpik Marsej, koji je tek golovima u produžetku Andre-Pjera Žinjaka savladao Rems. Imenjak iz Liona je sa 6:1 pregazio La Suze, Lil je sa 3:1 slavio u Amijenu, dok je Monpelje sa 2:0 pobedio Rodez. Dalje su prošli još Okser, Kroa, Gengam, Montičelo, Bastija, Nica, Bordo, Ažaksjo i Sete. Pari Sen Žermen će naknadno da igra sa Brestom, kao i Sent Etjen sa Kanom. U subotu su plasman u narednu fazu izborili Ren, Bulonj, Sošo, Lebenek, Konserno, Tuluz, Izer, Dižon, CA Bastija, Mulins, Anžers, Nior, Mont, Kaen i Lans.
