> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: KK: Barsa sigurna, povreda Nejmara
> Članak:

Fudbaleri Barselone poslednji su učesnici četvrtfinala Kupa Kralja, pošto su u revanš meču savladali Hetafe rezultatom 2:0.
Pobeda Barselone mogla bi da ostane u senci povrede Brazilca Nejmara, koji je u 28. minutu morao da napusti teren.
Baš kao i u prvom meču, dvostruki strelac biio je Argentinac Lionel Mesi, koji je pogađao u 44. i 63. minutu.
Barsa je već posle prve runde obezbedila prolaz dalje, ali je i na ovom meču igrala napadački. Izabranici Tate Martina su šutnuli 18 puta ka golu protivnika i lako je rezultat mogao biti ubedljiviji. Posebno impresivan bio je drugi gol Mesija, kada je promešao pola tima Hetafea, zaobišao golmana Kodinu i pogodio praznu mrežu. Osim Mesija, u centru pažnje bio je i Šavi, koji je odigrao 700. takmičarsku utakmicu za Barselonu.
Međutim, trener Barse neće biti previše zadovoljan ukoliko se ispostavi da je Nejmarova povreda ozbiljnije prirode. U prvom meču dana, Real Sosijedad je iznenadio Viljareal, dok su u utorak i sredu plasman u četvrtfinale ostvarili su Rasing, Atletiko, Bilbao, Espanjol, Levante i Real. Kup Kralja, osmina finala: utorak: Almerija - Rasing Sanatander 0:2 (prvi meč 1:1) Atletiko Madrid - Valensija 2:0 (1:1) sreda: Atletik Bilbao - Betis 2:0 (prvi meč 0:1) Espanjol - Alkorkon 4:2 (0:1) Levante - Rajo Valjekano 1:0 (0:0) Osasuna - Real Madrid 0:2 (0:2) četvrtak: Viljareal - Real Sosijedad 0:1 (0:0) Hetafe - Barselona 0:2 (0:4)
