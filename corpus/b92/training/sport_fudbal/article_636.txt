> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Riberi: CR7 nije zaslužio, ja jesam
> Članak:

Fudbaler minhenskog Bajerna Frank Riberi ne može da se pomiri sa činjenicom da nije osvojio “Zlatnu loptu” i to nezadovoljstvo iskazuje iz dana u dan.
Priznanje za najboljeg fudbalera 2013. godinu otišlo je u ruke fudbalera madridskog Reala Kristijana Ronalda, koji je u izboru pobedio Lionela Mesija, kojeg je nasledio na tronu, i Riberija.
Francuz je prošle godine osvojio titule sa Bajernom u svim takmičenjima u kojima su Bavarci učestvovali - Bundesligi, Kupu Nemačke, Ligi šampiona, Superkupu i Svetskom klupskom prvenstvu. S druge strane, Ronaldo je postigao 66 golova na 56 utakmica u dresu Reala, ali nije osvojio nijedna trofej sa . "Osvojio sam sve, sa timom i individualno. Ronaldo nije osvojio ništa", rekao je Riberi u intervjuu za minhenske novine "TZ", "Osećam da sam zaslužio ovu nagradu, ali se sve svodi na politiku. Zbog toga me Zlatna lopta više ne zanima uopšte".
