> Izvor: B92
> Datum: sreda 22.01.2014.  
> Rubrika: sport_fudbal
> Naslov: KK: Teljo nosio Barsu do preokreta
> Članak:

Fudbaleri Barselone savladali su Levante u gostima sa 4:1 u prvoj utakmici četvrtfinala španskog Kupa kralja.
Barsa je gubila na poluvremenu nakon pogotka El Žara u 31. minutu, ali u nastavku se razgoropadio Kristijan Teljo koji je het-trikom doneo preokret i pobedu Barsi.
Prvo je u 53. minutu Huanfran autogolom poravnao na 1:1, a do kraja meča Teljo je mrežu domaćina pogađao u 60, 81. i 86. minutu.
Trijumf u sredu ostvario je i Real Sosijedada koji je bio bolji od Rasing Santandera sa 3:1.Sosijedad je u otvorenoj utakmici slavio najviše zahvaljujući iskustvu, a najzaslužniji za pobedu je dvostruki strelac Mikel Gonsales. Gonsales je pogađao u 4. i 33. minutu, dok je treći gol postigao Karlos Vela u drugom poluvremenu. Gol nade za goste postigao je Kone, sedam minuta pre kraja meča. U utorak je Real Madrid minimalnim rezultatom pobedio Espanjol, a u četvrtak se igra poslednji četvrtfinalni meč u Kupu kralja, Atletiko Madrid dočekuje Atletik Bilbao. Kup kralja, četvrtfinale: Espanjoj - Real Madrid 0:1 Real Sosijedad - Rasing Santander 3:1 Levante - Barselona 1:4 Atletiko Madrid - Atletik Bilbao (četvrtak 21.00)
