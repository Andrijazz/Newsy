> Izvor: B92
> Datum: utorak 7.01.2014.  
> Rubrika: sport_fudbal
> Naslov: Primitivan potez Di Marije ili ne?
> Članak:

Član Reala Anhel Di Marija se prema navodima španskih novinara nepristojno oprostio od publike na meču sa Seltom pošto su ga izviždali kad je napuštao igru.
Argentinski vezni igrač tvrdi da ga španski mediji ne vole već duže vreme i da zbog toga izmišljaju neke stvari o njemu.
"Ne smetaju mi zvižduci, mogu da ih podnesem i nikome ništa nisam pokazao. Samo sam podesio opremu. Da je neko drugi to uradio ne bi se ni primetilo, ali kad ja uradim odmah sam na naslovnim stranama“, izjavio je Di Marija.
Trener Karlo Ančeloti nije osudio taj gest, jer je rekao da je od jednog neprofesionalnog poteza njegovog fudbalera mnogo bitnije to što je Real pobedio Seltu. "Stadion je zviždao Di Mariji i mislim da to nije pošteno. Ali, ekipa je posle toga reagovala pobedom", kaže strateg Reala. Uprava Real Madrida je odreagovala na navode španskih medija tako što je pokrenula unutrašnju istragu povodom slučaja. "Mislim da je to normalan potez koji je i u mom i u interesu kluba, a verujem da će nakon istrage stvari biti razjašnjene", dodao je Di Marija. Ovo nije jedini peh koji je zadesio "kraljevski klub" na ovom meču odigranom na stadionu "Santiago Bernabeu".
