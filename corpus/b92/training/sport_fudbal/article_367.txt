> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Kalčo: Vodeći trio gazi rivale
> Članak:

Vodeći trio Serije A, Juventus, Roma i Napoli ostvario je ubedljive pobede u 19. kolu, a slavila je i Atalanta.
Juventus je posle preokreta i sa tri gola u sedam minuta slavio na Sardiniji porotiv Kaljarija sa 4:1, dok je Roma nošena Frančeskom Totijem razbila Đenou 4:0.
Napoli je lagano nadigrao Helas Veronu u gostima sa 3:0, dok je Atalanta preokretom u poslednjih 25 minuta u Bergamu savladala poslednjeplasiranu Karaniju 2:1. U prvom meču dana nije bilo golova u Torinu, dok kasnije igraju Sasuolo i Milan.
Adem Ljajić nije bio u sastavu Rome, Vlada Avramov je sa klupe gledao poraz Kaljarija, kao i Boško Janković svoje Verone.
Iako ubedljivo, Juve je teško stigao do bodova na Sardiniji i 11. uzastopne pobede u prvenstvu. Kaljari je poveo u 21. minutu golom Pinilje posle odbitka, ali deset minuta kasnije Fernando Ljorente donosi izjednačenje golom glavom posle centaršuta Lihtštajnera. Lider je dominirao u nastavku, stezao obruč oko Adanovog gola, da bi odbrana domaćina popustila tek u poslednjih 15 minuta. Šampion je to znao da iskoristi i u sedam minuta sa tri gola završio posao. Preokret je doneo rezervista Klaudio Markizio fenomenalnim golom u desnje rašlje. Samo tri minute kasnije Ljorente je postigao još jedan fantastičan gol za Juve, zakucao je volej po sredini gola. Tačku na pobedu stavio je asistent prvog pogotka Lihtštajner deset minuta pre kraja pokupivši odbitak. Još ubedljivija je bila Roma koja je u drugom delu prvog poluvremena. Sve je pokrenuo u 25. minutu Alesandro Florenci koji je odbitak iz slobodnog udarca pokupio makazicama i postigao fantastičan gol. Samo pet minuta kasnije gol je pogodio i briljantni Frančesko Toti. Dobio je fenomenalan pas na ivici šesnaesterca i loptu poslao uz desnu stativu. Sve je bilo jasno dva minuta pre poluvremena kada je lopta prošla kroz srce šesnaesterca do Majkona koji je lagano ubacuje u mrežu. Ubedljiv trijumf samo je potvrdio Mehdi Benatia koji je posle centaršuta Totija nadskočio odbranu Đenoe i loptu poslao pored nemoćnog golmana u donji desni ugao.
Nije se mučio ni Napoli u Veroni, a pobedu je polovinom prvog dela igre najavio tandem Gonsalo Iguain - Dries Mertens. Argentinac je poslao loptu iza leđa domaće odbrane kojoj je Belgijanac lako izmakao i preciznim udarcem savladao Rafaela. Pre i posle ovog gola Iguain je imao po jednu fantastičnu šansu, ali je Rafael sjajno intervenisao oba puta. Početkom drugog poluvremena Luka Toni i Goran Pandev su imali po šansu na obe strane, prvom je šut zaustavio Kabral, a drugi je bio za malo neprecizan. Ipak, Napoli polovinom perioda završavao posao u četiri minute. Prvo je rezervista Lorenco Insinje na pas Kristijana Mađia duplirao prednost samo pet minuta po ulasku u igru, da bi nedugo zatim Blerim Džemaili iskoristio odbijenu loptu i zakucao je uz stativu. Serija A, 19. kolo: Atalanta - Katanija 2:1 Denis 67p, Morales 86 - Leto 89 Kaljari - Juventus 1:4 Pinilja 21 - Ljorente 31, 76, Markizio 73, Lihtštajner 80 Verona - Napoli 0:3 Mertens 27, Insinje 62, Džemaili 76 Roma - Đenoa 4:0 Florenci 25, Toti 30, Majkon 43, Benatia 53 Torino - Fiorentina 0:0 20:45 Sasuolo - Milan subota: Livorno - Parma 0:3 Bolonja - Lacio 0:0 ponedeljak: Sampdorija - Udineze Inter - Kjevo Tabela: 1. Juventus 19 17 1 1 46:12 52 2. Roma 19 13 5 1 39:10 44 3. Napoli 19 13 3 3 41:20 42 4. Fiorentina 19 11 4 4 34:20 37 5. Verona 19 10 2 7 34:30 32 6. Inter 18 8 7 3 37:22 31 7. Parma 19 6 8 5 29:26 26 8. Torino 19 6 8 5 31:27 26 9. Lacio 19 6 6 7 23:26 24 10. Đenoa 19 6 5 8 19:23 23 11. Milan 18 5 7 6 28:26 22 12. Atalanta 19 6 3 10 21:29 21 13. Kagljari 19 4 9 6 19:28 21 14. Udineze 18 6 2 10 18:25 20 15. Sampdorija 18 4 6 8 19:27 18 16. Kjevo 18 4 4 10 13:23 16 17. Bolonja 19 3 7 9 17:33 16 18. Sasuolo 18 3 5 10 17:38 14 19. Livorno 19 3 4 12 16:33 13 20. Katanija 19 3 4 12 13:34 13
