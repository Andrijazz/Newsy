> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Peroti novi trener Livorna
> Članak:

Italijanski fudbalski prvoligaš Livorno imenovao je za novog trenera Atilija Perotija.
Peroti, koji je do ponedeljka obavljao funkciju tehničkog direktora, već je vodio Livorno u sezoni 2011/2012, ali je tim tada bio u Seriji B.
Peroti će u svojoj prvoj utakmici po povratku voditi tim u subotu na gostovanju Romi.
Ranije tokom dana Livorno je otpustio Davida Nikolu. Livorno je posle 19 kola u Seriji A u zoni ispadanja na pretposlednjem mestu sa 13 bodova, koliko ima i Katanija, koja je na samom začelju.
