> Izvor: B92
> Datum: subota 18.01.2014.  
> Rubrika: sport_fudbal
> Naslov: Anri: Venger je promenio Arsenal
> Članak:

Legenda Arsenala Tjeri Anri rekao je da je menadžer Arsen Venger promenio filozofiju londonskog kluba.
Verovatno najbolji igrač u istoriji londonskog kluba nada se da će Arsenal osvojiti titulu u Premijer ligi ove sezone.
Anri je za crveno-bele iz Londona igrao od 1999. do 2007. godine i za to vreme je na 369 mečeva postigao 226 golova. Pre dve godine vratio se na dva meseca u klub.
"Još uvek često gledam mečeve Arsenala. Odlično su počeli sezonu i nadam se da će tako nastaviti. Zaista bih voleo kada bi osvojili Premijer ligu", rekao je Anri i istakao menadžera Arserna Vengera: "Venger je promenio filozofiju kluba. On je čim je došao osvojio trofeje i tako zadobio poverenje navijača", dodao je Anri.
