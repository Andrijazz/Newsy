> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Katanija vraća Marana na klupu
> Članak:

Italijanski fudbalski klub Katanija otpustio je trenera Luidjija De Kanija i na njegovo mesto postavio Rolanda Marana.
De Kanio je na 12 utakmica na klupi sicilijanske ekipe zabeležio samo dve pobede, a otkaz je usledio posle ubedljivog poraza od Sijene (4:1) u italijanskom Kupu.
Maran se vraća u klub samo tri meseca pošto ga je napustio iako je prošle sezone odveo Kataniju do osmog mesta u Seriji A, što je najbolja sezona te ekipe u italijanskom prvenstvu.
On je, međutim, otpušten u oktobru pošto je dobio jednu od osam utakmica na početku nove sezone. Katanija je trenutno poslednja na prvenstvenoj tabeli sa četiri boda manje od mesta koje obezbedjuje opstanak u Seriji A. Ovo je bila deveta smena trenera u Seriji A ove sezone, treća ove nedelje, prethodno su otkaze dobili Masimilijano Alegri i Vladimir Petković.
