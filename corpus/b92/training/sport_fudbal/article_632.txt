> Izvor: B92
> Datum: nedelja 19.01.2014.  
> Rubrika: sport_fudbal
> Naslov: Modrić lažnjakom prevario 3 rivala
> Članak:

Real Madrid deklasirao je Betis 5:0 u Sevilji, iako je Kristijano Ronaldo bio strelac i asistent, meč je obeležio potez Luke Modrića.
Hrvatski reprezentativac je odigrao možda i najbolju utakmicu sezone, a njegova asistencija za Karima Benzemu ući će u sportske špice.
Modrić je pokupio odbijenu loptu ispred kaznenog prostora, ekspresno utrčao u šesnaesterac rivala gde je jednom fintom izbacio dvojicu i zbunio trećeg protivnika, te servirao loptu Benzemi za 100. gol Francuza u dresu Reala.
Osim ove asistencija Modrić je bio jedan od ključnih igrača u igri Reala, što je nakon meča istakao i trener Madriđana Karlo Ančeloti.
