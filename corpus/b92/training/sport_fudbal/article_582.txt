> Izvor: B92
> Datum: subota 18.01.2014.  
> Rubrika: sport_fudbal
> Naslov: Pelegrini: Mogli smo više
> Članak:

Menadžer Mančester Sitija Manuel Pelegrini zadovoljan je igrom protiv Kardifa, ali smatra da je njegov tim trebao da ima veću prednost na poluvremenu.
Tim Manuela Pelegrinija je za 90 minuta uputio 24 udaraca ka golu Kardifa, samo devet u okvir gola, ali je menadžer zadovoljan igrom svog tima, posebno u prvom poluvremenu.
'Građani' su savladali Kardif (4:2) i tako ostali u trci za titulu sa Arsenalom. "Odigrali smo fantastično prvo poluvreme. Imali smo najmanje četiri odlične prilike, ali smo postigli samo dva pogotka. U drugom poluvremenu Kardif je imao dobre šanse, i postigli su gol posle kornera", rekao je Pelegrini. On je oduševljen činjenicom da je njegov tim već sada postigao preko 100 golova u sezoni. "Postignuta 103 pogotka u ovom delu sezone, ocrtava šta tim hoće. Imamo jasan stil igre i nadamo se da će tako biti i u buduće", dodao je menađer građana. Pelegrini je pitan ko je trenutno bolji tandem u napadu. "Nemam takvih problema", odgovorio je Čileanac uz osmeh. "Bitno je da sva trojica igraju što bolje u ovom trenutku". Mančester Siti je trenutno drugi sa 50 bodova, jednim manje od Arsenala. U narednom kolu Siti gostuju u Totenhemu u utorak 29. januara.
