> Izvor: B92
> Datum: utorak 21.01.2014.  
> Rubrika: sport_fudbal
> Naslov: "Poraz od Salcburga je upozorenje"
> Članak:

Počasni predsednik Bajerna Franc Bekenbauer izjavio je da tim iz Minhena poraz u prijateljskom meču od Salcburga 3:0 mora da shvati kao upozorenje.
Trener Pep Gvardiola eksperimentisao je sa trojicom igrača u odbrani, ali to se nije isplatilo.
"U poslednjih šest meseci sve je bilo idealno, ali ovaj poraz mora da nam bude upozorenje. Salcburg je bio superioran u svim segmentima igre i moramo da budemo potpuno koncentrisani protiv Borusije Menhengladbah, u šta sam uveren“.
Bajern je trenutno prvi na tabeli Bundeslige sa 44 boda, sedam više od drugoplasiranog Bajer Leverkuzena.
