> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Kolarov: Bravo Manone
> Članak:

Srpski reprezentativac Aleksandar Kolarov pohvalio je golmana Sanderlenda Vita Manonea za nastup protiv Mančester Junajteda.
Italijan je bio heroj velike pobede "crnih mačaka" na Old Trafordu na penale, koja je Sanderlend odvela u finale Lige kupa, upravo na Kolarovov Siti.
"Manone. On je glavni", kratko je napisao Kolarov na tviteru, a pobedi tima sa severoistoka Engleske obradovao se i njegov saigrač iz napada Edin Džeko.
"Više nego zasluženo. Kakva utakmica. Zbog ovoga svi volimo fudbal", napiso je Džeko, takođe na tviteru. Sanderlend je u dva meča bio bolji od aktuelnog šampiona Junajteda.
