> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Pelegrini: Aguero ključan za tim
> Članak:

Menadžer Mančester Sitija Manuel Pelegrini rekao je posle ubedljive pobede njegovog tima da je od velike važnosti povratak Serhija Aguera u tim.
Aguero, koji je bio van stroja od početka decembra, meč je počeo na klupi, da bi sredinom drugog dela igre dobio priliku i postigao pogodak.
"Od velike je važnosti to što nam se Serhijo vratio. Proveo je u igri 25 minuta, a već iz prvog kontakta postigao je gol. Očekuje nas puno teških mečeva, a njegov uticaj može biti presudan", jasan je Pelegrini.
Fudbaleri Mančester sitija plasirali su se u četvrto kolo FA kupa pošto su na svom terenu deklasirali Blekburn sa 5:0 u ponovljenom meču 3. kola.
