> Izvor: B92
> Datum: subota 11.01.2014.  
> Rubrika: sport_fudbal
> Naslov: Het-trik Džonsona, žestoko za LŠ
> Članak:

Ekipe Totenhema i Evertona ostvarili su nove pobede i nastavili borbu za plasman u Ligu šampiona, dok je Sanderlend razbio Fulam u derbiju začelja.
Totenhem je sa 2:0 nadigrao Kristal Palas, a Everton istim rezultatom pobedio Norič, dok je Sautempton minimalcem nad VBA okončao seriju poraza.
Sanderlend je uz het-trik Adama Džonsona slavio sa 4:1 na Krejven Kotidžu, a Vest Hem Junajted u drugom okršaju davljenika slavio u Kardifu 2:0 sa igračem više
Totenhem se ponovo mučio u završnici, ali je ipak stigao do treće pobede u nizu, četvrte u poslednjih pet kola. Nije najbolje počelo za domaćina na Vajt Hart Lejnu, Dembele je napravio penal već u osmom minutu, ali se Džejson Pančon obrukao sa 11 metara. Spursi su kaznili njegov promašaj u drugom poluvremenu, prvo je Kristijan Eriksen probio led posle sjajne asistencije Emanuela Adebajora, da bi trijumf potvrdio Džermejn Defo posle dodavanja Arona Lenona. Mnogo lakše do drugog trijumfa u tri kola stigao Everton. Mrežu Noriča načeo je Geret Beri u 23. minutu na dodavanje Romelua Lukakua, a pola sata pobedu je obezbedio Kevin Miralas iz slobodnog udarca.
Dan je ipak obeležio Adam Džonson koji je ostvario het-trik na Krejven Kotidžu i pomogao Sanderlendu da razbije Fulam i primakne se sigurnoj zoni. On i Ki Sung-Jong su doneli dva gola prednosti "crnim mačkama" u prvom poluvremenu u Londonu, ali je Stiv Sidvel pomoću Demijena Dafa najavio povratak domaćina na startu drugog dela. Opsada gola gostiju nije donela rezultat, Sanderlend je uspešno odolevao i iskoristio prostor za kontre, te je Džonson sa još dva gola, od čega je drugi bio iz penala, doneo svom timu treću uzastopnu pobedu u svim takmičenjima. Sve bliži dnu je Kardif kome ni igrač više nije bio dovoljan da izbegne četvrti poraz u poslednjih pet kola. Vest Hem je poveo krajem prvog dela preko Karlton Kola, da bi u 72. ostao bez Džejmsa Tomkinsa. Ipak, "čekićari" su odoleli naletu Velšana i u nadoknadi vremena preko Marka Nobla potvrdili važan trijumf kojim se izjednačio sa direktnim rivalom u borbi za opstanak. Sautempton je bio u velikoj krizi rezultata u poslednjih mesec dana, izgubio je tri od poslednja četiri meča, ali je to okončao Adam Lalana srušivši VBA u 66. minutu na Sent Meriju. Premijer liga, 21. kolo: Kardif Siti - Vest Hem Junajted 0:2 (0:1) Kol 42, Nobl 90+3 Everton - Norič Siti 2:0 (1:0) Beri 23, Miralas 59 Sautempton - Vest Bromvič Albion 1:0 (0:0) Lalana 66 Fulam - Sanderlend 1:4 (0:2) Sidvel 52 - Džonson 29, 69, 85p, Sung-Jong 41 Totenhem Hotspur - Kristal Palas 2:0 (0:0) Eriksen 50, Defo 72 Hal Siti - Čelsi 0:2 (0:0) Azar 56, Tores 87 18:30 Mančester Junajted - Svonsi Siti Nedelja: 15:05 Njukasl Junajted - Mančester Siti 17:10 Stouk Siti - Liverpul Ponedeljak: 21:00 Aston Vila - Arsenal Tabela:1. Čelsi 21 14 4 3 40:19 46 2. Arsenal 20 14 3 3 39:18 45 3. Mančester Siti 20 14 2 4 57:23 44 4. Everton 21 11 8 2 34:19 41 5. Totenhem 21 12 4 5 26:25 40 6. Liverpul 20 12 3 5 46:23 39 7. Mančester Junajted 20 10 4 6 33:24 34 8. Njukasl 20 10 3 7 29:25 33 9. Sautempton 21 8 6 7 27:23 30 10. Hal 21 6 5 10 22:27 23 11. Aston Vila 20 6 5 9 19:25 23 12. Stouk 20 5 7 8 19:30 22 13. Svonsi 20 5 6 9 26:28 21 14. VBA 21 4 9 8 23:28 21 15. Norič 21 5 5 11 17:35 20 16. Fulam 21 6 1 14 22:46 19 17. Vest Hem 21 4 6 11 21:30 18 18. Kardif 21 4 6 11 15:34 18 19. Sanderlend 21 4 5 12 19:34 17 20. Kristal Palas 21 5 2 14 13:31 17
