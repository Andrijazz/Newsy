> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: Livorno otpustio Nikola
> Članak:

Italijanski fudbalski prvoligaš Livorno otpustio je trenera Davida Nikolu zbog serije loših rezultata u šampionatu.
Livorno je prošle subote na svom terenu ubedljivo izgubio od Parme (3:0), što je bio sedmi poraz ekipe u poslednjih osam mečeva.
"Želimo da se zahvalimo Nikoli na posvećenosti i profesionalizmu", navodi se u saopštenju Livorna, trenutno pretposlednje ekipe na tabeli Serije A.
Nikola je prošle sezone uveo Livorno iz druge u prvu italijansku ligu. Livorno još nije saopštio ko će biti novi trener, ali mediji u Italiji najviše šansi daju Atiliju Perotiju.
