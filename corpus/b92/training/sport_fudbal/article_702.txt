> Izvor: B92
> Datum: utorak 21.01.2014.  
> Rubrika: sport_fudbal
> Naslov: Pereira pozajmljen Sao Paulu
> Članak:

Urugvajski reprezentativac Alvaro Pereira narednih godinu i po dana igraće na pozajmici u ekipi Sao Paula.
Pereira je član milanskog Intera, za koji je odigrao samo pet prvenstvenih utakmica ove sezone.
Spekuliše se da je razlog za odlazak iz milanskog kluba to što želi da se vrati u takmičarsku formu pred Svetsko prvenstvo.
"Za mene je Sao Paulo veliki izazov. Hoću da nastavim uspešnu tradiciju koju su Urugvajci imali u ovom klubu. Radi se o jednom od najvećih klubova na svetu", rekao je Pereira za sajt Sao Paula. On je u dosadašnjoj karijeri igrao za Miramar, Kilmes, Argentinos Juniors, CFR Kluž i Porto, a u Inter je došao 2012. godine. Pereira je za selekciju Urugvaja do sada odigrao 52 utakmice i dao pet golova.
