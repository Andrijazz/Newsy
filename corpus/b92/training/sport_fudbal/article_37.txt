> Izvor: B92
> Datum: četvrtak 2.01.2014.  
> Rubrika: sport_fudbal
> Naslov: Kasano: Neću iz Parme
> Članak:

Fudbaler Parme Antonijo Kasano rekao je da ga uznemiravaju nagađanja o tome da će se u januarskom prelaznom roku vratiti u svoj bivši klub – Sampdoriju.
Kasano je u Parmu došao iz Intera u letnjem prelaznom roku 2013. godine, ali su mediji poslednjih nekoliko nedelja spekulisali da je on već na izlaznim vratima.
Italijanski fudbaler, ipak, insistira na tome da nema razloga da napušta Parmu u bliskoj budućnosti.
"Sve ove glasine me uznemiravaju. Nisam razgovarao s predsednikom Parme... Srećan sam u Parmi i tu želim da ostanem. Ponosan sam što sam u ovom klubu, zadovoljan sam kako sam igrao do sada i nadam se da ću uraditi još više za Parmu", rekao je Kasano. Kasano je za Parmu igrao od 2007. do 2011. godine i u tom peridu je na 96 utakmica postigao 35 golova.
