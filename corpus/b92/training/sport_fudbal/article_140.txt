> Izvor: B92
> Datum: nedelja 5.01.2014.  
> Rubrika: sport_fudbal
> Naslov: Volkot verovatno prolazi bez kazne
> Članak:

Fudbaler Arsenala Tio Volkot najverovatnije će proći bez kazne zbog gesta na meču sa Totenhemom u okviru FA kupa.
Pri vođstvu Arsenala 2:0 Volkot je bog povrede kolena morao da napusti teren. Dok je iznošen na nosilima, navijačima Totenhema, koji su ga prethodno gađali novčićima i plastičnim flašicama, odgovorio je tako što rukama je pokazao rezultat.
Ukoliko ga FA ipak kazni, to bi bilo drugi put u mesec dana da je neki igrač Arsenala zbog gestikuliranja protivničkim navijačima bude sankcionisan. Prethodno je Džek Vilšir pokazao srednji prst navijačima Mančester Sitija, u porazu svoje ekipe 6:3, pa je pauzirao dva meča. Obzirom da je incident Volkota blaži, ne bi trebalo očekivati kaznu. Težina povrede engleskog fudbalera još nije poznata, kao ni to da li će i koliko odsustvovati sa terena.
