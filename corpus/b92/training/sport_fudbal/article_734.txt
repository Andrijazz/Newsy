> Izvor: B92
> Datum: sreda 22.01.2014.  
> Rubrika: sport_fudbal
> Naslov: Kasiljas: Dosadni ste, ne odlazim
> Članak:

Golman madridskog Reala Iker Kasiljas rekao je da je zadovoljan u ’kraljevskom klubu’ i da su mu priče o odlasku iz kluba dosadne.
„Zadovoljan sam svojim partijama. Oporavio sam se od povrede i nadam se da ću se ubrzo vratiti u stari ritam. Pitanja o budućnosti u Realu mi dosauju. Veoma sam srećan u klubu i naravno da sebe vidim i sledeće sezone u istom dresu“, rekao je Kasiljas.
Kasiljas je takođe istakao da svi u redovima Madriđana znaju koliko je Kristijano Ronaldo važan za klub. "On je rođeni pobednik i uvek želi da postigne što više golova. Iako u utorak nije postigao gol ceo tim zna koliko je on važan za nas. Siguran sam da će u revanšu postići gol. On je kamen temeljac ovog tima Reala", istakao je Kasiljas. Španski golman je na prvom meču četvrtfinala Kupa kralja sa Espanjolom, koji je  dobio sa 1:0, postavio lični rekord od 595 minuta bez primljenog gola. Kasiljas je ove sezone odigrao 11 utakmica u Kupu kralja i Ligi šampiona, ali nema nijedan nastup u Primeri jer trener Madriana Karlo Ančeloti prednost daje Dijegu Lopesu. On je ponikao u Realu, a za prvi tim je od 1999. godine odigrao 698 utakmica.
