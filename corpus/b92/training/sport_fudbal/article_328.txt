> Izvor: B92
> Datum: subota 11.01.2014.  
> Rubrika: sport_fudbal
> Naslov: Pobeda Tuluza, Spajić pocrveneo
> Članak:

Fudbaleri Tuluza pobedili su Bordo sa 1:0 u jednom od najzanimljivjih susreta 20. kola Lige 1, u kojem je izostao srpski duel.
Gol odluke postigao je Brejtvejt u 53. minutu, a od srpskih fudbalera na terenu se našao samo Uroš Spajić, koji brani boje pobedničke ekipe.
Međutim, njegova utakmica je završena već u 24. minutu, kada je dobio direktan crveni karton. U dresu Bordoa nije se našao Vujadin Savić, dok za Tuluz nije igrao Pavle Ninkov, koji već neko vreme ima problema sa povredom.
U ostalim duelima koji su odigrani u subotu tokom popodneva, osim duela Ažaksja i Pari Sen Žermena, viđeno je sedam golova, ali u dva meča mreže mirovale. Rezultat 0:0 je bio u duelima Gengana i Sent Etjena, odnosno Rena i Nice. Srpski fudbaler Nemanja Pejčinović nije bio u timu Nice na gostovanju Renu. Najveću borbu vodili Valensijen i Bastija, a domaćin je slavio u tom susretu sa 3:2, dok je u jedinom preostalom duelu Olimpik iz Liona pobedio Sošo sa 2:0. Trijumf Lionu doneli su Grenije i Gurkuf golovima u 57. i 75. minutu, a ceo meč za pobedničku ekipu odigrao je srpski fudbaler Milan Biševac. Valensijen je praktično trijumf obezbedio već posle sat vremena igre, iako su se baš tada fudbaleri Bastije probudili. Dosevi je sa dva gola za tri minuta doneo Valensijenu vođstvo 2:0, da bi Varis povisio na 3:0 u 54. minutu. Romanik i Ilan su uspeli do 83. minutu da primaknu Bastiju na korak od preokreta, ali više nisu mogli. Srpski fudbaler Miloš Krasić zamenio je Romarika u 87. minutu, ali nije uspeo da utiče na konačan rezultat susreta. Zahvaljujući trijumfu nad Ažaksjoom posle preokreta, Pari Sen Žermen je povećao svoju prednost na čelu tabele na pet bodova u odnosu na Monako, koji je u petak igrao 1:1 sa Monpeljeom. Lil u nedelju igra sa Remsom od 21 čas i ima priliku da pretekne  na drugoj poziciji. Liga 1, 20. kolo petak, 10. januar Monpelje - Monako 1:1 subota, 11. januar Ažaksjo - Pari Sen Žermen 1:2 Bordo - Tuluz 0:1 Gengan - Sent Etjen 0:0 Olimpik Lion - Sošo 2:0 Ren - Nica 0:0 Valensijen - Bastija 3:2 nedelja, 12. januar Nant - Lorijen 14.00 Evijan - Olimpik Marsej 17.00 Lil - Rems 21.00 Tabela: 1. Pari Sen Žermen 20 14 5 1 46:14 47 2. Monako 20 12 6 2 32:14 42 3. Lil 19 12 4 3 22:8 40 4. Sent Etjen 20 10 4 6 28:20 34 5. Bordo 20 8 7 5 27:22 31 6. Olimpik Marsej 19 8 5 6 27:20 29 7. Nant 19 9 2 8 23:17 29 8. Rems 19 7 8 4 23:21 29 9. Olimpik Lion 20 7 7 6 30:27 28 10. Tuluz 20 7 7 6 21:24 28 11. Lorijen 19 8 3 8 26:26 27 12. Gengan 20 6 7 7 19:19 25 13. Bastija 20 6 6 8 23:29 24 14. Nica 20 7 3 10 18:25 24 15. Ren 20 5 7 8 22:24 22 16. Evijan 19 5 5 9 19:32 20 17. Monpelje 20 12 6 19:25 18 18. Valensijen 20 4 5 11 20:30 17 19. Sošo 20 2 5 13 15:41 11 20. Ažaksjo 20 1 6 13 14:36 9
