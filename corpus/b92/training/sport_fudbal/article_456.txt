> Izvor: B92
> Datum: utorak 14.01.2014.  
> Rubrika: sport_fudbal
> Naslov: "Konte će biti Juventusov Ferguson"
> Članak:

Generalni direktor Juventusa Đuzepe Marota rekao je da bi trener Antonio Konte za taj klub mogao da bude ono što je Aleks Ferguson za Mančester Junajtedu.
"Kroz istoriju smo uvek bili na vrhu i protiv nas su rivali pružali preko svojih mogućnosti. Verujem da trener Konte to dobro razume i ume da se nosi sa svim teškoćama. Napravio je sjajan tim, želi da Juventus raste. Optimista sam kada je u pitanju budućnost. Nadam se da će Konte postati naš Ferguson ili Venger", rekao je Marota za klupski sajt.
Konte je prethodne dve godine sa Juventusom osvajao titule prvaka Italije. Ove sezone je na dobrom putu da dodje do het-trika u Seriji A, pošto Juventus vodi na tabeli sa osam bodova prednosti u odnosu na drugoplasiranu Romu. Pre Juventusa, Konte, nekadašnji fudbaler Stare dame, trenirao je Areco, Bari, Atalantu i Sijenu.
