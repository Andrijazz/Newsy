> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Kaka: Daleko smo od Evrope
> Članak:

Fudbaler Milana Kaka rekao je dan posle eliminicije u četvrtfinalu Kupa Italije da su 'rosoneri' trenutno veoma daleko od plasmana u Evropu sledeće sezone.
Milan je u sredu na svom terenu izgubio od Udinezea sa 2:1 u nacionalnom kupu, dok u Seriji A zauzima 11. mesto na tabeli.
"Uprava nam je postavila cilj da uđemo u finale Kupa Italije i zato smo razočarani posle poraza od Udinezea. Malo toga pametnog možemo da kažemo u ovom trenutku. Moramo da budemo iskreni, u ovom trenutku smo mnogo daleko od Evrope, a Kup nam je bio najlakši put do tog cilja", rekao je Kaka za televiziju Rai. Uprava Milana nedavno je smenila trenera Masimilijana Alegrija i na njegovo mesto dovela nekadašnjeg igrača 'rosonera' Klarensa Sedorfa. Ekipa iz Milana u sledećem prvenstvenom kolu u nedelju gostuje Kaljariju.
