> Izvor: B92
> Datum: petak 10.01.2014.  
> Rubrika: sport_fudbal
> Naslov: Roselj: Šavi je izmislio tiki-taku
> Članak:

Predsednik Barselone Sandro Roselj rekao je da nije klub izmislio tiki-taka stil igre već da je to zaštitn znak Šavija Ernandesa.
Roselj je uz Šavija kao 'inovatore' tiki-take označio još Andresa Inijestu i Lionela Mesija, uz pomoć Serhija Busketsa, pa nije siguran da će postojati nakon njih.
"Uvek sam govorio da su oni izsmislili tiki-taku. To nije filozofija igre koju je Barsa imala pre njih. To je Šavijev zaštitni znak. Nisam siguran da ćemo biti sposobni da je nastavimo posle njega", rekao je Roselj.
Šavi ima 33 godine, celu karijeru je u Barseloni, od 1998. godine je profesionalac i u međuvremenu je na 698 utakmica dao 82 gola, ali je mnogo važniji njegov učinak u asistencijama i kreiranjem brojnih gol akcija.
