> Izvor: B92
> Datum: nedelja 12.01.2014.  
> Rubrika: sport_fudbal
> Naslov: Venger daje 40 miliona za Drakslera
> Članak:

Mladi supertalentovani veznjak Šalkea Julijan Draksler nalazi se na vrhu liste želja menadžera Arsenala Arsena Vengera.
Otkupna klauzula 20-godišnje Nemca je 40 miliona evra, a prema pisanju medija s Ostrva to ne predstavlja problem Francuzu.
Vest je prvi preneo Norvežanin Jan Oge Fjortoft. Bivši igrač Midlsboroa, Šefild Junajteda i Svindona, trenutno zaposlen kao komentator u Nemačkoj, letos je prvi preneo vest da će Mesut Ezil biti novo pojačanje tima sa "Emirejtsa".
Fjortoft veruje da bi do transfera moglo da dođe več u toku ovog prelaznog roka, ali dodaje da je mnogo realnije da sve bude završeno na leto. Norvežanin dodaje da je Julijan nedavno boravio u Londonu, i da je impresioniran svime što je video u klubu. Pored mladog Nemca, Venger će pokušati da pojača i konkurenciju u napadu, posle niza povreda, dovođenjem Matije Destra iz Rome. Momak rođen 20. septembra 1993. godine je u Genzelkirhenu od svoje osme godine. Pre tri sezone priključen je prvom timu, a do sada je sakupio 102 nastupa i postigao 17 golova. Za 'Pancere' jer odigrao 10 mečeva, a sva je prilika da će biti u ekspediciji za Svetsko prvenstvo u Brazilu.
