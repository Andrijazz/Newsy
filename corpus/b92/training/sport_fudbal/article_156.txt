> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Kalčo: Kaka u "Klubu 100"
> Članak:

U nastavku 18. kola italijanske Serije A pobede su ostvarile ekipe Napolija, Milana, Katanije, Đenoe, Parme i Verone, uz veliki broj golova.
Dan je obeležio Kaka, koji je u trijumfu Milana nad Atalantom (3:0) postigao dva gola i asistirao Kristanteu za treći. Brazilac je na taj način upisao 101. gol u dresu Milaneza.
Sjajnu partiju pružio je Luka Toni, dvostruki strelac za Veronu, koja pobedom nad Udinezeom (3:1) ide ka vrhu tabele i zauzima peto mesto. Sampdorija Siniše Mihajlovića poražena je od Napolija (2:0)
Napoli je zabeležio 12. trijumf u sezoni, na svom terenu savladao je Sampdoriju. Izabranici Rafe Benitesa imali su velikih problema da "otključaju" mrežu gostiju, a konačno je to uspeo Martens u 53. minutu. Njemu nije mnogo trebalo da duplira prednost, već devet minuta kasnije Napoli je vodio sa 2:0, što je bio i konačan rezultat. "Roso-neri" najavljuju povratak u pravu formu, a inicijator toga je Kaka, koji je gotovo sam savladao Atalantu. U 35. minutu Urbi Emanuelson mu je uputio sjajan pas, a Brazilac je zatresao mrežu. Pola sata kasnije promenio je smer lopte, ali je ona opet završila iza leđa golmana Konsiljija. Dva minuta kasnije Kaka je proigrao Brajan Kristantea, koji je sa 23 metara uputio odličan udarac, a lopta je okrznuvši stativu ušla u gol. Fudbaleri Katanije su izgleda konačno rešili da se ozbiljnije uključe u borbu za opstanak, savladana je Bolonja sa 2:0, golovima Bergesija i Lodija, koji je realizovao jedanaesterac. U sastavu Bolonje našao se Uroš Radaković, ali ceo meč je odgledao sa klupe. Sa druge strane dnu tabele je sve bliži Sasuolo, četvrti poraz za redom doživeli su od Đenoe, kojoj su bili dovoljni golovi Đilardina i Bertolačija za šestu pobedu u sezoni.
Defanzivac Nikola Maksimović odigrao je ceo meč za Torino, ali nije uspeo da spreči poraz svog tima u duelu sa Parmom. Markioni, Lukareli i Amauri su bili kreatori preokreta, pošto je gostujuća ekipa povela u 21. minutu preko Imobilea. Boško Janković dobio je žuti karton i bio zamenjen u 63. minutu, ali je njegova Verona stigla do tri boda u duelu sa Udinezeom za koji su nastupili Dušan Basta i Željko Brkić. Sjajan u redovima gostiju bio je Luka Toni sa dva gola, Iturbe je rešio pitanje pobednika, a počasni pogodak za Udineze delo je Perejre. Serija A 18. kolo Nedelja Fiorentina - Livorno 1:0 Rodriges 62 Juventus - Roma 3:0 Vidal 17, Bonuči 48, Vučinić 77p Kjevo - Kaljari 0:0 Ponedeljak Napoli - Sampdorija 2:0 Martens 53 18.30 Lacio - Inter Tabela 1. Juventus 18 16 1 1 42:11 49 2. Roma 18 12 5 1 35:10 41 3. Napoli 18 12 3 3 38:20 39 4. Fiorentina 18 11 3 4 34:20 36 5. Verona 18 10 2 6 34:27 32 6. Inter 17 8 7 2 37:21 31 7. Torino 18 6 7 5 31:27 25 8. Parma 18 5 8 5 26:26 23 9. Đenoa 18 6 5 7 19:20 23 10. Milan 18 5 7 6 28:26 22 11. Kaljari 18 4 9 5 18:24 21 12. Lacio 17 5 5 7 22:26 20 13. Udineze 18 6 2 10 18:25 20 14. Sampdorija 18 4 6 8 19:27 18 15. Atalanta 18 5 3 10 18:28 18 16. Kjevo 18 4 4 10 13:23 16 17. Bolonja 18 3 6 9 17:33 15 18. Sassuolo 18 3 5 10 17:38 14 19. Livorno 18 3 4 11 16:30 13 20. Katanija 18 3 4 11 12:32 13
