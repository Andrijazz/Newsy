> Izvor: B92
> Datum: petak 17.01.2014.  
> Rubrika: sport_fudbal
> Naslov: Bertrand do kraja sezone u Vili
> Članak:

Fudbaler Čelsija Rajan Bertrand do kraja sezone igraće na pozajmici u ekipi Aston Vile, potvrdio je menadžer londonske ekipe Žože Murinjo.
Levi bek je ove sezone za Čelsi odigrao samo jednu utakmicu u Premijer ligi, a u prethodnoj zabeležio je 19 nastupa.
"On ide na pozajmicu, smatramo da je za njega u ovom trenutku važno da igra", rekao je portugalski stručnjak na konferenciji za novinare u Londonu.
Murinjo je dodao i da je Belgijanac Kevin de Brujne blizu odlaska sa Stamford Bridža, a njegovi novi klub trebalo bi da bude nemački Volfsburg. "U ovom prelaznom roku više ćemo raditi na odlascima nego na dolascima. Srećan sam što imam ovakvu ekipu", dodao je Murinjo. Prethodno je "Posebni" govorio i o najnovijem pojačanju "plavaca" Nemanji Matiću, za koga je rekao da je perfektan igrač za Čelsi.
