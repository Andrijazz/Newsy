> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Sesk: Nejmar me podseća na Krojfa
> Članak:

Fudbaler Barselone Sesk Fabregas rekao je da ga Brazilac Nejmar po načinu igre podseća na legendarnog Holanđanina Johana Krojfa.
"Nisam imao priliku da gledam uživo kako igra Krojf, ali znam da je imao neverovatan osećaj da promeni ritam, kao što je to slučaj sa Nejmarom danas."
"Brazilac je brz, stane i onda opet krene kao metak", rekao je Fabregas za El Mundo Deportivo.
Španski reprezentativac apelovao je na navijače Barselone da budu strpljivi i daju šanu treneru Herardu Martinu. "Ljudi su nestrpljivi. Žele da Barselona igra kao u Gvardiolino vreme, a to je praktično nemoguće. Uostalom, i nemamo neke igrače kao što su tada bili Abidal, Eto i JajaTure. Martino je tek došao i novom treneru potrebno je vreme da se adaptira", dodao je Fabregas. Ekipa Barselone trenutno deli prvo mesto na tabeli Primere sa madridskim Atletikom, a oba tima imaju po 51 bod.
