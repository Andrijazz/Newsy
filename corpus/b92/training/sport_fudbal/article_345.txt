> Izvor: B92
> Datum: subota 11.01.2014.  
> Rubrika: sport_fudbal
> Naslov: Runi: Navijači, sada nam pomozite
> Članak:

Napadač Mančester Junajteda Vejn Runi pozvao je navijače da podrže tim i pomognu ekipi da izađe iz krize.
Junajted je za nedelju dana izgubio tri utakmice zaredom identičnim rezultatom (1:2), kod kuće protiv Svonsija u FA kupu i Totenhema u prvenstvu, a potom i Sanderlenda u gostima u prvoj utakmici polufinala Liga kupa.
"Podrška navijača je veoma važna, posebno sad kada smo izgubili nekoliko utakmica i nismo u najboljoj formi. Potrebni su nam, važno je da budu strpljivi, siguran sam da ćemo biti bolji i i jači", rekao je Runi za klupsku televiziju. Izabranici Dejvida Mojsa trenutno se nalaze na sedmom mestu na tabeli sa 34 osvojena boda, 11 manje od vodećeg Arsenala.
