> Izvor: B92
> Datum: utorak 14.01.2014.  
> Rubrika: sport_fudbal
> Naslov: Nemanja Matić stigao u London
> Članak:

Srpski reprezentativac Nemanja Matić stigao je u London na medicinske preglede u Čelsiju.
Najbolji igrač portugalskog prvenstva prošle sezone vraća se na Stamford Bridž za 20,8 miliona funti.
"Želim da napredujem, želim da igram u boljoj ligi, želim u Čelsi, klub koji volim", rekao je Matić ranije tokom utorka na oproštaju od Benfike.
Matić je dve godine bio član Čelsija od 2009. do 2011, ali je odigrao samo tri utakmice za "plavce". U međuvremenu je nastupao na pozajmici u Viteseu, da bi se u januaru 2011. obreo na Lužu gde je za samo dve sezone postao jedan od najboljih zadnjih veznih u Evropi. Njegov transfer biće drugi najveći u istoriji srpskih fudbalera. Biće to do sada najveći transfer u januarskom prelaznom roku u Evropi.
