> Izvor: B92
> Datum: četvrtak 23.01.2014.  
> Rubrika: sport_fudbal
> Naslov: Fiorentina u polufinalu Kupa
> Članak:

Fudbaleri Fiorentine treći su polufinalisti italijanskog Kupa nakon pobede nad Sijenom od 2:1 kod kuće.
Pobedu ekipi Vićenca Montele doneli su Iličić u 20. i Komper u 75. minutu utakmice, dok je jedini gol za goste postigao Đakomaci u 59. minutu.
'Viola' se tako pridružila Romi i Udinezeu koji su u utorak i sredu obezbedili prolaz među četiri najbolje ekipe u Kupu.
Roma je u utorak slavila protiv Juventusa sa minimalnih 1:0 na Olimpiku, a dan kasnije ekipa Udinezea iznenadila je Milan na San Siru i slavila sa 2:1. U preostalom meču četvrtfinala naredne srede Napoli igra protiv Lacija. Kup Italije, četvrtfinale: Roma - Juventus 1:0 Milan - Udineze 1:2 Fiorentina - Sijena 2:1 Napoli - Lacio (29.01)
