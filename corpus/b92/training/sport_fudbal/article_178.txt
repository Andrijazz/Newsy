> Izvor: B92
> Datum: utorak 7.01.2014.  
> Rubrika: sport_fudbal
> Naslov: Nikolić: Jojić može da ide ako...
> Članak:

Novi trener Partizana Marko Nikolić rekao je za 'Žurnal' da će klub prodati Miloša Jojića ako stigne 'nepristojna ponuda'.
Nikolić je dodao da je odluka kluba da Jojić ostane barem do kraja sezone, ali da 'šest miliona evra nije malo'.
„Ako se pojavi neka nepristojna ponuda moraćemo da imamo razumevanja, ali to može da bude samo jedan igrač u ovom prelaznom roku.“
"Čak i ako je to Jojić, mada postoji odluka UO da on ne može ove zime da napusti klub. Ukoliko dođe neka nepristojna ponuda ne bi bilo korektno da ja to kao trener stopiram. Šest miliona evra nije malo", rekao je Nikolić. Jojić je u jesenjem delu sezone uz golmana Vladimira Stojkovića bio najbolji pojedinac šestostrukog uzastopnog šampiona Srbije.
