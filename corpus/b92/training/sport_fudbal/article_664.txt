> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Kabaj u PSŽ za 30 miliona evra?
> Članak:

Joan Kabaj najverovatnije se vraća u domovinu, Njukasl je navodno pristao na ponudu Pasi Sen Žermena.
Parižani će timu sa Sent Džejms Parka platiti 30 miliona evra za sjajnog veznog igrača, prenosi Kanal +.
"Svrake" su navodno već pronašle zamenu za jednog od svojih ključnih igrača, u Englesku bi iz Monpeljea trebalo da ode Remi Kabeli.
Kabaj je letos navodno bio želja Mančester Junajteda i Arsenala koji je nudio 10 miliona funti. U Njukasl je stigao 2011. godine iz Lila, a 26 puta je igrao za Francusku i dao dva gola. Ove sezone je na 20 utakmica dao 7 golova i imao 4 asistencije za "svrake".
