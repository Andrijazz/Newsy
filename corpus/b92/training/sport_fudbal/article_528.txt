> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Benfika sigurna, Đuričić precizan
> Članak:

Fudbaleri Benfike zabeležili su i drugu pobedu u okviru drugog kola grupe D portugalskog Liga Kupa. Savladan je Leišoes sa 2:0.
Na terenu su se našla dva srpska reprezentativca – Filip Đuričić i Ljubomir Fejsa, dok je Lazar Markovič ušao sredinom drugog dela.
Strelac prvog gola bio je upravo Filip Đuričić u 28. minutu. Amorim je poslao loptu na Žardela, ovaj je glavom spustio do Đuričića koji je zakucava u gol. Konačan rezultat susreta postavio je Ivan Kavalero, nekoliko minuta pre kraja meča.
Stefan Mitrović posmatrao je meč sa klupe. Tim iz Lisabona sada ima šest bodova i drži prvo mesto u grupi. Drugi je Žil Visente sa dva boda, dok Nacional i Leišoes imaju po bod manje. U grupi B Porto ima četiri boda nakon što je sa 4:0 nadigrao Panafiel, uz dva pogotka Džeksona Martinesa. Braga je sa 3:0 savladala Beira Mar za drugi trijumf u grupi C.
