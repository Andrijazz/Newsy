> Izvor: B92
> Datum: subota 4.01.2014.  
> Rubrika: sport_fudbal
> Naslov: Nove brige za Mojsa, Nani povređen
> Članak:

Posle Ešlija Janga, Mančester Junajted ostao je bez još jednog krilnog napadača pošto se povredio Portugalac Nani.
Klub sa ’Old Traforda’ saopštio je da je Nani povredio tetivu i da ga neće biti u sastavu sa tima za meč Liga kupa sa Stoukom.
Portugalac neće biti na raspolaganju Dejvidu Mojsu neko vreme, ali menadžer Junajteda očekuje da se drugi povređeni igrač, Rafael, uskoro vrati.
"Nani je zaradio povredu tetive koja će ga verovatno odvojiti sa terena na neko vreme. To je ozbiljna povreda tetive koju je zaradio na treningu. Ne mislim da je Rafa daleko od povratka na teren jer njegova povreda nije toliko ozbiljna. Nadam se da će nam se uskoro vratiti dva, tri igrača", rekao je Mojs. Ešli Jang povredio je rame na meču sa Totenhemom, dok je Rafael u 18. minutu napustio igru na utakmici sa Halom koju su  dobili sa 3:2.
