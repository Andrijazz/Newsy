> Izvor: B92
> Datum: utorak 21.01.2014.  
> Rubrika: sport_fudbal
> Naslov: "Zašto ne prozivate Nikolića?"
> Članak:

Nakon što su navijači protestovali protiv uprave, predsednik Skupštine FK Vojvodina Balša Butorović zapitao se zašto navijači ne 'prozivaju' Marka Nikolića.
Zajedno sa trojicom prvotimaca bivši trener Nikolić ove zime prešao je u Partizan, što je izazvalo ogorčenje kod navijača Vojvodine.
"Vulićević, Škuletić i Trajković su želeli u Humsku i ko tome može da stane na put. Takođe, želja trenera Nikolića je poznata i ne znam zašto se ćuti kada to nije tajna".
"Pogrešio je što nas nije obavestio već smo na drugi način saznali da ide u Beograd, i pored toga ga Upravni odbor nije kaznio. Pitam se, gde je tu krivica klupskog rukovodstva i zašto navijači ne pitaju Nikolića za razloge odlaska i zašto njega ne  kad je reč o odlasku naših igrača u Partizan. Ako misle da klub može da se izvuče i da funkcioniše bez prodaje igrača, neka prezentuju svoj model i odmah ću ga, kao predsednik najvišeg klupskog tela usvojiti i primeniti". Stotinak navijača fudbalskog kluba Vojvodina protestovalo je protiv uprave tog kluba pre i tokom prijateljske utakmice sa ekipom ČSK iz Čelareva u Veterniku.
