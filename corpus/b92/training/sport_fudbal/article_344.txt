> Izvor: B92
> Datum: subota 11.01.2014.  
> Rubrika: sport_fudbal
> Naslov: Ančeloti: Niko kao Ronaldo
> Članak:

Trener Reala iz Madrida Karlo Ančeloti rekao je da je Kristijano Ronaldo bio najbolji fudbaler u 2013. godini i da zaslužuje da osvoji "Zlatnu loptu".
"Ako govorimo o 'Zlatnoj lopti', Ronaldo je bio bolji od bilo koga drugog u 2013. Ronaldo je jedinstven igrač zbog svog talenta i profesionalnosti", rekao je Ančeloti.
Ceremonija dodele nagrade za najboljeg fudbalera godine "Zlatna lopta" biće održana 13. januara u Cirihu, a kandidati za osvajanje prestižnog priznanja su Ronaldo, Lionel Mesi i Frank Riberi.
Real u nedelju u 19. kolu Primere gostuje Espanjolu. Ekipa iz Madrida je trenutno treća na tabeli sa 44 boda, odnosno sa pet manje od prvoplasirane Barselone i drugoplasiranog Atletiko Madrida. "Za titulu moramo da se borimo sa sve veoma jake ekipe. Atletiko je bio iznenadjenje za sve. Sutrašnji meč je veoma važan. Želimo da prvi deo sezone završimo pobedom, ali znamo da će biti teško. Biće to težak meč, ali moramo da uradimo sve da bismo pobedili", rekao je Ančeloti.
