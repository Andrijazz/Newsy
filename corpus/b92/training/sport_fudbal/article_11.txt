> Izvor: B92
> Datum: sreda 1.01.2014.  
> Rubrika: sport_fudbal
> Naslov: Sigurni Arsenal, Čelsi i Liverpul
> Članak:

U sredu u 16 časova odigrano je ukupno osam mečeva 20. kola Premijer lige, a pobede su ostvarili Arsenal, Čelsi i Liverpul.
Arsenal je u finišu meča stigao do pobede nad Kardifom (2:0), Čelsi je sa 3:0 dobio Sautempton u gostima, dok je Liverpul golovima Agera i Suaresa pobedio Hal.
U sredu su trijumfe ostvarili još Fulam, Vest Bromvič i Aston Vila, dok su mečevi Kristal Palas - Norič i Stouk - Everton završeni bez pobednika.
Prvi meč dana doneo je pobedu Sitija, koji je na 'Liberti' stadionu slavio sa 3:1, a jedan od golova postigao je i naš Aleksandar Kolarov.Pre njega golove su postigli Fernandinjo i Jaja Ture, dok je dvostruki strelac za Svonsi bio Boni.
Arsenal se ovom pobedom ponovo vratio na čelo tabele prestigavši Mančester Siti, a najzaslužniji za trijumf bio je Niklas Bendtner. Bendtner, koji je u igru ušao u 64. minutu, postigao je gol u dva minuta pre kraja meča i prelomio duel sa Kardifom. Danac je odmah posle gola napustio igru, a Volkot je tri minuta kasnije overio novu pobedu ekipe Arsena Vengera. Čelsi je nastavio da prati vodeći dvojac, pobedio je Sautempton sa 3:0, a stekao se utisak kao da  ne mogu da izgube.
Domaći su bili bolji u prvom poluvremenu, napadali i stvarali šanse, ali je najčešće Lalana bio taj koji je promašivao. Sautempton je u drugom poluvremenu surovo kažnjen za te promašaje. Prvo je Tores pogodio u 60. minutu, posle niza srećnih okolnosti. Oskarov centaršut izblokirao je jedan igrač Sautemptona, lopta je dobila nezgodnu putanju i završila na stativia, a Toresu nije bilo teško da odbitak ugura u gol. Vilijan je lepim udarcem sa ivice kaznenog duplirao prednost, da bi Oskar u 82. minutu zaokružio odličnu igru pogotkom, ali ni ovoga puta nije prošlo bez odbitka. Čelsi je sada treći sa 44 boda.
Liverpul je prekinuo niz od dva poraza, tim sa  doveo u vođstvo u drugom delu prvog poluvremena, da bi Suares u 50. minutu potvrdio pobedu. Urugvajac je ovim golom oborio nove rekorde u Premijer ligi, postavši igrač kome je bilo potrebno najmanje utakmica i vremena da postigne 20 golova. Kristal Palas i Norič podelili su bodove (1:1), baš kao i Stouk i Everton koji se izvukao golom Bejnsa sa bele tačke, u poslednjim trenucima meča. Minimalce u ovom kolu ostvarili su Aston Vila protiv Sanderlenda, kao i Vest Brom protiv Njukasla.
Interesantno je bilo na  su poveli golom Dijamea u 7. minutu, ali su Sidvel i Berbatov doneli pobedu svom timu. Premijer liga, 20. kolo: 13.45 Svonsi Siti - Mančester Siti 2:3 16.00 Arsenal - Kardif 2:0Kristal Palas - Norič 1:1 Fulam - Vest Hem 2:1 Liverpul - Hal 2:0Sautempton - Čelsi 0:3Stouk Siti - Everton 1:1 Sanderlend - Aston Vila 0:1 Vest Bromvič Albion - Njukasl 1:0 18.00 Mančester Junajted - Totenhem
