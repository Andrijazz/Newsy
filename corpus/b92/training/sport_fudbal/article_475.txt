> Izvor: B92
> Datum: sreda 15.01.2014.  
> Rubrika: sport_fudbal
> Naslov: Jelavić oborio rekord Hal Sitija
> Članak:

Hrvatski napadač Nikica Jelavić prešao je iz Evertona u Hal Siti za rekordnih 6,5 miliona funti, a potpisao je na tri i po godine.
Everton će dobiti još milion funti u slučaju da Hal ostane Premijer ligi.
Smatra se da je jedan od glavnih razloga za hrvatskog reprezentativca da pređe u Hal to što želi da se dokaže selektoru Kovaču pred Svetsko prvenstvo u Brazilu.
Hal je ovih dana u centru pažnje zbog činjenice da je vlasnik kluba Asem Alam rekao da odlazi ako mu ne dozvole da promeni ime iz Hal siti u Hal Tajgers. S obzirom na to da je u sredu i Nemanja Matić potpisao za Čelsi ugovor na pet i po godina, može se reći da je pravi prelazni rok u Engleskoj tek počeo. Jelavić je ove godine za klub iz Liverpula odigrao deset utakmica i postigao dva gola u svim takmičenjima. Hal se nalazi na desetom mestu u Premijer ligi sa 23 osvojena boda, što je samo šest bodova više od poslednjeplasiranog Kristal Palasa.
