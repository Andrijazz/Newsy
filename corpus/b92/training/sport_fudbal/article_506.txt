> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: Matri: Izuzetno sam motivisan
> Članak:

Novi fudbaler Fiorentine Alesandro Matri rekao je u četvrtak da želi da se vrati u najbolju formu i ponovo počne redovno da igra.
"Doneo sam veliku odluku. Želim da se vratim u najbolju formu i ponovo počnem redovno da igram. Izuzetno sam motivisan", rekao je Matri.
On je dodao da nije dobro igrao prethodnih šest meseci i da je on jedini krivac za to.
Italijanski napadač je na početku sezone prešao iz Juventusa u Milan, za koji je u poslednjih šest meseci odigrao 18 utakmica i postigao samo jedan gol, a danas je došao u Fiorentinu na šestomesečnu pozajmicu. Matri (29) je za reprezentaciju Italije odigrao pet utakmica i postigao jedan gol.
