> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: KK: Sosijedad iznenadio Viljareal
> Članak:

Fudbaleri Real Sosijedada plasirali su se u četvrtfinale Kupa Kralja minimalnom pobedom na gostovanju Viljarealu.
Prvi meč ove dve ekipe završen je bez golova, a gol vredan prolaza u narednu rundu postigao je Ros u 32. minutu.
Viljareal je imao šansu da se vrati u meč, ali je Perber promašio penal u 74. minutu, pa će Real Sosijedad u sledećoj rundi igrati protiv Rasinga iz Santandera.
Srpski internacionalac Aleksandar Pantić na terenu je proveo sat vremena. U utorak i sredu plasman u četvrtfinale ostvarili su Rasing, Atletiko, Bilbao, Espanjol, Levante i Real, dok poslednji meč igraju Hetafe i Barselona. Prvi duel završen je ubedljivom pobedom Katalonaca od 4:0. Kup Kralja, osmina finala: utorak: Almerija - Rasing Sanatander 0:2 (prvi meč 1:1) Atletiko Madrid - Valensija 2:0 (1:1) sreda: Atletik Bilbao - Betis 2:0 (prvi meč 0:1) Espanjol - Alkorkon 4:2 (0:1) Levante - Rajo Valjekano 1:0 (0:0) Osasuna - Real Madrid 0:2 (0:2) četvrtak: Viljareal - Real Sosijedad 0:1 (0:0) Hetafe - Barselona (0:4)
