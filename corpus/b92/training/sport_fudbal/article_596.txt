> Izvor: B92
> Datum: subota 18.01.2014.  
> Rubrika: sport_fudbal
> Naslov: Koeljo neće u Partizan i Srbiju
> Članak:

Odbrambeni igrač Brage Nuno Andre Koeljo odbio je ponudu Partizana da dođe na šestomesečnu pozajmicu.
Prema pisanju portugalskog ‘Rekorda’, Koeljo ne želi da dođe u srpski fudbal zbog slabog kvaliteta naše Superlige.
Prethodno je srpski šampion uspostavio kontakt sa Bragom, u Humskoj su imali veliku želju da angažuju Koelja, ali od toga po svemu sudeći neće biti ništa.
Srpski šampion je tokom januara doveo Miroslava Vulićevića i Branislava Trajkovića iz Vojvodine da pojačaju odbranu, kao slobodan igrač stigao je zadnji vezni Nikola Drinčić, dok će napad pojačao Petar Škuletić, koji je takođe stigao iz Novog Sada. Crno-beli su u ponedeljak počeli pripreme za proleće, do 21. januara su u Beogradu, a potom će deset dana raditi u Antaliji, u koju će se nakon kratke pauze u prestonici ponovo vratiti 5. februara na dvonedeljni nastavak priprema. Na startu drugog dela sezone Partizan će gostovati Novom Pazaru 23. februara.
