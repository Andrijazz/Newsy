> Izvor: B92
> Datum: petak 17.01.2014.  
> Rubrika: sport_fudbal
> Naslov: Von stiže u Borusiju na leto
> Članak:

Borusija iz Dortmunda traži zamenu za Roberta Levandovskog, a zamena za Poljaka koji će na leto u Bajern je reprezentativac Južne Koreje Ji Dong Von.
On će kao slobodan igrač iz Augzburga na kraju sezone stići u redove “Milionera”, a sportski direktor kluba Mihael Cork veoma je zadovoljan obavljenim poslom.
“Ji Dong Von je profesionalac koji može da igra na više pozicija u napadu i veoma smo zadovoljni što možemo da potpišemo ugovor sa mladim i talentovanim fudbalerom”, naveo je Cork.
Von ima 22 godine, karijeru je startovao u Čunam Dragonsima, da bi 2011. godine prešao u Sanderlend, odakle je 2013. godine stigao na pozajmicu u Augzburg. Trajni ugovor sa bundesligašem potpisao je sredinom januara, a već u junu prelazi u Borusiju.
