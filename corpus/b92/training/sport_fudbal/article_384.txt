> Izvor: B92
> Datum: ponedeljak 13.01.2014.  
> Rubrika: sport_fudbal
> Naslov: FIFpro: Barsa opet dominantna
> Članak:

Na ceremoniji dodele trofeja najboljima u 2013. godini FIFA je odabrala i najbolju postavu za minulu godinu.
U idealnih 11 nalaze se četiri igrača Barselone, tri igrača Bajerna iz Minhena i po dva člana Real Madrida i Pari Sen Žermena.
Na golu je Manuel Nojer, poslednju liniju čine Filip Lam, Tijago Silva, Serhio Ramos i Dani Alves, u veznom redu su Andres Inijesta, Šavi Ernanes, Frank Riberi, dok su u špicu, očekivano, Kristijano Ronaldo - Zlatan Ibrahimović - Lionel Mesi.
Iako smo odvano navikli na 'čudne' odluke Svetske kuče fudbala, uz svo dužno poštovanje majstora kakvi su Šavi, Inijesta i Mesi - ostaje nejasno kako je moguće da su čak četiri igrača iz Katalonije u najboljih jedanaest. Kako, na primer, neko iz finaliste Lige šampiona Borusije Dortmund nije našao put do najbolje postave, a jesu igrači tima koje je Bajern pregazio u dvomeču sa 7:0. U konkurenciji za 'odbarano društvo bili su i Branislav Ivanović i Nemanja Matić, ali se nisu našli u izboru. Priznanje za najboljeg trenera pripalo je Jupu Hajnkesu, treneru koji je osvojio sve sa Bajernom, dok je počasna predsednička nagrada pripala je Žaku Rogu, bivšem predsedniku Međunarodnog Olimpijskog komiteta, za humanost. Idealnu postavu bira udruženje profesionalnih fudbaler (FIFpro). U nastavku ceremonije biće izabran najlepši pogodak, a među kandidatima nalazi se i bravura našeg Nemanja Matića. Poslednji deo ceremonije u Cirihu rezervisan je za proglašenje najboljeg pojedinca - kome če pripasti prestižna 'Zlatna lopta'.
