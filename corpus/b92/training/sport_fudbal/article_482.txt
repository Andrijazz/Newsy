> Izvor: B92
> Datum: sreda 15.01.2014.  
> Rubrika: sport_fudbal
> Naslov: Kapiten Novog Pazara u Singapuru
> Članak:

Dosadašnji kapiten fudbalera Novog Pazara Emir Lotinac nastaviće karijeru u Balestje Kalsi iz Singapura, saznaje novopazarski Radio Sto plus.
Taj 26-godišnji igrač u četvrtak će otputovati u Singapur. On će s tamošnjim klubom, četvrtoplasiranim u prošlom prvenstvu i osvajačem Liga Kupa, potpisati jednogodišnji ugovor.
Lotinac je jesenas odigrao 12 utakmica za Novi Pazar u Superligi Srbije i postigao jedan gol.
Ranije je nastupao za OFK Beograd i kraljevački Metalac, a može igrati u veznom redu i na poziciji desnog spoljneg igrača. Novi Pazar su tokom zime napustili i Miloš Marković, Nino Pekarić, Uroš Nenadović, Vitalij Bulat i Petar Jelić, a neizvestan je ostanak Radoša Protića, Nemanje Supića, Mladena Lazarevića, Nemanje Vidakovića i Miloša Obradovića.
