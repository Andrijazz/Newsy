> Izvor: B92
> Datum: subota 4.01.2014.  
> Rubrika: sport_fudbal
> Naslov: Lazar Marković strelac u Kupu
> Članak:

Srpski reprezentativac Lazar Marković bio je strelac za Benfiku koje je u osmini finala Kupa Portugala savladala Žil Visente sa 5:0.
Bivši napadač Partizana dao je jedan od tri gola "orlova" u prvom poluvremenu. U prvoj postavi igrao je i Nemanja Matić, dok su Ljubomir Fejsa i Filip Đuričić ušli u drugom poluvremenu.
Dvostruki strelci bili su napadači Rodrigo i Lima, a dva gola namestio je Nikolas Gaitan. Benfiku za nekoliko dana očekuje veliki derbi sa Portom u ligi, gde su ekipe izjednačene na tabeli.
Šampion je u Kupu deklasirao drugoligaša Atletiko sa 6:0, a dalje su prošli još Eštoril i Rio Ave. U ostalim mečevima igraju Braga - Aruka, Beira Mar - Akademika, Maritimo - Panafiel i Pasoš Fereira - Aveš. Žreb parova četvrtfinala je 9. januara.
