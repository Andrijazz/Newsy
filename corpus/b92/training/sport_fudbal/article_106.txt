> Izvor: B92
> Datum: subota 4.01.2014.  
> Rubrika: sport_fudbal
> Naslov: Ultras world: Delije druge u 2013.
> Članak:

Navijači Crvene zvezde drugi su najbolji navijači u 2013. godini u izboru ’Ultras world’, koji na Fejsbuku ima oko 230.000 fanova.
Ispred Delija na ovoj listi su jedino navijači varšavske Legije.
Takođe, među deset najboljih u 2013. našli su se još fanovi Rozarija (Argentina), Panatinaikosa (Grčka), Vidada (Maroko), Penjarola (Urugvaj), AEL (Kipar), Borusije iz Dortmunda (Nemačka), Kopenhagena (Danska) i Al Ahlija (Egipat).
Napravljen je ozbiljan video klip koji traje 55 minuta, a predstavljanje Zvezdinih navijača je od 42. do 48. minuta.
