> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Ibrahimović: Biću još bolji u 2014.
> Članak:

Fudbaler Pari Sen Žermena i reprezentacije Švedske Zlatan Ibrahimović najavio je u četvrtak još bolje igre u prolećnom delu sezone.
Ibrahimović je u sredu postigao het-trik u pobedi nad Brestom od 5:2 i pomogao Parižanima da se plasiraju u šesnaestinu finala francuskog kupa.
"Nadam se da ću popraviti igru i biti još bolji u 2014. Nisam mogao bolje da počnem ovu godinu. Što se ekipe tiče, želimo da osvojimo sve trofeje i učinimo srećnim Pariz i naše navijače", rekao je Ibrahimović novinarima posle meča.
Ibrahimović je prošle godine u svim takmičenjima postigao 35 golova za PSŽ, dok je u dosadašnjem delu sezone stigao do 21 pogotka. Švedski napadač je tokom karijere igrao za Malme, Ajaks, Juventus, Inter, Barselonu i Milan.
