> Izvor: B92
> Datum: četvrtak 16.01.2014.  
> Rubrika: sport_fudbal
> Naslov: "Matić najbolji zadnji vezni sveta"
> Članak:

Trener Benfike Žorž Žesus rekao je da je Nemanja Matić najbolji defanzivni vezista na svetu i da će lisabonski klub teško pronaći zamenu za njega.
Reprezentativac Srbije je iz Benfike prešao u Čelsi za 25 miliona evra, a sa timom sa Stamford Bridža potpisao je ugovor na pet i po godina.
"Moramo da pronađemo novog veznog igrača posle odlaska Matića. Znam da će biti teško, on je najbolji defanzivni vezni igrač na svetu. On je talentovan fudbaler i mnogo je radio na sebi", rekao je Žesus.
Matić je došao je u Benfiku 2011. godine iz Čelsija i stekao reputaciju jednog od najboljih veznih igrača u Evropi, a njegov gol iz prošle sezone protiv Porta bio je među tri najlepša u 2013. godine. "On nije otišao u bolji klub od Benfike, jer u Evropi postoji samo nekoliko takvih klubova, ali je ekonomska moć neuporediva", zaključio je Žesus. Tokom karijere Matić je igrao i za Jedinstvo sa Uba, Kolubaru, Košice i Vitese, a za reprezentaciju Srbije nastupio je devet puta, a po potpisivanju ugovora rekao je da je veoma srećan što se vraća na Stamford Bridž.
