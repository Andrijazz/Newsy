> Izvor: B92
> Datum: ponedeljak 20.01.2014.  
> Rubrika: sport_fudbal
> Naslov: Ronaldu orden princa Henrija
> Članak:

Kapitenu fudbalske reprezentacije Kristijanu Ronaldu u ponedeljak je predsednik Portugala Anibal Kavaho Silva uručio jedno od najviših odlikovanja.
Orden princa Henrija je osvajaču “Zlatne lopte” uručen na ceremoniji u predsedničkoj palati u Lisabonu.
Ronaldo je rekao da je ponosan zbog odlikovanja koje ga podstiče da radi još više.
Predsednik Portugala je rekao da je Ronaldo zaslužio orden jer je na najbolji način promovisao zemlju i dao dobar primer mladima. Ronaldo, sada igrač madridskog Reala, dobitnik je Zlatne lopte 2008. i 2013. godine, a za reprezentaciju Portugala je odigrao 109 utakmica i postigao 47 golova. Prošle godine u dresu Reala odigrao je 56 mečeva i postigao 66 golova.
