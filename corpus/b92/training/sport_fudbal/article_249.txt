> Izvor: B92
> Datum: četvrtak 9.01.2014.  
> Rubrika: sport_fudbal
> Naslov: Mojs kandidat za menadžera meseca
> Članak:

Menadžer Mančester Junajteda Dejvid Mojs jedan je od nominovanih za izbor menadžera meseca u Premijer ligi.
Junajted je u decembru zabeležio 4 pobede uz jedan remi u Premijer ligi, što je dovoljno da se nađe u društvu kandidata, koje uz njega čine Žoze Murinjo (pet pobeda na 7 mečeva), Manuel Pelegrini (6-1-0) i Mojsov naslednik Roberto Martines (4-1-1).
Niko od četvorice prazničnih favorita do sada nije dobio nagradu ove sezone, jer su najbolji menadžeri zu prva četiri meseca bili redom: Brendan Rodžers, Arsen Venger, Maurisio Poćetino, Alan Pardju. Ako su ostala trojica očekivano na spisku kandidata, s obziron na dobru formu Čelsija, Sitija i Evertona, prisustvo Mojsa na listi deluje pomalo bizarno posle najslabijeg početka godine u istoriji kluba i tri vezana poraza u januaru. Na spisku kandidata za igrača meseca su takođe fudbaleri koji u prva četiri meseca nisu dobili nagradu, a potpuno dominira Siti sa tri igrača - Alvarom Negredom, Jajom Tureom i Vensanom Kompanijem. Na spisku je i Ros Barkli, koji je eksplodirao ove sezone, kao i Tio Volkot, koji se na početku januara povredio i neće ga biti do sledeće sezone. Ipak, apsolutni favorit je nestvarni Luis Suares, koji je tokom poslednjeg meseca 2013. dao ukupno 10 golova na 4 uzastopna meča.
