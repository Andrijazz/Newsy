> Izvor: B92
> Datum: ponedeljak 6.01.2014.  
> Rubrika: sport_fudbal
> Naslov: Politika: Terzić potpredsednik FSS?
> Članak:

Kako saznaje Politika, Zvezdan Terzić mogao bi uskoro kao potpredsednik da se vrati u Fudbalski savez Srbije.
Kako navodi Politika, predsednik FSS Tomislav Karadžić i Zvezdan Terzić ‘zakopali su ratne sekire’ i pozdravili su se na dodeli priznanja u hotelu Metropol.
Izborna skupština FSS najverovatnije će biti održana drugog februara, a Politika piše da bi Terzić pre toga mogao da bude imenovan i za prvog čoveka Zajednice superligaša.
Terzić je bio predsednik FSS od 2005. do 2008. godine, a prethodnih meseci imao je nekoliko žestokih istupa protiv Karadžića. Terzić je u avgustu izjavio i da ga ne zanima nijedna funkcija u FSS.
