> Izvor: B92
> Datum:  
> Rubrika: kultura
> Naslov: Biblioteka grada Beograda obeležila svoj dan
> Članak:

Biblioterka grada Beograda obeležila je danas 83. godišnjicu svog postojanja dodelom nagrada za 2013. najboljem bibliotekaru s teritorije grada Beograda, najboljem izdavaču i izdavaču najčitanije knjige stranog autora.

Nagrada koja nosi ime osnivača najveće javne bibolioteke u Srbiji "Marije Ilić Agapove" pripala je dr Oliveri Stefanović, načelniku Specijalnih foindova Narodne biblioteke Srbije. Nagrada "Gligorije Vozarović" nazvana po prvom srpskom štamparu i izdavaču u Srbiji dodeljena je "Kreativnom centru" i nju je primila direktorka i jedan od osnivača ove izdavčke kuće Ljiljana Martinović dok je vlasnik "Geopoetike" Vladislav Bajac preuzeo nagradu za najčitaniju knjigu u 2013. za trotomno izdanje "1Q84" Harukija Murakamija koje je objavila njegova kuća. U obrazloženju žirija za nagradu najboljem biblitekaru se navodi da je dr Stefanović jednoglasno izabrana jer je "kroz nesebični rad i zalaganje tokom pune četiri decenije ostvarila je zavidne rezultate i dala veliki doprinos organizaciji, uređenju, obradi i nadzoru nad stručnim radom knjižne i neknjižne građe u bibliotekama i srodnim institucijama u Beogradu i Srbiji". "Ono što je dodatno kvalifikuje za nagradu je njen rad, od 1999. godine, na uspostavljanju sistema zaštite stare i retke bibliotečke građe u celoj Srbiji.a takođe je i vođa projekta ''Formiranje elektronskog i štampanog registra starih i retkih knjiga kao kulturnog dobra od izuzetnog značaja''", stoji u obrazloženju. Dr Stefanović je, primajući najuglednije bibliotečko priznanje,istakla da ga doživljava i deli sa kolegama i koleginicama iz Odeljenja posebnih fondova, sa kojima je zajedno radila na mnogim projektima, i doživeli su da budu viđeni, dostupni svima i budu predmet daljeg proučavanja i rada. "Ponosna sam veoma što se govori o našem uspehu i radu na stvaranju sistema i realizacije Projekta zaštite stare i retke bibliotečke građe od izuzetnog i velikog značaja", istakla je ona i dodala da su "stvorene osnove za sistematizaciju i dostupnost podataka o kulturnim dobrima na teritoriji Srbije u elektronskom i štampanom obliku". Ona je rekla i da je ponosna što će svu tu građu učiniti dostupnom mladim ljudima, "kojih je sve više pod krovom naše kuće". Žiri koji je dodelio nagradu "Gligorije Vozarović" (predsednik Jasmina Ninkov, direktor BGB i prof. dr Ratko Božović i prof. dr Žarko Trebješanin obrazložio je odluku je su "pažljivo odabrane teme, vrhunski kvalitet i istovremeno prepoznatljive ilustracije odlike izdanja "Kreativnog centra". Nabrajajući izuzetno značajne i brojne rezultate u radu ovo izdavača tokom 25 godina oni su podsetili da su "njegova izdanja prevedena na više od 30 jezika i objavljena u mnogim zemljama od Engleske do Južne Koreje, u kojima su takođe naišla na odličan prijem kod čitalaca". Pozdravljajući brojne ugledne goste uključujući direktore i predstavnike gradskih i republičkih kulturnih institucija i državnih ustanova, direktorka BGB mr. Jasmina Ninkov je istakla, da je uprkos opštoj krizi ova kulturna institucija postigla značajne rezultate sa svojom mrežom biblioteka koje imaju 147.060 upisanih članova, pozajmili su 2.129.152 jedinica bibliotečke građe i odrzali 3.058 programa. Ukupan broj korisnika biobliiotekčkih usluga iznosi 1.082.686 a broj posetilaca programa se kreće oko miliom i trista hiljada. Ona je istakla da su rezultati plod zajedničkih napora i entuzijazma zaposlenih i potvrda su da dobar tim može da učini prava čuda iako su sredstva umanjena. Kao jedan od nedostataka u radu sitema BGB Ninkov je navela smanjenje nabavke novih knjiga iako je ocenila da su i Grad i Republika uložili maksimalne napore da obezbede sredstva za otkup. Pomoćnica ministra za kulturu Ana Vučetić je cestitala biblioteci na postignutim rezultatima i konstatovala da je postala važno središte kulture prestonice. Ona je pohvalila odluku žirija da za najboljeg izdavača proglasi "Kreativni centar" jer su knjige za decu važne za formiranje licnosti budućih čitalaca. Izaslanica predsednika Republike Tomislava Nikolića dr Jasmina MItrović Marić je prenela predsednikove dobre želje za dalji uspešan rad i njegovo žaljenje što je bio sprečen da lično dođe iako je iskreno želeo. Predsednik Nikolić, nastavila je Marić Mitrović ima poseban odnos prema kulturi a posebno prema bibliotekama i bibliotekarima koji svoj poziv smatraju misijom jer doprinose širenju znanja i svi im puno dugujermo. Ona je podsetila da Nikolić nastoji da susrete na najvisem nivou izmesti iz prostora svog radnog prostora, a kao primer je navela organizovanje zvaničnih razgovora sa predsednikom Mađarske u Narodnoj biblioteci Srbije dok je predsednika Grčke primio u Kuli Nebojši, želeći da im pokaže drugačija i lepša mesa Srbije. Svečanost su uveličali svojim muziciranjem članovi gudačkog kvarteta " Blek end vajt" koji su pored Hendla i Baha izveli varijacije džeza i tango Pjacole.
