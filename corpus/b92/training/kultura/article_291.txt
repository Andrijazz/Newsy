> Izvor: B92
> Datum: subota 25.01.2014
> Rubrika: kultura
> Naslov: Ženski dan sa Anom Sofrenović
> Članak:

Januarski Ženski dan održaće se 25. januara (15-18h) u Kulturnom centru Rex, gde će polaznice sa Anom Sofrenović istraživati glas kroz niz praktičnih vežbi, kako pojedinačnih tako i grupnih.

U pitanju je vrsta holističkog pristupa glasu čiji je cilj da otkrije potpuno autentičan vokalni izraz svake polaznice i pomogne joj da se oslobodi svake vrste manirizma i navede je na jedinstven, sopstveni izraz. Radionica je namenjena kako profesionalkama, tako i amaterkama koje zanima vokalno istraživanje, uzrasta preko 18 godina. Teme radionice: upoznavanje sopstvenog vokalnog aparata i njegovog autentičnog zvuka pronalaženje veze između tela i glasa telo kao rezonator pokret tela kao impuls glasu nega i očuvanje glasa otkrivanje mogućnosti glasa u raznim zvučnim prostorima istraživanje novih vokalnih mogućnosti balans između slobode izraza i forme ili tehnike fokus energije glasa osluškivanje sopstvenog glasa i glasa grupe/ interakcija oslobađanje glasa u performansu Potrebno je da ponesete flašu sa vodom, prostirku za rad na podu, peškir, odeću primerenu fizičkim vežbama i tanke patike ili non slip čarape. Radionica je otvorena i besplatna za sve žene i nije potrebna nikakva posebna prijava. Ana Sofrenović je diplomirala je na Fakultetu dramskih umetnosti u Beogradu, a nakon akademije uporedo razvija svoju glumačku i muzičku karijeru. Ostvarila je veliki broj uloga u mnogim domaćim filmovima i pozorišnim predstavama, kao i u nekoliko značajnih engleskih televizijskih serija za BBC i ITV. Glas je školovala kod Meri Hemond, šefice katedre za muzički teatar na Kraljevskoj muzičkoj akademiji u Londonu. Njeno pevačko iskustvo se proteže od rock i jazz muzike do opere i savremene avangardne muzike. Sarađivala je sa mnogim muzičarima i kompozitorima, kako u zemlji tako i u inostranstvu. U januaru 2006.godine nastupala je na koncertu u Karnegi holu u Njujorku, u okviru master klasa kultne američke avangardne kompozitorke i vokalistkinje Meredith Monk, izbarana sa jos 18 vokalista iz celog sveta. U okviru umetničke stipendije americke fondacije ArtsLink, 2009. godine je nastupila u novom komadu Meridit Monk "Songs of Ascension" izvedenom na Bruklinskoj akademiji muzike. Redovno posećuje radionice po svetu koje se bave istraživanjem ljudskog glasa kao neograničenog kreativnog prostora. Program Ženski dan je otpočeo pre šest godina i do sada smo imale preko četrdeset učiteljica, koje su nam prenosile svoja znanja i veštine. Ženski dan traje zahvaljujući podršci fondacije Rekonstrukcija Ženski fond i Kulturnog centra Rex. Ženskom danu više informacija saznajte na zenskidan@gmail.com Kao i na Fejsbuk strani ZENSKI DAN, kao i na zvaničnoj prezentacije grupe ACT Women koja ga organizuje Ženski dan.
