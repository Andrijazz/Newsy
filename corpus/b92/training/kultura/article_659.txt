> Izvor: B92
> Datum: petak 28.02.2014
> Rubrika: kultura
> Naslov: Finčer režira novi film u Stivu Džobsu
> Članak:

Holivud će se ponovo baviti životom Stiva Džobsa, ali će ovog puta iza kamere biti Dejvid Finčer, scenario će biti urađen prema bestseleru Valtera Isaksona, a adaptiraće ga Aron Sorkin, piše "Holivud riporter".

Ime Stiva Džobsa uvek podiže mnogo prašine, a nakon žestokih polemika o filmu "Džobs" i aktuelne diskusije o statui koja stiže iz Srbije u Kupertino, ne očekuje se ništa manje od zasad neimenovanog projekta. Ipak, s obzirom na to da su Finčer i Sorkin već radili zajedno na filmu koji se bavio fenomenom Fejsbuka "Društvena mreža" veruje se da će ovog puta biti manje besa ljubitelja lika i dela pokojnog lidera kompanije Epl. Snimanje neće početi pre kraja godine, a fokus scenarija će navodno biti na "tri posebna događaja u Džobsovom životu, koja su prethodila prezentacijama najvećih proizvoda kompanije".
