> Izvor: B92
> Datum: utorak 18.02.2014
> Rubrika: kultura
> Naslov: Lea Dobričić i Boža Podunavac u "Gradu" 22. februara
> Članak:

"Spoj mladosti i iskustva, nove i stare škole tehno zvuka! Događaj koji se ne propušta!", tako organizator najvaljuje događaj u kojem učestvuju didžejevi Lea Dobričić i Boža Podunavac u subotu 22. februara od 23h u KC Grad.

Lea Dobričić, mlada i talentovana zvezda u usponu, "pokorila" je klubove širom Evrope. Od najpoznatijih evropskih muzičkih festivala, Exita i Monegrosa, preko rezidenture u najvećem klubu na svetu, Privilege na Ibici, sve do gostovanja na glamuroznim žurkama po Italiji, Francuskoj, Španiji, Ukrajini, Švajcarskoj Ova harizmatična dama, nastupiće 22. februara, rame uz rame sa jednim od najstarijih i najiskusnijih DJejeva sa ovih prostora - čuvenim Božom Podunavcem.

Nakon 26 godina DJ karijere, za njega posebna najava nije ni potrebna. Pionir elektronskog zvuka i začetnik srpske klupske scene, Boža Podunavac, je tokom svoje karijere nastupao u gotovo svim legendarnim beogradskim klubovima, a svoj senzibilitet za muziku i umeće miksovanja ploča je delio i sa publikom širom Engleske, Nemačke, Austrije, Poljske, Holandije Cena karte, za ovaj jedinstveni susret tehno divova koji će se odigrati sledeceg vikenda, u subotu 22. februara u KC Gradu, iznosiće 200 dinara pre, odnosno 300 dinara posle ponoći. Žurka počinje u 23 h. Ponesite osmeh i dobro raspolozenje.
