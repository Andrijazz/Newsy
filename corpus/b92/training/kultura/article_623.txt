> Izvor: B92
> Datum: utorak 25.02.2014
> Rubrika: kultura
> Naslov: Depeche Mode otkazao koncert u Kijevu
> Članak:

Britanska grupa Depeche Mode otkazala je koncert koji je u sredu trebalo da održi u Kijevu.

Grupa je saopštila da su bezbednost i muzičara i posetilaca najvažniji, a da zbog nestabilne situacije u Kijevu ne može da se garantuje da tokom koncerta neće biti incidenata. Članovi Depeche Mode su izrazili solidarnost sa narodom Ukrajine u vezi sa komplikovanim periodom istorije kroz koji ta zemlja prolazi. Oni su rekli da se raduju novoj šansi da nastupe u Kijevu, prenela je agencija Itar-Tass. Grupa Depeche Mode je u ponedeljak održala koncert u Poljskoj, a tokom turneje nastupiće i u Minsku, Rigi, Sankt Peterburgu i Moskvi.
