> Izvor: B92
> Datum: ponedeljak 10.02.2014
> Rubrika: kultura
> Naslov: "Igra prestola": Šta se dešavalo iza kulisa?
> Članak:

Niko nikada nije siguran u seriji "Igra prestola", ali čini se da će neizvesnost biti još veća u četvrtoj sezoni popularne serije. HBO je u detaljnoj najavi nove sezone serije gledaocima ponudio uvid u to šta se sve dešavalo iza kulisa.

HBO je ovu najavu za seriju pod nazivom "Game of Thrones Ice and Fire: A Foreshadowing" emitovao 9. februara. Video sadrži intervjue sa glumcima i određene detalje iz predstojeće sezone. Britanski glumac Kit Harington, Emilija Klark, Lena Hedli i glumac Piter Dinklidž se pojavljuju u ovom trejleru za seriju, a u četvrtoj sezoni serije ponovo će se vratiti Natali Dorme,r koja će tako glumiti zajedno sa Čarlsom Densom, Alfi Alenom i Dajanom Rig. Jedan od kreatora popularne serije "Šerlok" Mark Getis se takođe pridružio "Igri prestola", koja će svoju premijeru imati 7. aprila.
