> Izvor: B92
> Datum:  
> Rubrika: kultura
> Naslov: Koncert iznenađenja Vroooma 31. januara u "Ganu"
> Članak:

Grupa Vrooom prirediće u beogradskom Gun Clubu 31. januara klupsku žurku koja će se sastojati od koncerta, DJ nastupa ali i nekih iznenađenja za publiku.

Tom prilikom moći će da se kupi izdanje specijalno napravljeno za ovu priliku u ograničenom tiražu, a sadržaj je naravno - iznenađenje! Pre i posle koncerta publiku očekuju DJ nastupi, uskoro možete očekivati više informacija o programu! Krajem oktobra Exit Label je objavio maksi singl Vroooma - "Ctrl", sa pesmama "Čist rez", "Control" i ranije predstavljenim singlom "Izlaz". Izdanje je dostupno za besplatan download sa sledeće adrese - http://www.exitmusic.rs/sr/label/vrooom?a=ctrl Na novom maksi singlu prepoznatljiv stil grupe dobija novi oblik u energičnom, ali sofisticiranom electro/synth pop/alternative dance zvuku.
