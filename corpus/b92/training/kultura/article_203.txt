> Izvor: B92
> Datum: petak 17.01.2014
> Rubrika: kultura
> Naslov: Nil Gejmen - "Okean na kraju puteljka"
> Članak:

"Okean na kraju puteljka" je novi roman Nila Gejmena koji će se od danas (petak 17. januara) naći u prodaji u knjižarama širom Srbije.
Saseks, Engleska. Sredovečni čovek se vraća u svoj detinji dom kako bi prisustvovao sahrani. Iako je kuća u kojoj je živeo odavno porušena, nešto ga vuče ka farmi na kraju puta gde je, kada je imao sedam godina, susreo izuzetnu devojčicu po imenu Leti Hempstok i njenu majku i baku. Već decenijama nije ni pomislio na Leti, a ipak, dok sedi iza oronule stare farme pokraj jezerceta (jezerceta za koje je ona tvrdila da je okean), preplavljuje ga nezapamćena prošlost. A ta prošlost je isuviše čudna, zastrašujuća i opasna da bi se bilo kome desila, a kamoli malenom dečaku. Četrdeset godina ranije, neko je počinio samoubistvo u ukradenom automobilu na toj farmi na kraju puta. Ta smrt je, poput vatrometa, pripalila fitilj i odjeknula na nezamisliv način. Oslobođen je mrak, nešto jezivo i krajnje nepojmljivo malom detetu. A Leti - čarobna, umirujuća, prepametna za svoj uzrast - obećala je da će ga po svaku cenu zaštititi. Inovativno delo majstora pripovedanja, Okean na kraju puteljka je ispričan sa nesvakidašnjim razumevanjem svega onoga što nas čini ljudima; Gejmen nam pokazuje moć priča kako bi otkrio tamu koja vreba u nama i oko nas i zaštitio nas od nje.
Saseks, Engleska. Sredovečni čovek se vraća u svoj detinji dom kako bi prisustvovao sahrani. Iako je kuća u kojoj je živeo odavno porušena, nešto ga vuče ka farmi na kraju puta gde je, kada je imao sedam godina, susreo izuzetnu devojčicu po imenu Leti Hempstok i njenu majku i baku. Već decenijama nije ni pomislio na Leti, a ipak, dok sedi iza oronule stare farme pokraj jezerceta (jezerceta za koje je ona tvrdila da je okean), preplavljuje ga nezapamćena prošlost. A ta prošlost je isuviše čudna, zastrašujuća i opasna da bi se bilo kome desila, a kamoli malenom dečaku. Četrdeset godina ranije, neko je počinio samoubistvo u ukradenom automobilu na toj farmi na kraju puta. Ta smrt je, poput vatrometa, pripalila fitilj i odjeknula na nezamisliv način. Oslobođen je mrak, nešto jezivo i krajnje nepojmljivo malom detetu. A Leti - čarobna, umirujuća, prepametna za svoj uzrast - obećala je da će ga po svaku cenu zaštititi. Inovativno delo majstora pripovedanja, Okean na kraju puteljka je ispričan sa nesvakidašnjim razumevanjem svega onoga što nas čini ljudima; Gejmen nam pokazuje moć priča kako bi otkrio tamu koja vreba u nama i oko nas i zaštitio nas od nje.
Ovo je potresna, zastrašujuća i elegična bajka. Pre četrdeset godina naš pripovedač je, kao sedmogodišni dečak, nehotice otkrio natprirodnu tajnu komšijske porodice. Uskoro će drevne magijske sile staviti njegovu nevinost na probu, a on će spoznati moć istinskog prijateljstva. Apsolutno neizostavno za sve ljubitelje Gejmena. Nil Gejmen, pisac stripova (serijal Sendmen), priča i romana, radio-drama i filmskih scenarija, dobitnik je brojnih nagrada. Sarađivao je sa Terijem Pračetom, zapažen je kao autor dečije fantastike. Godine 2001. objavljeni su Američki bogovi, roman za koji je Gejmen dobio jednu od najprestižnijih nagrada u žanru, nagradu Brem Stoker udruženja horor pisaca.Univerzitet Kalifornija uveo je Sendmena kao obaveznu lektiru na predavanjima o mitovima, Tori Ejmos je na čak tri svoja albuma izvodila pesme o Nilu Gejmenu, a pisac Norman Majler jednom prilikom je povodom fame oko Sendmena izjavio da je konačno dočekao jedan strip za intelektualce. O "Okeanu na kraju puteljka" kritičari su rekli: - "Dirljiva, rečita i zastrašujuća, besprekorno ispripovedana bajka koja nas podseća u kojoj meri detinja iskustva oblikuju naše živote." Kirkus reviews - "Gejmen crpi mitsku topologiju - trostruku boginju, vodu života (jezerce koje je zapravo okean) - i milje sopstvenog detinjstva kako bi izgradio kosmogoniju i postavio pozornicu za gracioznu priču kakvu nije ispripovedao još od Zvezdane prašine... [ovo je] divna pripovest." Booklist Laguna je prethodno objavila romane: Nikadođija, Knjiga o groblju, Koralina i tajanstveni svet, Anansijevi momci, Zvezdana prašina, Koralina, Američki bogovi
