> Izvor: B92
> Datum: sreda 26.02.2014
> Rubrika: kultura
> Naslov: Počinje prodaja karata za Iron Maiden
> Članak:

Ulaznice za koncert metal benda Iron Maiden, koji će biti održan 17. juna na Kalemegdanu, od danas su u redovnoj prodaji širom evropske mreže Eventim.
Zanimljivo je i da Iron Maiden u Srbiju dolaze svojim avionom "Ed Force One" (Boing 757) kojim lično pilotira pevač Brus Dikinson.
Zanimljivo je i da Iron Maiden u Srbiju dolaze svojim avionom "Ed Force One" (Boing 757) kojim lično pilotira pevač Brus Dikinson.
Članovi globalnog fan kluba ovog britanskog benda imali su posebnu priliku već juče da putem interneta osiguraju svoje ulaznice što je rezultiralo prodajom prvih 2.000 ulaznica u samo jednom danu i to širom celog sveta. Fanovi iz Južne Amerike i okolnih zemalja bili su među najbržima, a ulaznice se se prodale u više od 20 različitih zemalja sveta među kojima su i neki od najvernijih fanova iz Srbije. Cene ulaznica za beogradski spektakl najniže su na celoj "Maiden England" turneji, 4.500 dinara za Fan pit, 3.500 za Parter 1 i 2.990 dinara za Parter 2. Ulaznice se prodaju u više od 40 mesta u Beogradu, među kojima su blagajne Doma omladine, Kombank arene, Bilet centar na Trgu republike i prizemlje SC "Ušće" koje radi svakodnevno do 22 časa. Pored Beograda, ulaznice mogu fizički da se kupe u svim većim gradovima u zemlji putem lanca "Win Win" prodavnica, ali i na još nekoliko stotina mesta, širom Srbije i regiona, a čije se adrese i telefoni mogu pronaći pretragom na sajtu Eventima. Pored mnogobrojne publike u Srbiji, u Beogradu se očekuje i dolazak velikog broja fanova iz celog sveta i regiona budući da je ovaj koncert jedini na području bivše Jugoslavije, te jedan od svega 17 koncerata popularnih "Mejdena" ove godine. Ovaj veliki muzički spektakl biće prvi pod otvorenim nebom za popularni britanski bend u Srbiji još od njihovog gostovanja u Beogradu 1981. godine, a nakon dva rasprodata koncerta na Beogradskom sajmu 2007. i u Areni 2009. godine kada ih je slušalo i gledalo blizu 40.000 ljudi. Specijalni gosti na ovom koncertu, kao predrupa, biće popularna švedski metal bend Ghost, nedavno nagrađen i glavnom švedskom diskografskom nagradom "Grammis" za album "Infestissumam". Sve popularniji skandinavski bend se sastoji od pet bezimenih utvara i frontmena Pape Emeritusa II, a iako im identiteti još nisu otkriveni, jedan od članova je rekao da je samo pitanje vremena: "Mislim da smo mogli da zadržimo to za sebe jer nije bilo ovakve zainteresovanosti za bend, a to će se promeniti". U oktobru su izbacili EP sa 5 obrada tuđih pesama pod nazivom "If You Have Ghost", čiji je producent bio Dave Grohl, a kako upućeni tvrde, lider Foo Fightersa povremeno nastupa uživo sa bendom kao njihov anonimni bubnjar. Ova godina označava poslednji deo "Maiden England" turneje koja je počela u junu 2012. u Severnoj Americi, nastavila se u Evropi i kasnije Južnoj Americi, uključujući i koncert u Rio de Žaneiru za koji je rasprodato 90.000 ulaznica u samo nekoliko sati.
