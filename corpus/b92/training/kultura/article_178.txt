> Izvor: B92
> Datum:  
> Rubrika: kultura
> Naslov: Omiljene melodije iz domaćih filmova
> Članak:

Do sada smo već nekoliko puta prenosili razne top liste koje rangiraju muziku iz inostranih filmova. Krajni je red da se pozabavimo i čuvenim melodijama domaće kinematografije.

U pomoć odabira kultnih muzički dragulja koji su pratili domaće filmove priskočila nam je Beogradska filharmonija, koja 16. januara obeležava početak Nove godine po Julijanskom kalendaru. Tom prilikom u Velikoj sali Zadužbine Ilije M. Kolarca izvešće upravo najpoznatije i najvažnije kompozicije iz filmova domaće produkcije, a kroz neobično muzičko-filmsko veče publiku i orkestar Filharmonije vodiće dirigent Vladimir Kulenović. "Za program koncerta na kome se izvodi muzika iz srpskih filmova napravljen je izbor umetničke muzike, a repertoar je zamišljen kao hronološki pregled muzike iz filmova", otkriva nam Jelena Milašinović u ime produkcije Filharmonije, koja radi na repertoaru i selekciji. "Reč je o najpopularnijim kompozicijama iz srpske kinematografije. Njihov najznačajniji kvalitet je prepoznatljivost i to ne samo kao deo filma, već je reč o melodijama koje su ušle u ", objašnjava Milašinovićeva. "Istovremeno, osim namere da se predstave najznačajniji muzički momenti iz naše kinematografije, cilj je bio da se napravi logičan hronološki presek koji će predstaviti i novije filmove koji tek treba da dostignu slavu onih starijih", dodaje ona. Kompozicije koje su ušle u izbor neodvojive su od filmova, a budući da su filmovi kultni,i tako je i njihova zvučna slika postala antologijska. Hronološkim pregledom muzike koja ima umetničku vrednost, a prati srpski film od šezedesetih godina prošlog veka do danas, stičemo uvid u istoriju srpskog filma kroz muziku. Beorgadska filharmonija za vas je ovom prilikom izdvojila šest filmskih obroka iz menija srpske kinematografije, koji su začinjeni najukusnijom muzikom. Svesni smo toga da i ova, kao i svaka druga lista, verovatno izostavlja neka dela koja su prema vašem mišljenju važnija, pa vas pozivamo da nam u komentarima preporučite svoju omiljenu muziku iz nekog od domaćih filmova.. .. .. .
