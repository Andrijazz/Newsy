> Izvor: B92
> Datum: utorak 18.02.2014
> Rubrika: kultura
> Naslov: Obojeni Program i Stray Dogg u Pančevu u subotu
> Članak:

U subotu 22. februara sa početkom u 21h u dvorani "Apolo" Doma omladine Pančevo biće održan koncert bendova Obojeni Program i Stray Dogg.
Ulaznice za koncert su u pretprodaji na blagajni dvorane "Apolo" po ceni od 300 dinara, a na sam dan koncerta, prodavaće se po ceni od 500 dinara. Karte za sve programe Doma omladine možete kupiti na biletarnici dvorane "Apolo". Radno vreme biletarnice je od 12h do 18h, subotom od 14h do 18h.
Ulaznice za koncert su u pretprodaji na blagajni dvorane "Apolo" po ceni od 300 dinara, a na sam dan koncerta, prodavaće se po ceni od 500 dinara. Karte za sve programe Doma omladine možete kupiti na biletarnici dvorane "Apolo". Radno vreme biletarnice je od 12h do 18h, subotom od 14h do 18h.
Ako ste rođeni sedamdesetih i osamdesetih, odrastali u devedesetim godinama, volite britanski "new wave" i pank, još uvek čuvate kasete grupe "Joy Division", i sećate se reči pesama "Nebo, nebo plavo je", "ABCD avioni" i drugih, pridružite nam se! Pored uvek aktuelnog "Obojenog Programa" ugostićemo trenutno najperspektivniji mladi sastav u Srbiji: "Stray Dogg". Sastav "Obojeni program" osnovan je 1980. kao posledica novotalasne slobodoumnosti i dečačkog (kulturnog) avanturizma. Izlizane ploče na polici Branislava Babića Kebre, jedinog preostalog člana iz originalne postave, rečito govore o tome kom nasleđu ovaj sastav pripada - The Fall, Wire, Magazine, Joy Division, Slits, Pop Group, Raincoats. Dugi niz godina "Obojeni Program" su radili u sasvim smeloj postavi bas, bubanj i glas. Na to se nadovezalo i sasvim smelo shvatanje uloge pevača - jednolična naracija (belački rep) iz koje su iskakali refreni sa zaraznim melodijama. Upravo su MELODIJE koje su se mogle pamtiti i SLIKE iz tekstova, koje su se urezivale u pamćenje, bile ono što je konačno 1990. podiglo "Obojeni Program" među svima poznate, a ne underground atrakcije ovdašnje rok muzike. "Obojeni Program" su jedna od onih grupa kod kojih su tekst i muzika neodvojiva celina. Suština Kebrine kreativnosti je upravo u vanredno uspelom spajanju srpskih reči i rok ritma u istu sliku, u isti izliv energije. Njegovim rečima - suština je u emociji - "Obojeni Program" su, ustvari, svih ovih godina bili (i ostali) na glasu kao najemocionalniji bend u državi. "Obojeni program" je prvi bend sa ovih prostora koji se pojavio na MTVju u emisiji 120 minutes 1993. godine i jedini koji je imao čast da ga slavni John Peel predstavi u njegovim radio emisijama i na njegovoj plejlisti. 2003. godine bend se pojavio kao predgrupa britanskom bendu "Placebo" na njihovom beogradskom koncertu.

Prvi koncert u 2014. godini Stray Dogg održao je 2. januara, kada su kao specijalni gosti "Darkwood Duba" nastupili u "Mikser House-u" pred više od hiljadu ljudi. Malo posle toga Dukat je u KC Kulturni centar GRAD didžejisao sa Devendra Banhart-om, a drugu godinu zaredom svirao je i u rasprodatom Gan Clubu za "Dan zaljubljenih". Tokom 2013. Stray Dogg je svirao više desetina koncerata po Srbiji i regionu, a Dukat je s Anom Ćurčin stigao i do Moskve. Sastav je učestvovao je na brojnim lokalnim i regionalnim kompilacijama, obradio je Bonija (Bonnie "Prince" Billy) za "Pesme ispod pokrivača", poklonio potpuno novu pesmu "What Could Have Been" za kampanju "65+: Stari nisu stvari" za naše starije sugrađane.
