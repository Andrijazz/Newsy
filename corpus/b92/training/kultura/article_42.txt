> Izvor: B92
> Datum: nedelja 5.01.2014
> Rubrika: kultura
> Naslov: Autorsko vođenje kroz izložbu Jovana Bijelića
> Članak:

U Narodnom muzeju u Beogradu u četvrtak, 9. januara biće organizovano Autorsko vođenje kroz izložbu "Jovan Bijelić. Iz riznice Narodnog muzeja".

Posetici će imati priliku da Bijelićeve slike pogledaju uz stručno vođenje autorke izložbe, muzejskog savetnika Ljubice Miljković, koja je kustos Zbirke jugoslovenskog slikarstva 20. veka Narodnog muzeja. Kako je najavljeno, publika će saznati detalje o slavnom slikaru, njegovom životu i nastanku nekih od antologijskih ostvarenja bez kojih se ne može zamisliti nijedna retrospektiva srpske i jugoslovenske umetnosti 20 veka. Izložba obuhvata 38 radova nastalih u periodu između 1918. i 1941. godine. Sada su prvi put u zgradi Narodnog muzeja izložena sva Bijelićeva dela iz fonda ovog muzeja. Zahvaljujući pejzažima, mrtvim prirodama, enterijerijerma, aktovima, portretima i autoportretu, posetoci imaju priliku da sagledaju stil, umetničke preokupacije i inovativni doprinos jednog od utemeljivača srpskog modernizma.
