> Izvor: B92
> Datum: utorak 14.01.2014
> Rubrika: kultura
> Naslov: Džejms Šejmus predsednik žirija Berlinala
> Članak:

Američki producent i scenarista Džejms Šejmus predvodiće žiri ovogodišnjeg, 64. filmskog festivala u Berlinu, saopštili su danas organizatori.

Kako prenosi Frans pres, Šejmus je producirao filmove "Izgubljeni u prevodu", "Milk", "Večni sjaj besprekornog uma" i "Dallas Buyers Club". On će predsedavati žirijem sastavljenim od poznatih imena svetskog filma, među kojima su austrijski glumac i dvostruki Oskarovac Kristof Valc, američka glumica Greta Gervig (Frances Ha), francuski režiser Mišel Gondri i producentkinja filmova o Džejmsu Bondu Barbra Brokoli. Festival, na kojem će pobednicima biti uručeni Zlatni i Srebrni medvedi, biće održan od 6. do 16. februara. Berlinski festival, prvu glavnu evropsku filmsku smotru u godini, otvoriće film Vesa Adersona "The Grand Budapest Hotel".
