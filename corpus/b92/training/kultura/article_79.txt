> Izvor: B92
> Datum:  
> Rubrika: kultura
> Naslov: "Veliki rat" najprodavanija knjiga u 2013.
> Članak:

Na osnovu mesečnih lista bestselera koje objavljuje prva srpska internet knjižara "Knjizara.com" sačinjena je i lista 20 najprodavanijih knjiga u 2013. godini i "pobednik" je roman Aleksandra Gatalice "Veliki rat" koji je osvojio NIN-ovu i "Mešinu nagradu" u prošloj godini.
Pet najprodavanijih knjiga u Srbiji: 1. Veliki rat - Aleksandar Gatalica 2. A planine odjeknuše - Haled Hoseini 3. Sivi vuk - Džerard Vilijams i Sajmon Dansten 4. Zvuci iz podmornice - Marija Jovanović 5. Devojka od papira - Gijom Muso
Pet najprodavanijih knjiga u Srbiji:
1. Veliki rat - Aleksandar Gatalica 2. A planine odjeknuše - Haled Hoseini 3. Sivi vuk - Džerard Vilijams i Sajmon Dansten 4. Zvuci iz podmornice - Marija Jovanović 5. Devojka od papira - Gijom Muso
Prema rečima osnivača i vlasnika "Knjizare. com" Aleksandra Drakulića, oni svoje liste prave na osnovu podataka koje im dostavljaju najveće knjižare u Beogradu, Novom Sadu, Zrenjaninu, Subotici, Šapcu, Zaječaru, Jagodini, Podgorici i Herceg Novom. Najprodavanije knjige ocenjene su sa 20 poena, dok su knjige na svakom sledećem mestu dobijale poen manje. Gatalici je pošlo za rukom da sa "prestola" naprodavanijeg autora skine Haleda Hoseinija koji, inače, figurira sa svoja tri romana na našim listama bestselera već više od šest godina. Međutim, i u 2013. je sa najnovijim romanom "A planine odjeknuše" zauzeo drugo mesto. Zanimljivo je da je treće mesto pripalo jednom publicističkom delu "Sivi vuk", dvojice britanskih novinara Džerarda Vilijamsa i Sajmona Danstena o navodnom bekstvu Hitlera iz Berlina i njegovom životu u Latinskoj Americi. Dokaz da medijska halabuka nije uvek potrebna da bi se knjiga odlično prodavala je uspeh romana Marije Jovanović "Zvuci iz podmornice" koji se našao na četvrtom mestu. Sve prethodne knjige ove spisateljice koja se nikada nije "vezala" za nekog izdavača, već ih je sama izdavala, bile su neverovatno popularne i čitaoci je nisu zaboravili ni posle nekoliko godina pauze. Na petom mestu je novi roman Gijoma Musoa "Devojka od papira" koji takođe hara listama najprodavanijih sa svakom novom knjigom, a na šestom je "Kaluđer koji je prodao svoj ferari" Robina Šarme, koji je popularan kod naših čitalaca celu jednu deceniju. Nova knjiga Vanje Bulića "Jovanovo zaveštanje," je na solidnom sedmom mestu, a sledi "Rukopis otkriven u Akri" nezaobilaznog Paula Koelja. Na devetom je "Inferno" Dena Brauna, dok je globalni erotski fenomen u 2012. "Pedeset nijansi - siva", E. L. Džejms jedva ušao na listu deset najtraženijih knjiga zuzevši poslednje mesto.
