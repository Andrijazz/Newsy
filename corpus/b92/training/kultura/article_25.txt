> Izvor: B92
> Datum: petak 3.01.2014
> Rubrika: kultura
> Naslov: "Više se Njegošem manipuliše u CG nego u Srbiji"
> Članak:

Branko Baletić, filmski reditelj i direktor Crnogorske kinoteke u Podgorici, za "Novi magazin" govori o Njegošu u Podgorici, Beogradu i Banja Luci, o filmovima koje jeste i nije snimio, o tome zašto je napustio udobno mesto profesora na cetinjskoj filmskoj akademiji...
Mi koji delujemo u kulturi, odnosno preduzetništvu, negujemo spomeničarsku, megalomansku kulturu, umesto da ulažemo u ljude - delovanje, u živu kulturu, u nas same
Mi koji delujemo u kulturi, odnosno preduzetništvu, negujemo spomeničarsku, megalomansku kulturu, umesto da ulažemo u ljude - delovanje, u živu kulturu, u nas same
Da se Crnogorac - makar poreklom, jer naš sagovornik je rođen u Beogradu - vrati u postojbinu, prava je retkost. Ali, naravno, to nije bio razlog za ovaj razgovor, već Baletićeve profesionalne i društvene aktivnosti, po prirodi stvari ne samo u Crnoj Gori. Vaše posljednje ostvarenje je dokumentarni film "Noć skuplja dva vijeka", koji se bavi životom i djelom Petra Drugog Petrovića Njegoša. Reč je o filmu sastavljenom od arhivskih materijala. I drugi su se bavili Njegošem ili crnogorskom prošlošću. Pokušao sam da za 60 minuta kažem nešto o njemu kao pesniku, vladaru, Vladici, a pre svega kao usamljenom čoveku. Podnaslov je Njegoš, jedna biografija. Moguće su mnoge Njegoševe biografije. Malo ko ga čita - možda će ga radije sažeto gledati. U filmu ste Njegoša prikazali kao velikog pjesnika, ali i kao surovog gospodara neukim Crnogorcima. Jesu li vam Crnogorci to zamjerili? Mogu samo da mi zamere što ih uopšte podsećam na osnovnu Njegoševu želju - da svak promišlja život oko sebe i da ima sopstvenu predstavu sveta, tj. da igra glavnu ulogu makar u svom životu. Njegoševo pleme, nažalost, dobrim delom i dalje snom mrtvijem spava. -- Pročitajte i Bioskopski ili neki drugi mrak -- Jedan ste od potpisnika pisma koje je grupa intelektualaca 19. decembra uputila Skupštini Crne Gore u kojem najoštrije osuđujete partijsko nadgornjavanje i ostrašćeno licitiranje oko Njegoševe nacionalnosti i njegovog književnog i državničkog djela. Šta vas je motivisalo na taj čin? Retko potpisujem kolektivne peticije, jer će i one biti predmet manipulisanja kao što je to i Njegoš danas - a protiv čega se bunimo. Nema te politikantske šuše u Crnoj Gori i Srbiji, da ne zaboravim entitet Republika Srpska, kao i Federacija, koje nisu htele da profitiraju od Njegoša i ovog jubileja. Nakon projekcije filma u Banjaluci jedan mladi gledalac je protestovao što se nigde u filmu ne kaže da je Njegoš Srbin jer, eto, i glumac koji ga igra je Srbin, što samo potvrđuje njegov stav. Otprilike na tom nivou je i rasprava dela političke i intelektualne elite o Njegoševom identitetu. Da ne bude zabune, više se u Crnoj Gori manipuliše Njegošem nego u Srbiji (makar onoj zvaničnoj), a sve u "najboljoj" nameri.
Ekipu Balkan ekspresa u početku svi varaju i potkradaju, čak i deca, sve dok se prekaljeni lopovi ne dosete patriotizma. Tada ih je krenulo
Ekipu Balkan ekspresa u početku svi varaju i potkradaju, čak i deca, sve dok se prekaljeni lopovi ne dosete patriotizma. Tada ih je krenulo
Crnogorska kinematografija danas - vaše viđenje. Je li i dalje, kako ste jednom rekli, kao i čitava kultura na brisanom prostoru? Crnogorska se kinematografija pokrenula pre 3-4 godine, a sada je ponovo stala. Ove godine je za čitavu kinematografiju opredeljeno 186.000 eura - i slovima: stoosamdesetšest hiljada eura - i nikoga nije sramota. Veselom iznosu treba dodati sledeće: ne funkcioniše Zakon o kinematografiji jer su ga obesmislile, opstrukcijom, moćne kompanije - telefonske lopine. Nismo član Eurimagesa. Nismo osnovali Filmski fond i Filmski centar Crne Gore, a raspalo se i Udruženje filmskih stvaralaca, ali sa zdravljem smo dobro - što i vama želimo, jer je i u regionu slična situacija. Pošto ste bili profesor Odsjeka za film na Fakultetu dramskih umjetnosti na Cetinju, kakvo je interesovanje mladih za filmsku umjetnost u Crnoj Gori i da li ima talentovanih studenata koji će u dogledno vrijeme postati zapažena imena u kinematografiji? Napustio sam Akademiju kao profesor, jer su uslovi za školovanje očajni, a i oni što su diplomirali nemaju posla iako je reč o dokazanim talentima. Trenutno sam dekan/volonter na privatnom Univerzitetu, na fakultetu koji nema veze s mojom profesijom. Zašto ste se, iako rođeni Beograđanin, vratili u Crnu Goru i kako se u njoj snalazite kao filmski stvaralac i njen građanin? Ja se nisam vratio u Crnu Goru nego otišao tamo - to nije isto. Doduše sa zakašnjenjem - morao sam ranije shvatiti da je Srbija pukla - osim toga nisam otišao dovoljno daleko, nego samo do Crne Gore. Jeste li vi čuli onu priču Alija i Balija dva brata? To su bliski rođaci Kurte i Murte. Moja žena je tvrdila da ja nisam otišao u Crnu Goru da se borim za njenu nezavisnost, nego da sam pobegao od nje. Veliki glumac Bora Todorović, borac za građansku Srbiju, razočaran smrću iste, konstatovao je: politika je kurva - vraćam se ženi! Je li put do građanske i demokratske Crne Gore dug i težak? Građanska Crna Gora je ostvarena u Ustavu. U realnom životu stvari ne stoje najbolje. Plemenski, tradicionalni, čitaj - zaostali - mentalni sklop, agresivne crkve, tanušne političke i intelektualne elite i da ne nabrajam dalje... U širem regionu žive narodi sa nedovršenim identitetom. Jedini način da se to prevaziđe je kultura, tj. kulturni identitet, a tu se kao što vidimo ništa ne radi ili, još gore, radi se protiv toga. Zato se mentalna tranzicija, najvažnija od svih tranzicija, stalno odlaže zbog nedostatka kvoruma - nedostatka građanske svesti. Put do građanske i demokratske Crne Gore je dug - reč je o složenom procesu koji zavisi i od ostvarivanja iste ideje u susedstvu. Zbog toga je važno da svi zajedno što pre uđemo u evroatlantske integracije.
Napustio sam Akademiju kao profesor, jer su uslovi za školovanje očajni, a i oni što su diplomirali nemaju posla iako je reč o dokazanim talentima
Napustio sam Akademiju kao profesor, jer su uslovi za školovanje očajni, a i oni što su diplomirali nemaju posla iako je reč o dokazanim talentima
Prije nekoliko godina ste sa Gordanom Mihićem pripremili nastavak filma "Balkan ekspres". Šta se desilo sa tim projektom? Gordan Mihić i ja smo napravili novu verziju Balkan Expressa u kojoj se ostareli članovi benda, odnosno bande, vraćaju iz evropskih zatvora kući da ostvare penzije. No, čim voz uđe u Srbiju počinje bombardovanje - Šta! Zar rat nije odavno završen? - pitaju se oni marta 1999. godine. U početku svi ih varaju i potkradaju, čak i deca, sve dok se prekaljeni lopovi ne dosete PATRIOTIZMA. Tada ih je krenulo! Možda su zato sa RTS-a odustali od TV serije. Šta bi od ideje o snimanju filma sa Abdulahom Sidranom? Neverovatni mandarin Abdulah Sidran ponudio mi je da njegovu staru verziju teksta "Prvi put sa ocem na izbore" prepravimo kao da se dešava u Crnoj Gori 1966. godine - pad Rankovića i ostalo... To je, inače, bio završni deo trilogije koji je spremao za Kusturicu nakon "Doli Bel" i "Oca na službenom putu", ali mi je rekao da Kusta nema više vremena da to uradi. Nakon prepravljenog scenarija, koji bi se inače odigravao na Cetinju, pokušali smo na raznim mestima da nađemo novac. Prihvatio sam što niko nije znao za mene, ali kad su se zapitali koji Sidran? - odustali smo. Povremeno se čujemo telefonom. Kad ćete snimiti film prema svom scenariju "Au revoir Montenegro", za koji ste jednom rekli da je ta priča nešto najbolje što ste uradili u životu i šta je tema tog filma? Duže od dvadeset godina pokušavam da sklopim finansijsku konstrukciju kako bih snimio film "Au revoir, Montenegro". Ljubavna priča između jednog miroljubivog Crnogorca i supruge Francuskog oficira, a sve u vreme Crnogorsko-francuskog rata davne 1808. godine. Pošto gubim poslednju nadu da ću pronaći producente, verovatno ću kao neku vrstu oporuke snimiti film o svom trošku i neću ga nikom pokazati sem ćerkama. Film ću uraditi tako što ću izaći na predviđene lokacije za snimanje i tu prepričati što se dešavalo među glavnim junacima. Kako su se upoznali, gde su vodili ljubav, odakle su navalili Francuzi i kako smo ih mi lemali. Tu su i nezaobilazni Turci - najpošteniji protivnici Crne Gore. Film, tj. priča se u crnogorskoj verziji završava hepiendom: ona gine, a on odlazi na more. U francuskoj verziji tragedija je neizbežna - Francuskinja napušta Crnogorca i vraća se mužu, a on opet mora na more. Šta znači izjava da ste većinski vlasnik prazne kućice za psa? To je priča o preduzimačima. Ja sam nekada imao baštu i psa, pa sam poželeo da psu omogućim bolji život tako što ću mu izgraditi velelepnu drvenu ili kamenu, i to dvosobnu, kućicu. U jednoj sobi da jede, a u drugoj da spava. Dugo sam se natezao sa nadležnim organima oko dozvola i investicija. I na kraju sam obezbedio državne pare - s tim što sam većinski vlasnik - 51 odsto u moju korist. Radovi su krenuli, međutim pas je umro - ne znam da li od gladi, hladnoće ili odsustva svake empatije. Tako mi koji delujemo u kulturi, odnosno preduzetništvu, negujemo spomeničarsku, megalomansku kulturu, umesto da ulažemo u ljude - delovanje, u živu kulturu, u nas same. Ja sam propao u jedinom preduzetničkom poslu koji sam započeo. Jedina mi je uteha što sam ostao većinski vlasnik prazne dvosobne kućice za pse. Ponovo čitam Njegoša.

Branko Baletić: Filmografija 2007: Balkan ekspres 3 (reditelj) 2005: Imam nešto važno da vam kažem (producent) 1997: Tri letnja dana - Vozač autobusa (glumac) 1995: "Otvorena vrata" Čekajući Batu, jedna epizoda (direktor) 1990: Granica (producent) 1990: Stela (izvršni producent) 1989: Najbolji (izvršni producent) 1989: Hamburg Altona (izvršni producent) 1988: Klopka (izvršni producent) 1988: Život sa stricem (izvršni producent) 1987: Dogodilo se na današnji dan (producent) 1987: Uvek spremne žene (direktor i pisac scenarija) 1986: Živjeti se mora (nadzorni producent) 1983: Balkan ekspres (direktor) 1983: Kamiondžije 2, televizijska serija (redatelj) 1981: Sok od šljiva (direktor i pisac scenarija) 1977: Specijalno vaspitanje 1969: Drži vodu dok majstori odu - TV serija (direktor) 1969: Laka lova - TV serija (direktor)
