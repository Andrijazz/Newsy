> Izvor: B92
> Datum: utorak 4.03.2014
> Rubrika: kultura
> Naslov: "Čovek mašina" Ben Sims nastupa u Tjubu 7. marta
> Članak:

Tehno mag iz Londona Ben Sims u petak 7. marta nastupa u klubu "Tube", a beogradska publika ga pamti po čuvenom gostovanju u martu 2011. godine na brodu Kolos.
B92 i Tube vode vas na Bena Simsa (petak 7. mart). Za vas imamo 2x2 karte... Karte su podeljene, a dobitnici obavešteni.
B92 i Tube vode vas na Bena Simsa (petak 7. mart). Za vas imamo 2x2 karte... Karte su podeljene, a dobitnici obavešteni.
Vrlo jednostavno - ako poznajete tehno, znate ko je Ben Sims. Nakon 20 godina karijere, ima više nego zasluženu reputaciju jednog od najtraženijih i vodećih tehno DJeva na svetu. Brz i energičan, Ben Sims vešto preplici čak tri ili četiri gramofona zbog čega i nosi nadimke "čovek mašina" i "human Ableton". Uz Ben Simsa se na lajnapu, baš kao i pre tri godine, nalaze i Speedy i Dejan Milićević, jedan od pionira domaće tehno scene koji je nedavno pokrenuo svoju etiketu i serijal klupskih večeri TIT0 (Tit Zero). Bilo da je u renomiranim klubovima kao što su Fabric London, berlinski Berghain, Atomic Jam, Florida 135 ili na nekom od brojnih festivala širom sveta, Simsovi setovi su uvek moćni, nezaboravni i jednistveni, neprestano pomerajući granice DJ seta kroz hipnotišuću mešavinu vinila, CD-ova i kompjuterskih softvera. Jedan od svojih magičnih setova Sims je izveo i u čuvenom Boiler Roomu, a u petak se u Tjubu ne očekuje ništa manje.

Od ranih dana kada je gradio karijeru vrteći hip-hop, haus i rejv na piratskim radio stanicama i žurkama u istočnom Londonu, preko 90-ih kao još traženiji DJ, pa sve do novog milenijuma kada je postao i vlasnik muzičkih etiketa, producent i međunarodno priznata tehno legenda - Ben Sims proveo je gotovo čitav život u istraživanju svih aspekata underground plesne muzike. Za dve decenije, Sims potpisuje preko 50 sopstvenih izdanja, paralelno radeći na izuzetno hvaljenim high profile remiksima za muzičke gigante uključujući Jeff Millsa, Adam Beyera, Kevin Saundersona, Kris Lieblinga i mnogih drugih. Ben Sims je i vlasnik mnogih etiketa, a glavni među njegovim lejblovima "Theory" ove godine slavi svoje 40-to izdanje. Za svoj rad Sims je dobio priznanja od majstora poput Richie Hawtina, Adam Beyera, Marcel Dettmana, Ben Klocka, ali i stare garde Dave Clarka, Rolanda, Robert Hooda i drugih, što dokazuje da je ovaj tehno kralj u svojoj životnoj formi.

Karte za ovaj eksluzivan događaj se mogu kupiti na vratima kluba po ceni od 1000 RSD. Vikend se nastavlja specijalnom osmomartovskom Dirty Soundz žurkom na kojoj nastupaju Battric & MIVU, Misho Kerkez i Klaus. Sledeći petak je rezervisan za još jedno kraljevsko gostovanje - pionir house muzike, ikona, inspiracija i legenda Kerri Chandler za miksetom 14. marta.
