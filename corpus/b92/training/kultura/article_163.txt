> Izvor: B92
> Datum: sreda 15.01.2014
> Rubrika: kultura
> Naslov: Bejkonova slika procenjena na 50 mil. $
> Članak:

Slika Frensisa Bejkona, koja prikazuje ljubavnika i muzu slavnog britanskog umetnika, mogla bi da dostigne cenu od 50 miliona dolara kada se idućeg meseca nađe na aukciji u Londonu.

Kako prenosi agencija AP, "Portret Džordža Dajera dok govori" (Portrait of George Dyer Talking) predstavlja mladića s kojim je Bejkon imao burnu vezu. Slika je bila izložena na Bejkonovoj prvoj velikoj restrospektivi 1971. u Parizu. Dajer je izvršio samoubistvo neposredno pre otvaranja te izložbe. "Reč je o moćnom portertu verovatno jedne od Bejkonovih najvećih ljubavi", ističu u aukcijskoj kući Kristi, koja je organizator licitacije. Vrednost Bejkonovih dela je porasla nakon njegove smrti 1992. Prošlog novembra, triptih ovog umetnika prodat je za 142 miliona dolara, postavši najskupllje umetničko delo prodato na aukciji.
