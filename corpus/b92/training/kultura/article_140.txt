> Izvor: B92
> Datum: ponedeljak 13.01.2014
> Rubrika: kultura
> Naslov: Svoje Exit ulaznice obezbedilo 11.000 ljudi
> Članak:

Ulaznice za Exit, dva dana pre isteka promotivne prodaje, već je obezbedilo više od 11.000 ljudi, sto je istorijski maksimum tog muzičkog festivala, saopštavaju iz Exit napominjući da se sutra završava praznična akcija - jedna karta, po ceni od 5.990 dinara za dva festivala.
Od 15. januara cena četvorodnevne ulaznice za Egzit festival biće 5.990 din, dok će komplet Egzit avantura (Exit + Sea dance) moći da se kupi po ceni od 6.990 dinara. Posebne ulaznice za "Sea dance festival" biće puštene u prodaju naknadno.
Od 15. januara cena četvorodnevne ulaznice za Egzit festival biće 5.990 din, dok će komplet Egzit avantura (Exit + Sea dance) moći da se kupi po ceni od 6.990 dinara. Posebne ulaznice za "Sea dance festival" biće puštene u prodaju naknadno.
Prodaja ulaznica u prvom promotivnom periodu više je nego udvostručena u odnosu na isti period prethodne godine, što potvrđuje da je interesovanje za Exit 2014. izuzetno veliko u celom svetu. Uz domaće ljubitelje festivala, prednjače fanovi iz zapadne Evrope, i zemalja balkanskog regiona. Iz Exita podsećaju da su samo još danas i sutra do kraja dana u prodaji povlašćni kompleti ulaznica za ovogodišnji festival, po ceni od 5.990 dinara, sa 50 odsto popusta u odnosu na redovnu cenu ulaznica, uz koje se kao poklon dobijaju i karte za trodnevni "Sea dance festival" na plaži Jaz u Budvi. 15. Egzit festival biće ove godine održan u znaku "Exit avanture", od 10. do 13. jula na Petrovaradinskoj tvrđavi u Novom Sadu a odmah potom sledi "Sea dance festival", od 15. do 17. jula na crnogorskoj plaži Jaz.
