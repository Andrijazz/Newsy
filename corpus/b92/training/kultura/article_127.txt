> Izvor: B92
> Datum: nedelja 12.01.2014
> Rubrika: kultura
> Naslov: Krimi roman Ane Berbatov “Operacija Eros”
> Članak:

"Admiral books" se ubraja među one domaće izdavače koji su spremni na rizik, a to znači da objave knjige domaćih ili stranih pisaca koji su kod nas još nepoznati kao što je slučaj sa detektivskim romanom Ane Berbakov Anne "Operacija Eros".

Pretragom interneta dobijen je podatak da je autorka naše gore list, da se bavi raznim formama umetničkog stvaralaštva, da ima svoj profil na Fejsbuku, ali o ovom njenom prvom izletu u romanesknu formu nema podataka osim da je sa uspehom učestvovala na nekom od konkursa za krimi priču što znači da joj je ovaj žanr blizak. Roman "Operacije ERos" posvetila je svojoj majci Danieli "svom ličnom detektivu" što bi moglo da se protumači da je odrasla u prodici policijskog istražitelja pa da joj sama problematika nije strana. Pisan u prvom licu, naratorka u romanu je Sofija Kovač, studentkinja kriminalistike koja voli svoj budući posao i zato je spremna da i pre kraja obrazovanja počne da se bavi njime iako je značajan podstrek i taj podatak da je njena bivša i za sada jedina ljubav u opasnosti. Misteriozni nestanak Jovana koga još nije prebolela motiviše Sofiju da se otisne tokom letnjeg raspusta u Grčku to omiljeno srpsko letovalište nebi li ušla u trag mladiću koga nije mogla da zaboravi. Cela avantura koju je autorka nazvala "Operacija Eros" jer su svi postupci amaterke-detektiva Sofije motivisani ljubavlju ima sve obavezne elemente detektivsakog žanra: zanimljiv zaplet, puno napetih preokreta, iznenađenja na svakom koraku, krijumčarenja, zločina, ali ono što knjigu čini šarmantnom je naratorkin način pripovedanja koji je sasvim u duhu generacije XXI veka kojoj je knjiga, pre svega i namenjena. Leto je sada još daleko, ali knjiga može da pomogne mnogima da se opredele za letovanje u Grčkoj jer je i naratorka nakon što je svoju letnju detektivsku avanturu prenela na papir svog diplomskog rada, ponovo krenula u tom pravcu ali zato što joj je neko posalao poziv uz izjavu ljubavi.
