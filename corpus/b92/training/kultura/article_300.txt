> Izvor: B92
> Datum: nedelja 26.01.2014
> Rubrika: kultura
> Naslov: Demo Masters 9 u DOB-u
> Članak:

U nastavku koncertnog serijala "Demo Masters", 26. januara publiku u Domu omladine Beograda očekuju nastupi novih šest bendova. Takmičiće se Jelizaveta Bam (rok, Beograd), Erbium (instrumentalni metal, Zrenjanin), The 11th Commandment (melodik/ded metal, Vranje), Huti Ota Tre(rok/hip-hop/pank bend, Zaječar), Nema Letta (rok, Aranđelovac) i Drž'te mačke (pank-rok, Niš).
Prijave za Demo Masters su još uvek otvorene, pa pozivamo mlade autorske i tribjut bendove i izvođače, svih rok i metal žanrova iz cele Srbije, da se prijave na demo.masters@hotmail.com. U prijavi je potrebno navesti naziv benda, mesto iz kojeg je bend, muzički žanr, kontakt telefon, kao i poslati audio snimak. Ukoliko bend nema audio snimak može poslati i video snimak nastupa uživo, bez obzira da li je sniman profesionalno ili mobilnim telefonom, amaterskom kamerom, fotoaparatom...
Prijave za Demo Masters su još uvek otvorene, pa pozivamo mlade autorske i tribjut bendove i izvođače, svih rok i metal žanrova iz cele Srbije, da se prijave na demo.masters@hotmail.com. U prijavi je potrebno navesti naziv benda, mesto iz kojeg je bend, muzički žanr, kontakt telefon, kao i poslati audio snimak. Ukoliko bend nema audio snimak može poslati i video snimak nastupa uživo, bez obzira da li je sniman profesionalno ili mobilnim telefonom, amaterskom kamerom, fotoaparatom...
Kao gostujući bend, van takmičarske konkurencije, nastupiće bend Blues Rezervata iz Kruševca. Postoji od maja 2003. godine, a članovi su Dušan Milutinović (gitara), Nemanja Vidojević (bubnjevi, zvuk) i Vladica Radojević (tekstovi, gitara, vokal). Prvi autorski album "Kamen duša žica" objavili su prošle godine, za izdavaču kuću "Slušaj najglasnije". Uz dva ranije snimljena singla: "Memljivi blues" i "Kakav poljubac!", na albumu je osam novih pesama. Najpopularnije i najdugovečnije takmičenje neafirmisanih rok grupa u našoj zemlji - Demo Masters, ponovo je deo programa Doma omladine Beograda, kao prva i veoma posebna najava proslave 50 godina ove institucije kulture i obrazovanja, tokom 2014. godine. Cena ulaznice je 100 dinara. Dom omladine Beograda na projektu Demo Masters sa velikim zadovoljstvom ponovo sarađuje sa rodonačelnikom ove manifestacije Vladom Jankovićem Džetom, jednim od autentičnih heroja naše rok scene i čovekom čiji je entuzijazam tokom decenija hrabrio nebrojene muzičare da se prihvate instrumenata i urade nešto značajno, ili se samo dobro zabave. Članovi žirija Demo Masters takmičenja su: Vladimir Janković Džet, predsednik žirija; Olga Kepčija, Radio Beograd 202; Stevan Gojkov, glavni i odgovorni urednik magazina "Bravo"; Galeb Nikačević, predstavnik Doma omladine Beograda; predstavnik portala Tajm Mašin Mjuzik. Kao gostujući članovi, ove nedelje će im se pridružiti Nenad Kuzmić, novinar radija Beograd 202 i Bojan Stevanović iz grupe Art Diler. Demo Masters je takmičenje u kojem se ukrštaju glasovi publike i žirija, a tokom trajanja takmičenja, svake večeri ćemo imati priliku da vidimo 6 potpuno novih grupa, od kojih će se 3 kvalifikovati za dalje nastupe. Finale je predviđeno u maju, kad će biti poznati pobednici kojima slede nagrade. Pored žirija i publike svoje glasove daće i bendovi koji nastupaju. Članovi bendova glasaju po principu 3-2-1 glas(a), ali ne mogu dati glas svom bendu. Po odluci žirija u drugi krug prolaze dva, a po odluci publike jedan bend po večeri. Po završetku prve faze takmičenja, na osnovu snimaka nastupa bendova uživo, žiri će odabrati određeni broj bendova koji će dobiti novu šansu u baražu, za prolazak u drugi krug takmičenja. Pobednici Demo Masters takmičenja, između ostalih nagrada, dobiće i ekskluzivnu priliku da sledećeg leta nastupe na Platou Milana Mladenovića, u okviru programa "Koncerti na zidiću" Doma omladine Beograda. Takođe, medijski prijatelji ovog takmičenja - BRAVO magazin, Radio Beograd 202, dnevne novine 24 Sata, pobednicima će obezbediti adekvatnu medijsku promociju. Na prvom Demo masters koncertu, održanom 10. novembra u Domu omladine Beograda, dalje su po glasovima žirija prošli bendovi Salvation zero i Enormna blajsna, dok je publika najveći broj glasova dala bendu Kasirke i poslala ih u sledeći krug takmičenja. Na drugom koncertu, 17. novembra, još tri benda koja su se plasirala su se u dalje krugove takmičenja. Po glasovima žirija najbolji su bili Vrane kamene i Yox, dok je publika najviše glasova dala bendu Orest. Treće koncertne večeri Demo masters takmičenja, 4. decembra po odluci žirija dalje su se plasirali bendovi Convoy iz Šapca, koji svira rok-bluz, i crno-talasni Bulevar vodenih mozaika iz Beograda, dok je publika najviše glasova dala beogradskoj alt-rok grupi Crveni storno. Na četvrtom koncertu u serijalu Demo masters, 8. decembra po odluci žirija dva benda koja su prošla u dalje krugove takmičenja su Besne gliste i Regulator, dok je publika najviše glasova dala sastavu Case Remnant. Pobednici petog izdanja Demo masters takmičenja izabrani su 15. decembra: po odluci žirija najbolja su bila dva benda iz Beograda Front (pank rok) i Loud (metal stoner rok) iz Beograda, dok je favorit publike bio nu metal sastav Microwave iz Vršca. Na šestom koncertu, 22. decembra, još tri benda plasirala su se u dalje krugove takmičenja Po odluci stručnog žirija, najbolja su bili rok bend Shuffle iz Aranđelovca i Iznebuh, akustičari iz Beograda. Publika je najviše glasova dala beogradskom fank rok sastavu Quarterbuzz. Na poslednjem koncertu u 2013. godini, koji je održan 29. decembra, prema glasovima publike najbolji je bio sastav Nemesis (Arch Enemy tribjut), dok su po mišljenju žirija tri benda zaslužila da se plasiraju dalje: Miraz (Mizar tribjut), Lavlja gandža (brit rok tribjut) i Insane (Machine Head, Pantera, Fear Factory tribjut). Na osmom Demo Masters koncertu, koji je održan 19. januara 2014. godine, žiri je najviše glasova dao bendovima Kora (Beograd) i Limbo (Niš). Favorit publike bio je užički rok sastav Ubrzo potom.
