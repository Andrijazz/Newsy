> Izvor: B92
> Datum: petak 21.02.2014
> Rubrika: kultura
> Naslov: "Seks i grad" - reditelj traži treći nastavak
> Članak:

- Avantura "Seks i grad" nije završena, smatra Majkl Patrik King, reditelj nekoliko epizoda kultne serije i dva filma o životu njujorške četvorke, Keri, Samante, Mirande i Šarlot.

"Postoji još jedno poglavlje koje treba ispričati", iatakao je on u izjavi za magazin "Intertejment vikli", slažući se tako sa izjavom u prilog trećeg nastavka koju je nedavno dala glavna glumica serijala, Sara Džesika Parker. "Sara Džesika i ja dobro znamo da preostaje još jedno poglavlje. Ne kažem da ono mora da bude ispričano, ali mislim da nam je preostala još jedna priča", naveo je King. Ovu ideju podržava i Kim Katral, popularna Samanta, koja je prošlog meseca za sajt ET Canada izjavila da "priča može da se nastavi, da ima još toga da se ispriča". Jedino Sintija Nikson smatra da bi to bila loša ideja i već je najavila da više neće reprizirati ulogu Mirande. Prikazivanje serije "Seks i grad" završeno je u februaru 2004. godine, a prvi film je snimljen četiri godine kasnije. "Seks i grad 2" prikazan je 2010. godine.
