> Izvor: B92
> Datum:  
> Rubrika: kultura
> Naslov: Leskur novi predsednik Kanskog festivala
> Članak:

Nekadašnji šef francuskog TV operatera Canal+, Pjer Leskur, biće predsednik Filmskog festivala u Kanu, rekao je AFP-u njegov rival Žerom Klemen.

"Obavešten sam pre Božića da će to biti gospodin Leskur", rekao je Klemen koji je nekadašnji šef francusko-nemačkog TV kanala Arte. I Leskur i komitet festivala odbili su danas da govore za medije uoči zvaničnog oglašavanja ko će naslediti trenutnog predsednika Žila Žakoba u utorak. Žakob, koji je na toj funkciji od 2001. godine, ostaće predsedavajući i tokom 67. festivala koji će biti organizovan od 14. do 25. maja i potom titulu predati nasledniku. Leskur, nekadašnji novinar, pokrenuo je Canal+ 1984. i pretvorio ga u međunarodni brend poznat sa obe strane Atlantika.
