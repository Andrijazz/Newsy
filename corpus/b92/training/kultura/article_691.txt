> Izvor: B92
> Datum: ponedeljak 3.03.2014
> Rubrika: kultura
> Naslov: E-play koncertno promoviše "Obične ljude" 22. marta
> Članak:

U subotu, 22. marta u beogradskom klubu Gan nastupiće E-Play i promovisati najnoviji album "Obični ljudi".
Album Obični ljudi možete besplatno preuzeti odavde. Cena ulaznice u pretprodaji iznosi 500 dinara i mogu se kupiti u kafeu Šikarica, Skadarska 22. Na dan koncerta cena ulaznice iznosiće 700 dinara.
Album Obični ljudi možete besplatno preuzeti odavde. Cena ulaznice u pretprodaji iznosi 500 dinara i mogu se kupiti u kafeu Šikarica, Skadarska 22. Na dan koncerta cena ulaznice iznosiće 700 dinara.
E-play iza sebe ima 4 albuma, a trenutno sviraju u postavi Maja Cvetković, Danilo Nikodinovski i Goran Ljuboja Trut. U Gan klubu će imati i gostujući prateći vokal Kiku Jovanović. E-Play je krajem 2012. godine objavio singl "Hiljadu ljudi" i tom pesmom najavio pravac u kome će se kretati album "Obični ljudi". Nakon toga usledili su singlovi "Iluzija" sa Matijom Dedićem, "Ljubica" i "Divan dan". Od sastava E-Play se sve očekivalo samo ne upliv u džez. Međutim, uz gostovanje Matije Dedića, oni su pokazali da mogu na vrlo simpatičan način da spoje dve vrlo različite stvari. Upravo zbog toga pesma "Iluzija" je pobrala mnoge simpatije slušalaca.
Diskografija: E-play (MCM 2000.) Crime (PGP RTS 2005.) Drago mi je da smo se upoznali (Cinema City 2005.) Obični ljudi (Mikser 2013.)
Diskografija: E-play (MCM 2000.) Crime (PGP RTS 2005.) Drago mi je da smo se upoznali (Cinema City 2005.) Obični ljudi (Mikser 2013.)
Dok je pesma "Ljubica" bila samo još jedna potvrda starim fanovima da E-play definitivno vlada na terenu žustre energije i jasno izraženog stava, pesma "Divan dan" je definitivno najveći hit na albumu. Pored ovih singlova na albumu se nalaze i pesme "Heroj", "Ovde", "Moždaneko", "Čoveče ne ljuti se" i "Sedmica" (instrumental). Na celom albumu Majine unikatne bas deonice ovoga puta je ispratio dobro poznati bubnjar "Trut" koji se na ovoj ploči prvi put oprobao u nekim novim ritmovima, dok je gitare potpisao Danilo Nikodinovski. Album "Obični ljudi" je izašao za Srbiju pod Mikser etiketom u decembru 2013. godine, a za teritoriiju Hrvatske izlazi u martu 2014. godine. Bend je počeo ozbiljnije da radi 1998. godine, a već 1999. godine na festivalu demo bendova osvaja kao nagradu snimanje albuma. Njihov vrlo bučan i energičan nastup je vrlo brzo privukao dosta pažnje. Uz pomoć filma Munje (u kom je zastupljena muzika benda E-play) ovaj bend vrlo brzo nalazi svoje mesto na srpskoj rock sceni.
