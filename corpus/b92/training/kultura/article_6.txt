> Izvor: B92
> Datum: sreda 1.01.2014
> Rubrika: kultura
> Naslov: Praznična pauza u beogradskim pozorištima
> Članak:

Beogradska pozorišta su na prazničnoj pauzi - od dva dana do dve nedelje, a prvi otvaraju vrata za publiku zaposleni u privatnom teatru "Slavija", gde će već 3. januara glumac Milan Caci Mihailović izvesti "Cacijev uspomenar".

Narodno pozorište podiže zavesu 4. januara na velikoj sceni za operu "Seviljski berberin" oakina Rosinija. Iste večeri na maloj sceni "Raša Plaović" biće izvedena komedija "Kovači" Miloša Nikolića. U privatnom teatru Madlenianum prva predstava u novoj godini biće 8. januara - melodrama "Doručak kod Tifanija", po istomenom popularnom filmu. Predstave u Jugoslovenskom dramskom pozorištu kreću od 11. januara, kada će na velikoj sceni biti izvedena Andrićeva "Gospođica". Iste večeri startuje Zvezdara teatar, a za početak je odabrana najnovija premijera - ženska verzija čuvenog komada Dušana Kovačevića "Maratonci trče počasni krug". U Ateljeu 212 zavesa se diže 13. januara. Na velikoj sceni igraće se "Egzibicionista", a na maloj "Čekaonioca". U Beogradskom dramskom pozorištu i u Pozorištu na Terazijama redovni reperator nastavlja se 15. januara. BDP je najavio komediju "Savršen kroj", a Terazije muzičku dramu "Dva mirisa ruže". Pozorišta za decu po pravilu ne rade tokom školskog raspusta, koji je u toku do 20. januara.
