> Izvor: B92
> Datum: ponedeljak 27.01.2014
> Rubrika: kultura
> Naslov: Vodimo vas na “Montevideo, vidimo se”
> Članak:

Novi film u režiji poznatog glumca Dragana Bjelogrlića, "Montevideo, vidimo se!" od 25. januara do 6. februara biće na repertoaru Bioskopa Doma omladine Beograda, sa početkom u 18 i 21 čas.
B92 i Dom omladine Beograda vode vas na večerašnju projekciju filma "Montevideo, vidimo se" (27. januar / DOB / 21h). Za vas imamo 2x2 karte, a ukoliko želite da ih osvojite, potrebno je da se prijavite na karte@b92.net, ostavite ime i prezime i broj kontakt telefona, a u subjektu poruke obavezno upišite MONTEVIDEO. Dobitnici će biti obavešteni putem mejla, a njihova imena biće na spisku gostiju Doma omladine, gde treba da se pojave pre početka projekcije.
B92 i Dom omladine Beograda vode vas na večerašnju projekciju filma "Montevideo, vidimo se" (27. januar / DOB / 21h). Za vas imamo 2x2 karte, a ukoliko želite da ih osvojite, potrebno je da se prijavite na karte@b92.net, ostavite ime i prezime i broj kontakt telefona, a u subjektu poruke obavezno upišite MONTEVIDEO.
Dobitnici će biti obavešteni putem mejla, a njihova imena biće na spisku gostiju Doma omladine, gde treba da se pojave pre početka projekcije.
"Montevideo, vidimo se!" drugi je deo filma "Montevideo, Bog te video!" iz 2010. godine. Rađen je prema scenariju Dragana Bjelogrlića, Ranka Božića i Dimitrija Vojnova, zasnovanom na istoimenoj knjizi sportskog novinara Vladimira Stankovića. PROČITAJTE: Drugi "Montevideo" - od srpskih para i pameti Govori o učešću domaće fudbalske reprezentacije na Prvom zvaničnom svetskom prvenstvu u Montevideu, 1930. godine. Inspirisana istinitim događajima ovo je priča o istorijskom uspehu domaćeg sporta i nastavak prvog filma koji je opisivao dešavanja koja su prethodila samom Prvenstvu. U glavnom gradu Urugvaja, nakon napornog tronedeljnog putovanja preko Atlanskog okeana, prva formirana reprezentacija tadašnje Kraljevine Jugoslavije našla se među učesnicama Prvog svetskog prvenstva. Ekipa iz jedne male balkanske zemlje, kojoj svi daju minimalne šanse za uspeh, žrebanjem dobija za protivnike glavnog favorita prvenstva, reprezentaciju Brazila! PROČITAJTE: "Montevideo" postaje globalna priča Predvođeni čvrstim entuzijazmom, vizijom i idejom zajedništva Tirke, Moša, Milutinac, Jakša i ostali momci iz tima, zahvaljujući svom talentu, mladošću i istrajnošću, ulaze na velika vrata sportske scene. Vest koja je obišla ceo svet je da je reprezentacija Jugoslavije osvojila treće mesto na Svetskom prvenstvu! Film je pretpremijerno prikazan 14. januara u Gračanici, dok je premijeru imao 15. januara u Beogradu, u Sava centru. Ulaznice za projekcije u DOB-u, po ceni od 400 dinara, u prodaji su na Blagajni DOB-a i preko Eventim mreže.

Uloge: Miloš Biković / Petar Strugar / Armand Asante / Viktor Savić / Elena Martinez / Branko Đurić / Predrag Vasić / Nebojša Ilić / Vojin Ćetković / Aleksandar Radojičić / Ivan Zekić / Nikola Đuričko / Srđan Todorović / Srđan Timarov / Andrija Kuzmanović / Nenad Heraković / Uroš Jovčić / Milan Nikitović / Rade Ćosić / Bojan Krivokapić Specijalni gosti: Vlastimir Đuza Stojiljković / Dragan Nikolić / Konča Hidalgo Režija: Dragan Bjelogrlić. Scenario: Dragan Bjelogrlić, Ranko Božić, Dimitrije Vojnov Producent: Dejan Petrović. Direktor fotografije: Goran Volarević. Scenografija: Goran Joksimović, Nemanja Petrović. Montaža: Petar Marković, Svetolik Zajc, Dejan Urošević. Kostim: Dragica Laušević. Šminka: Halid Redžebašić. Muzika: Manjifiko; pesme izvodi: Luz Kasal. Specijalni efekti: Nebojša Rogić. Ton: Milan Stojanović.
