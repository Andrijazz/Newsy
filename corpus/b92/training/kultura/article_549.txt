> Izvor: B92
> Datum: sreda 19.02.2014
> Rubrika: kultura
> Naslov: "Južnjaci marš" premijerno u Beogradu
> Članak:

Da se radi o filmskom hitu govori činjenica da je "Južnjaci marš!" reditelja Gorana Vojnovića u Sloveniji videlo je više od 55 hiljada ljudi dok je u Hrvatskoj imao fantastičan odjek nakon premijere. Filmski hit "Južnjaci marš" u distribuciji Continental filma, ekskluzivno u Cineplexx bisokopu, imaće svoju premijeru 27. februara 2014. godine.

Na 23. međunarodnom filmskom festivalu u Kotbusu, Nemačka, film "Čefuri raus" dobio je nagradu za najboljeg glavnog glumca koja je otišla Emiru Hadžihafizbegoviću uz obrazloženje da je "u ulozi oca, pokazao harizmu i zrelost u glumačkoj veštini uz izraziti ljudski pristup istoj". U filmu "Južnjaci marš!" glavni likovi su četiri drugara, Marko, Adi, Aco i Dejan - izbeglice koji su sa svojim porodicama za vreme rata došli u Sloveniju. Marko je ljut zbog toga što je prestao da igra košarku, što ga zanosna televizijska voditeljka ne primjećuje a pogotovo zbog toga što će mu otac (Hadžihafizbegović) pobesneti nakon što sazna da je prestao s treninzima.

Adi je iziritiran činjenicom da je njegov brat Sanel zavisnik od droge i što njegov otac Mirsad pre spava s konobaricama u Austriji nego se bavi problemom svoga sina. Makarovićka - vesela devojka zadaje probleme Aci koji želi da se osveti Damjanoviću, vozaču autobusa. Dejan je nervozan zbog toga što njegova majka želi da se preseli u Slovenske Konjice. Jedne noći policajci četvoricu prijatelja zaustave na ulici i u tom trenutku njihovi životi krenu u jednom potpuno drugom, neočekivanom smeru... Pod rediteljskom palicom Gorana Vojnovića, u filmu "Čefuri raus" glavne su uloge ostvarili Benjamin Krnetić, Dino Hajderović, Ivan Pašalić, Jernej Kogovšek i spomenuti Emir Hadžihafizbegović. Film je snimljen prema istoimenom bestseleru koji je uspešno prodavan u Srbiji (RENDE) kao i u Sloveniji i u Hrvatskoj.
