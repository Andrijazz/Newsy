> Izvor: B92
> Datum: petak 31.01.2014
> Rubrika: kultura
> Naslov: Igra prestola: 15 novih tragova (FOTO)
> Članak:

U susret aprilskoj premijeri četvrte sezone popularne serije "Igra prestola", HBO je objavio petnaest novih fotografija koje vam možda mogu poslužiti kao tragovi za otkrivanje onoga što nas čeka u novim epizodama.

Četvrta sezona pokriće najvećim delom knjigu "Oluja mačeva - deo drugi: Krv i zlato", a odlomak iz te knjige, koju je kod nas objavila "Laguna", možete pročitati OVDE. Oni junaci koji imaju sreću na svojoj strani, uspinjaće se ka vrhu, grabeći svu moć pred sobom, dok će se oni manje srećni boriti za opstanak. Tvorci serije, podržani od strane pisca Džordža R.R. Martina, poručili su ranije gledaocima da se spreme za brojna iznenađenja, jer će deset narednih epizoda doneti brojne preokrete i neočekivane rasplete. Fanovi serije moraće ipak da se strpe do početka aprila, kada će prva epizoda nove, četvrte sezone, biti prikazana na HBO kanalima. I publika u regionu biće u prilici da, samo dan nakon američke, pogleda nove epizode na HBO Adria kanalu, pa je tako premijera prve epizode zakazana za 7. april. Do tada možete pogledati kako je izgledao rad na snimanju četvrte sezone, pa čak i da saznate neke od detalja onoga što ćemo gledati. A za one sa detektivskim duhom, evo novih fotografija, pa neka igre tumačenja počnu!. .. .. .. .. .. .. .. 