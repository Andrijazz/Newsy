> Izvor: B92
> Datum: ponedeljak 27.01.2014
> Rubrika: kultura
> Naslov: 15. Festival studentskog filma poziva zainteresovane
> Članak:

Petnaesti Festival studentskog filma održaće se od 27. do 30. marta. Ove godine FSF slavi svoj jubilej, petnaest godina postojanja. U cilju slavljenja raznolikosti tema, žanrova i ideja studenata, festival je oslobođen strogog koncepta.

Tema je slobodna, slavimo raznolikost, različite pristupe filmu, kreativnost i ideju koja je održala festival sve ove godine i u trenucima kada je to (bilo) gotovo nemoguće. Propozicije učešća: Rok za prijavu: 10. FEBRUAR 2014. Prijave za učešće na Festivalu moraju biti poslate do navedenog roka, na sledeću adresu: Vuk Kukanjac Bulevar Zorana Djindjica 16/12 11070 Novi Beograd Beograd, Srbija Prijave za učešće, takođe, treba poslati i u elektronskoj formi na sledeću mail adresu festivalofstudentfilm@gmail.com Prijave poslate nakon navedenog roka biće diskvalifikovane. MATERIJAL NEOPHODAN ZA PRIJAVLJIVANJE:  Pres kit (CD) sa sledećim informacijama: - Fotografija režisera - Filmografija režisera - Slike iz filma (barem pet) - Sinopsis (približno trideset reči) - Nagrade ili učešća na drugim festivalima Sve informacije potražite na www.fsf.rs, festivalofstudentfilm@gmail.com i www.facebook.com/FestivalFSF
