> Izvor: B92
> Datum: ponedeljak 20.01.2014
> Rubrika: kultura
> Naslov: Ilustrovana enciklopedija rok muzike u Vojvodini
> Članak:

Posle višegpdišnjeg rada iz štampe je upravo izašla "Ilustrovana enciklopedija rok muzike u Vojvodini 1963-2013" autora Bogomira Bogice Mijatovića. Kao i prethodnu "NS rokopediju" i ovu knjigu objavila je izdavačka kuća Svič.

U ovoj enciklopediji na više od 300 strana su objedinjeni svi najvažniji rokenrol bendovi i autori u Vojvodini u proteklih 50 godina."Ilustrovana enciklopedija rok muzike u Vojvodini 1963-2013" je veliko putovanje kroz muziku, ljude, datume, sudbine, klubove, gitarijade, festivale, izdavače, koje osvetljava jedno doba sa manje znanim, a dragocenim pričama. Enciklopedija je plod dugogodišnjeg istraživačkog rada autora, koji je svoje višedecenijsko iskustvo upotpunio svedočenjima brojnih autora koji su poslednjih pola veka učestvovali u stvaranju i razvoju rok kulture u Vojvodini. Enciklopedija će moći da se kupi na promociji u pabu "Lazino tele" u četvrtak 23. januara u 18h, a o načinima dalje distribucije javnost će biti naknadno obaveštena. Osim na novosadskoj promociji, enciklopedija će biti predstavljena i u svim većim vojvođanskim gradovima.
