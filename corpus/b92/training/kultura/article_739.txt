> Izvor: B92
> Datum: petak 7.03.2014
> Rubrika: kultura
> Naslov: "Fest na bis" 10. i 11. marta
> Članak:

Zvanični program 42. Festa završava se u nedelju uveče, ali će neki filmovi biti reprizirani kao "Fest na bis" 10. i 11. marta, najavila je danas Direkcija Festa.

Zbog velikog interesovanja publike, u ponedeljak uveče (od 22 sata) u Domu sindikata biće ponovo prikazana kontroverzna, četvorosatna "Nimfomanka" Larsa fon Trira. U Dvorani kulturnog centra (DKC) Beograda za 10. mart najavljene su tri projekcije, počev od 17 sati - "Kad se noć spusti na Bukurešt", "Vitlejem" i "Metro". Narednig dana u DKC-u će biti prikazana četiri filma sa Festa (od 15 sati) - "Pionir", "Sve je izgubljeno", "Hoću i ja" i "U cvatu".
