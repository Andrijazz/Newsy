> Izvor: B92
> Datum: ponedeljak 10.02.2014
> Rubrika: kultura
> Naslov: MIJ:(Ne)očekivane priče iz istorije Srbije
> Članak:

U Muzeju istorije Jugoslavije (u Botićevoj 6) u sredu 12. februara u 14 sati, biće otvorena izložba "Srbija kroz vekove" koja se bavi neočekivanim pričama iz istorije Srbije.
Izložba je premijerno prikazana 2012. godine u Narodnom muzeju u Kragujevcu. Biće otvorena u Muzeju 25. maj (kompleks Muzeja istorije Jugoslavije), u Botićevoj broj 6. Kustosi izložbe: Veselinka Kastratović Ristić, Momo Cvijović, Ana Panić Dizajn: Andreja Mirić i Monika Lang. Organizacija i produkcija: Muzej istorije Jugoslavije. Partner: Narodna biblioteka Srbije
Izložba je premijerno prikazana 2012. godine u Narodnom muzeju u Kragujevcu. Biće otvorena u Muzeju 25. maj (kompleks Muzeja istorije Jugoslavije), u Botićevoj broj 6. Kustosi izložbe: Veselinka Kastratović Ristić, Momo Cvijović, Ana Panić Dizajn: Andreja Mirić i Monika Lang. Organizacija i produkcija: Muzej istorije Jugoslavije. Partner: Narodna biblioteka Srbije
Ova izložba podseća posetioce na činjenice iz istorije Srbije, omogućava im da saznaju interesantne podatke iz prošlosti, da pronađu istorijske teme u različitim oblastima života, pruža motiv da se vratimo nekim događajima iz kulturne, ekonomske, političke istorije, podseća da se informacije o istoriji mogu naći na neočekivanim mestima i u neočekivanim predmetima... Izložba donosi samo neke od mogućih priča koje pričaju izloženi eksponati Muzeja istorije Jugoslavije: priče o brodu kojim je poslednji turski komandant otišao iz Srbije, o srpskim zlatnicima, o sablji Sinan paše, o borbi za priznavanje narodnog jezika, o vojnim strategijama srpskih vojvoda, o stvaranju nacionalnog knjižnog fonda, o ratnom novcu kraljevine Srbije, o dvorskoj jahti dinastije Karađorđevića, o posthumnim markama kralja Aleksandra 'sa greškom'...

Izložba "Srbija kroz vekove" predstavlja četrnaest eksponata iz fondova Muzeja istorije Jugoslavije, koji su pokloni Josipu brozu Titu, na svojevrstan način, bogatstvom svojih sadržaja, protežu se kroz osam vekova srpske istorije, ne propuštajući skoro nijedan važan period od njenog nastanka, u XII veku, sve do smrti kralja Aleksandra Karađorđevića, 1934. godine. Zlatni i srebrni novac svedoči o usponu srpske države u različitim periodima, sablje pričaju o borbama za oslobodjenje od dve velike evropske imperije - turske i austrougarske, makete brodova o tehničkom, a knjige i rečnici o kulturnom uzdizanju. Svi zajedno oni su nosioci istorijskog sećanja jednog malog naroda i njegove neprekidne borbe za očuvanje nacionalnog ponosa. Razlozi za njihovo izlaganje ne kriju se samo u pomenutim vrednostima. Sledeći sve njih pojedinačno, kroz istoriju, u jednom od njih setićemo se i nesrećne sudbine velikog srpskog pesnika Vladislava Petkovića Disa, koji je život izgubio na brodu kojim se vraćao iz Francuske a koji su potopile nemačke podmornice u blizini Krfa, 1917. godine.

Možda na istom onom brodu sa kojim je potopljen i najveći deo tiraža srpskog zlatnog i srebrnog novca koji je kovan u Francuskoj i čiji je redak primerak prikazan na izložbi. Maketa dvorske jahte dinastije Karađorđevića, koja je posle Drugog svetskog rata pretvorena u isto tako velelepan rečni brod Krajina, koji je koristio Josip Broz Tito, i koji danas tužno propada nasukan ispod mosta Gazela. Neki će, u maketi prvog srpskog parobroda Deligrad, na njegoovj palubi, ugledati poslednjeg turskog komandanta, Ali-Riza pašu kako 1867. godine odlazi iz Beograda, nedugo posle čega Srbija i formalno postaje nezavisna nakon Berlinskog kongresa. Izložba će biti otvorena do 12. marta 2014, svakoga dana od 10 do 18 časova.
