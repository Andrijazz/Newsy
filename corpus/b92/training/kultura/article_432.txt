> Izvor: B92
> Datum: petak 7.02.2014
> Rubrika: kultura
> Naslov: Srpski DJ osvaja nemačku scenu
> Članak:

Nenad Petronijević, poznatiji kao DJ Shoxy, objaviće album za nemačku izdavačku kuću "Desolat Records", koja je u vlasništvu Loco Dicea i Martina Butriha, što predstavlja veliki uspeh za srpsku DJ scenu.

DJ i producent Shoxy ima brojna izdanja za različite etikete za elektronsku muziku za strano tržište: Britanija, Španija, Italija, Nemačka. Dok najpoznatiji house i techno producenti i DJ-evi puštaju njegove kompozicije, neki Shoxyjevi singlovi su kao najprodavaniji dospeli na vrh top lista za preuzimanje muzike, kao što je Beatport. Osim toga, snimio je albume za nekoliko bendova iz Slovenije, Srbije, Hrvatske, i Češke, a radio je i post produkciju živih koncerata za umetnike kao što su: Vlatko Stefanovski i Stefan Milenković, Partibrejkers, Bajaga, Ana Popović, Bilja Krstić, Sunshine, S.A.R.S., Jurica Pađen i Aerodrom Itd. Danas Shoxy prenosi svoje znanje zainteresovanim polaznicima kursa Produkcija elektronske muzike na SAE Institutu. Shoxyjevo izdanje za DESOLAT možete poslušati OVDE.
