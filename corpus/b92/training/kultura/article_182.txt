> Izvor: B92
> Datum:  
> Rubrika: kultura
> Naslov: Počinje Sandens, i "Neposlušni" u igri
> Članak:

Sandens film festival, najveći festival nezavisnog filma u SAD, počinje danas u Park Sitiju u državi Juta (SAD), a na programu ove prestižne međunarodne manifestacije je i film "Neposlušni" srpske rediteljke Mine Đukić.

Ove godine, glavnom selekcijom festivala, u kojoj će se nadmetati 16 američkih ostvarenja, dominiraju, kako su najavili organizatori, "neobični" filmovi u kojima se preklapaju različiti žanrovi. Festival će otvoriti četiri filma, među kojima je američka drama "Whiplash", priča o mladom bubnjaru perfekcionisti kog igra Majls Teler. "Volimo da gledaoce držimo u neizvesnosti i da im ponudimo nešto neočekivano", kazao je direktor progama festivala Trevor Grot u izjavi za "LA tajms". Jedno od iznenađenja ovogodišnje selekcije su filmovi u kojima poznate zvede igraju nesvakidašnje uloge.
Nakon što je na prošlogodišnjem festivalu, jedno od nagrada žirija osvojio i film "Krugovi" Srđana Golubovića, Srbija i ove godine ima svog predstavnika. Reč je o filmu Mine Đukić "Neposlušni", koji će, baš kao i "Krugovi", svoju svetsku premijeru imati na Sandensu. "Tokom leta sam imala priliku da film predstavim u Karlovim Varima u sekciji 'Work in Progress'. Tada je delove filma videla i Kim Jutani, jedna od selektorki Sandensa i kako joj se vrlo dopalo to što je videla, pomislila je da ukoliko i završna verzija filma bude imala duh koji je osetila iz inserata, misli da Neposlušni mogu da budu dobar film za Sandens. Izgleda da se nije razočarala ni ona ni preostalih 6 članova komisije i - film je primljen", kazala je u Đukićeva u razgovoru za B92. Ceo intervju posvećen filmu "Neposlušni" možete da pročitate OVDE.
Nakon što je na prošlogodišnjem festivalu, jedno od nagrada žirija osvojio i film "Krugovi" Srđana Golubovića, Srbija i ove godine ima svog predstavnika. Reč je o filmu Mine Đukić "Neposlušni", koji će, baš kao i "Krugovi", svoju svetsku premijeru imati na Sandensu.
"Tokom leta sam imala priliku da film predstavim u Karlovim Varima u sekciji 'Work in Progress'. Tada je delove filma videla i Kim Jutani, jedna od selektorki Sandensa i kako joj se vrlo dopalo to što je videla, pomislila je da ukoliko i završna verzija filma bude imala duh koji je osetila iz inserata, misli da Neposlušni mogu da budu dobar film za Sandens. Izgleda da se nije razočarala ni ona ni preostalih 6 članova komisije i - film je primljen", kazala je u Đukićeva u razgovoru za B92. Ceo intervju posvećen filmu "Neposlušni" možete da pročitate OVDE.
Tako Kristen Stjuart u filmu "Camp X-Ray" glumi čuvarku u logoru Gvantanamo, koja se vezuje za jednog od zatvorenika, Rajan Rejnolds u "The Voices" igra poremećenog fabričkog radnika koji "sluša" savete svojih kućnih ljubimaca, Majkl Fasbender u drami "Frank" ima ulogu muzičkog genija koji krije lice iza ogromne keramičke glave, a Džesi Ajzenberg u "The Double" tumači lik stidljivog momka čiji je novi kolega "pljunuti" on, ali potpuno suprotne naravi. Ovogodišnji festival nudi i neke novine poput "Sundance Kids" programa, koji je namanjen deci starijoj od pet godina. Tu je i nekoliko rediteljskih debitantskih ostvarenja glumaca veterana, među kojima Vilijam Mejsi (Rudderless), Džon Slateri (God's Pocket) i Dejvid Kros (Hits). "Za nas je uvek veoma uzbudljivo kada glumci učine tu tranziciju", kazao je direktor festivala Džon Kuper.

Posetioci festivala će takođe moći da neke mejnstrim zvezde vide u niskobudžetnim ostvarenjima. "Volim kada iskusni glumci pristanu da igraju u nezavisnim filmovima", istakao je Kuper, navodeći primer Sema Šeparda i Dona Džonsona koji zajedno glume u filmu "Cold in July" i Glen Klouz koja se pojavljuje u "Low Down". Sandens festival, kome će ovo biti 30. izdanje, održava se od 16. do 27. januara. Tokom jedanaest dana trajanja festivala, koji je 1984. godine osnovao holivudskki legendarni glumac Robert Redford, biće prikazano ukupno 187 kratkih i dugometražnih ostvarenja. Od tog broja čak 67 filmova biće predstavljeno u okviru četiri takmičarske selekcije - po jedna dramska i dokumentarna iz američke i svetske produkcije. Pobednici festivala biće saopšteni 26. januara.
