> Izvor: B92
> Datum: subota 18.01.2014
> Rubrika: kultura
> Naslov: "Vuk sa Vol strita" zabranjen u Maleziji
> Članak:

Film reditelja Martina Skorsezea "Vuk sa Vol Strita", koji je kandidat za Oskara za najbolji film u 2013. godini, zabranjen je za prikazivanje u Maleziji i Nepalu.

Skorsezeov film u kome glumac Leonardo Dikaprio tumači ulogu beskrupuloznog berzanskog mešetara je pored zabrane prikazivanja koju je dobio u Maleziji i Nepalu, morao da bude skraćen za tri scene iz filma kako bi dobio dozvolu za prikazivanje u Indiji. To se odnosi na scene gej orgija, masturbaciju i ušmrkavanje kokaina slamčicom sa ženske zadnjice. Kristijan Merkjuri, predsednik internacionalne filmske producentke kompanije Red Granite saopšto je da neki od sadržaja u filmu imaju status "problematičnih" u nekim zemljama u kojima postoji cenzura, kao i da mogu biti zabranjeni. To prilično brine sve one koji se bave psnimanjem i distribucijom filmova, jer se uvek nastoji da se dopre do što većeg broja gledalaca širom sveta. "Ovo je spektakularan film, sva njegova tri sata koliko traje, zaista je šteta što neke zemlje ne dozvoljavaju njegovo prikazivanje u svoj svojoj umetničkoj raskoši", rekao je Merkjuri. Dikaprio u filmu igra Džordana Belforta, brokera iz Njujorka čiji se ekstravagantni život završava kada biva optužen i osuđen za prevaru i pranje novca. Film je zasnovan na Belfortovoj knjizi memoara pod istim imenom, koja je objavljena 2008. godine. Pored Dikaprija u filmu glume Džon Berntal, Metju Mekonahi, Džona Hil, Džoana Lamli, Spajk Džounz, Margo Robi i Žan Dižarden, a već je u javnosti izazvao polemike oko nemoralnog ponašanja koje je prikazano vro realistično. Čak iako ne osvoji nijednog Oskara, "Vuk sa Vol strita" će ipak biti šampion u jednoj kategoriji za koju još uvek nije ustanovljena nikakva nagrada - u broju psovki. Skorsezeova priča o ozloglašenom brokeru sa Vol Strita Džordanu Belfortu uspela je da u nepuna tri sata ima 506 "j**i se/ga" psovki (engl: f**k), odnosno 2,8 psovki u minutu. Prethodni rekord, kada je reč o dugometražnom filmu, držala je drama Spajka Lija "Semovo leto" sa 435 "J-psovke", prebrojao je "Varajeti".
