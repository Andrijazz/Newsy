> Izvor: B92
> Datum:  
> Rubrika: kultura
> Naslov: Trilogija "Pedeset nijansi" ušla u Klub 100 miliona
> Članak:

Trilogija "Pedeset nijansi" autorke E. L. Džejms prodata je u više od 100 miliona primeraka i nalazi se već 100 nedelja na listi najprodavanijih knjiga "Njujork tajmsa".
- "50 nijansi" - vodič za ženomrsce? - EL Džejms: Pedeset nijansi - Siva - Predstavljena "50 nijansi - Siva"
- "50 nijansi" - vodič za ženomrsce? - EL Džejms: Pedeset nijansi - Siva - Predstavljena "50 nijansi - Siva"
Ove nedelje trilogija je postigla dva velika uspeha, navodi srpski izdavač Laguna, knjige su prodate u više od million primeraka širom sveta, a prvi deo je bio 100 nedelja na bestseler listi "Njujork tajmsa". Trilogija, koja je književni život započela kao isključivo elektronsko izdanje o kome se pričalo, postala je fenomen svetskih razmera koji je privukao pažnju čitalaca svih uzrasta. Samo u Sjedinjenim Državama prodato je više od 45 miliona primeraka. U trenutku kada je prodaja dostigla vrhunac, svake sekunde prodavana su po dva primerka cele trilogije. "Pedeset nijansi" je najprodavaniji serijal Random hausa, jednog od pet najvećih svetskih izdavača, a trilogija nastavlja da se sve više prodaje ne samo u Americi, već i širom sveta. Izdavači širom sveta su ubrzo objavili svoja izdanja i postigli podjednako spektakularan uspeh. Trenutno, trilogija je prevedena na 51 jezik, među kojima su prva izdanja bila: rusko, hebrejsko, tajlandsko i srpsko izdanje. "Trilogija  zaokupila je srca i pažnju čitalaca širom sveta", saopštila je En Mesit, izdavač američkog izdanja, "a svakog dana novi čitaoci otkrivaju svet Kristijana Greja i Anastazije Stil. Prodaja je, i posle dve godine od izlaska, odlična i raste stabilnim tempom". Filmska verzija romana "Pedeset nijansi - siva", sa Džejmijem Dornanom i Dakotom Džonson u glavnim ulogama, imaće svetsku premijeru na Dan zaljubljenih 2015. godine.
