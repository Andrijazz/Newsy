> Izvor: B92
> Datum: ponedeljak 17.02.2014
> Rubrika: kultura
> Naslov: Deneris će vladati u novoj sezoni "Igre prestola"?
> Članak:

I dok s nestrpljenjem čekamo 7. april kada će biti prikazana prva epizoda četvrte sezone HBO hit serija "Igra prestola", producenti su odlučili da nas još više zainteresuju puštanjem novog, drugog po redu trejlera.

Pod nazivom "Osveta", drugi u nizu trejlera nam daje još poneku informaciju o važnim događajima koje četvrta sezona popularne serije donosi. Serija "Igra prestola" adaptacija je romana Džordža R.R. Martina (koji je u Srbiji objavila "Laguna") i postala je veliki hit među publikom od početka prikazivanja 2011. osvojivši brojne nagrade uključujući Zlatne globuse, Emije i Bafta priznanja. Pored očekivanih, novih likova u četvrtoj sezoni bi trebalo da se pojave i članovi benda Sigur Ros sa malim ulogama u seriji. Na ekranizaciju čekaju još dva napisana Martinova romana ("Gozba vrana" i "Ples zmajeva"), a Martin trenutno piše šestu knjigu ("Vetrovi zime"). On planira ciklus da zaključi sedmim romanom pod nazivom "San o proleću".
