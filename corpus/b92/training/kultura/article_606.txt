> Izvor: B92
> Datum: ponedeljak 24.02.2014
> Rubrika: kultura
> Naslov: Dvodnevna multimedijalna "Avantura u MIKSerU"
> Članak:

AVANTURA U MIKSerU je dvodnevni multimedijalni događaj u organizaciji EXIT festivala i Miksera, koji će 28. februara i 1. marta biti održan u beogradskom Mikser House-u.

DNEVNI DEO AVANTURE U MIKSerU predstaviće KONFERENCIJU KREATIVNIH INDUSTRIJA SRBIJE (KKIS), koja će tokom dva dana, od 10 do 16h, kroz stručnu analize, predstavljanje znanja i iskustva iz prakse, tribine i diskusije, ukazati na trenutnu situaciju, ali i značaj kreativnih industrija u Srbiji. Dnevni program predstaviće potencijale i izazove razvoja srpske privrede kroz kreativnu ekonomiju, odnosno ekonomiju doživljaja i sadržaja. U subotu uveče će se, takođe u eklektičnom ambijentu Mikser House prostora, održati NOĆNI PROGRAM, rezervisan za žurku EXIT AVANTURE, s početkom u 22h i nesvakidašnjom promocijom SEA DANCE FESTIVALA, ali i nekih od omiljenih bina EXIT festivala - Reggae stejdža i X-bass programa. U okviru noćnog programa nastupiće X-Bass sastav s potpisom UKF etikete, THE PROTOTYPES, crnogorski hip-hop heroji WHO SEE, back to back setovi RAHMANEE b2b SIDE 1, kao i NECONE b2b RASHEED. Jedinstvene zvuke Reggae bine EXIT festivala predstaviće veterani sa Jamajke WENTI WADADA, MAK FLOSS i CHAY NELLE, kao i AnA. Kompletan program dnevnog dela konferencije dostupan je na sajtu http://kkis.rs/. Ulaz na noćni program AVANTURE U MIKSerU je besplatan za najbrže vlasnike ulaznice za EXIT/EXIT AVANTURU 2014 koji su se prethodno registrovali! Registracija kupaca EXIT karata za dobijanje besplatne ulaznice za žurku AVANTURE U MIKSerU počinje u utorak, 25. februara u 12.00h na sajtu www.gigstix.com i mogu da se registruju svi oni koji su kupili karte za EXIT/EXIT AVANTURU zaključno sa 15. 02. Broj besplatnih ulaznica je ograničen! Ulaznice za noćni program konferencije AVANTURA U MIKSerU za sve one koji nisu vlasnici karte za EXIT/EXIT AVANTURU u prodaji su već danas! Cena ulaznice u pretprodaji iznosi 500 din, a na ulazu 700 din. Ulaznice mogu da se nabave online, preko sajta www.gigstix.com, kao i u poslovnicama GIGS TIX-a i u Mikser House-u (Karađorđeva 46, Sava Mala, Beograd).
