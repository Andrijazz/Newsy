> Izvor: B92
> Datum:  
> Rubrika: kultura
> Naslov: Vodimo vas u avanturu sa Klunijem
> Članak:

Film "Operacija: Čuvari nasleđa", najnoviji rediteljski poduhvat Džordža Klunija koji je okupio neverovatnu glumačku ekipu, 13. februara dolazi u domaće bioskope.

Zasnovan na romanu Roberta M. Edsela i Breta Vitera, film "Operacija: Čuvari nasleđa" je priča o grupi stručnjaka, kustosa, galerista i umetnika, koju je američki predsednik Ruzvelt poslao u Evropu kako bi pronašla na stotine hiljada umetničkih dela koja su nacisti ukrali i zaštitila na hiljade drugih od savezničkih bombardovanja. U smrtonosnoj trci sa vremenom, sedmoro ljudi svakodnevno je rizikovalo živote kako bi spasilo stotine hiljada najvećih svetskih umetničkih dela. "Mislim da smo uvek znali koja je osnovna tema; pozadina priče je morala da bude da su umetnička dela, bitna za svet i da bez njih kultura nestaje. Pravo pitanje je zapravo - Da li je umetnost vredna života? I na neki način, mora da bude vredna, jer su ljudi umirali zbog nje i onoga što znači", izjavio je Kluni koji se ovog puta osim u ulozi glumca, našao i u rediteljskoj stolici. Film "Operacija: Čuvari nasleđa" je njegov peti rediteljski poduhvat. Pre toga režirao je filmove "Ispovest opasnog uma" (2002), "Laku noć i srećno" (2005), "Prljava igra" (2008) i "Martovske ide" (2011). U filmu "Operacija: Čuvari nasleđa" okupio je holivudske zvezde kao što su Met Dejmon, Bil Marej, Džon Gudman, Žan Dižarden, Bob Balaban, Hju Bonevil, Dimitri Leonidas i Kejt Blanšet.
B92 i MegaCom Film poklanjaju vam 3x2 karte za film "Operacija: Čuvari nasleđa" koji je na program večeras u Sinepleksu u Delta sitiju, sa početkom u 21:30h. Ukoliko niste u mogućnosti da večeras pogledate film, a želite da deo ove avanture ponesete sa sobom, za vas na poklon imamo i jednu torbu sa motivima iz filma. -- NAPOMENA -- Pokloni su već podeljeni, a njihovi dobitnici obavešteni su o načinu preuzimanja nagrade.
B92 i MegaCom Film poklanjaju vam 3x2 karte za film "Operacija: Čuvari nasleđa" koji je na program večeras u Sinepleksu u Delta sitiju, sa početkom u 21:30h. Ukoliko niste u mogućnosti da večeras pogledate film, a želite da deo ove avanture ponesete sa sobom, za vas na poklon imamo i jednu torbu sa motivima iz filma.
-- NAPOMENA --
Pokloni su već podeljeni, a njihovi dobitnici obavešteni su o načinu preuzimanja nagrade.. 