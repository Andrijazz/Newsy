> Izvor: B92
> Datum: petak 24.01.2014
> Rubrika: kultura
> Naslov: Bredli Kuper na Brodveju igra Čoveka slona
> Članak:

Američki glumac Bredli Kuper, koga je magazin "Pipl" jednom prilikom proglasio "najseksipilnijim muškarcem" igraće na Brodveju potpuno neočekivanu ulogu.

Kako piše AP, zvezda filmova "U dobru i u zlu" i "Američka prevara" igraće Čoveka slona i ustoimenoj predstavi čija se premijera očekuje na jesen. "Čovek slon" je priča o unakaženom čoveku u viktorijanskom Londonu čija dobrota primorava ljude da preispitaju svoje ideje o lepoti. Predstavu će režirati Skot Elis a u njoj će igrati i Patriša Klarkson i Alesandro Nivola.
