> Izvor: B92
> Datum: nedelja 23.02.2014
> Rubrika: kultura
> Naslov: Umrla žena koja je bila inspiracija za kultni mjuzikl
> Članak:

Marija Franciska fon Trap čija je porodica iz Austrije pobegla od nacista i čija je kasnija muzička karijera nadahnula slavni mjuzikl "Moje pesme, moji snovi" (The Sound of Music), umrla je u 100. godini, preneli su mediji reči njenog brata.

Marija je umrla prirodnom srću u utorak u svom domu u Vermonstu u Americi, ali je vest tek kasnije potvrdio njen polubrat Johanes fon Trap. Ona je bila jedno od sedmoro dece austrijskog kapetana mornarice Georga fon Trapa i njegove žene Agate Vitehed. Otac se posle Agatine smrti ponovo oženio i imao još troje dece s novom ženom, Marijom Augustom fon Trap koja im je približila muziku i napisala knjigu na osnovu koje će nastati slavni brodvejski mjuzikl i holivudski film u kome je igrala Džuli Endruz. Film je dobio pet oskara: za najboljeg reditelja (Robert Vajs), najbolji zvuk, montažu i muziku, kao i u kategoriji "najbolji film".
