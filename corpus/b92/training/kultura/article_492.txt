> Izvor: B92
> Datum:  
> Rubrika: kultura
> Naslov: Balkan zove Dejvida Bouvija
> Članak:

Kao što je iznenadio ceo svet prošle godine objavivši novi, izvanredan studijski album "The Next Day", Dejvid Bouvi bi mogao uskoro i da nas iznenadi koncertima. U tom slučaju, vredelo bi da se poziv fanova sa Balkana daleko čuje.

Kada je svetom odjeknuo album "The Next Day" sa hitovima "Where Are We Now?", "The Stars Are Out Tonight" i "The Next Day", Dejvid Bouvi nije mnogo govorio o svom albumu. Ipak, bio je izričit kada je u pitanju moguća promotivna turneja - kratko je odgovorio da toga sigurno neće biti u 2013. godini, niti povodom albuma "The Next Day".
Pročitajte recenziju albuma "The Next Day" koju je za sajt B92 napisao Vladimir Skočajić.
Pročitajte recenziju albuma "The Next Day" koju je za sajt B92 napisao Vladimir Skočajić.
Čak i kada je razgovor o novim pesmama, koje su i publika i kritika odlično prihvatile, Bouvi je bio škrt na rečima. Štaviše, na pitanja američkog pisca i novinara Rika Mudija o novom albumu, kao odgovor poslao je neobičan mejl sačinjen od 42 reči. Bili su to nanizani pojmovi koji su Bouvija inspirisali na pisanje novih pesama. Među njima je bila i samo jedna geografska odrednica - Balkan! Upravo to je inspirisalo novinsku agenciju Beta da pozove sve poštovaoce rada Dejvida Bouvija da se, putem društvenih mreža, uključe u akciju pod nazivom "Balkan zove Dejvida Bouvija".

Beta je kreirala Fejsbuk aplikaciju pod istim nazivom, kako bismo zagonentnom, nepredvidljivom Bouviju preneli poruku da Balkan želi da ga čuje i da ga vidi. Svi koji žele da svojim glasom prizovu velikog britanskog umetnika i ostave mu ličnu poruku mogu da pristupe aplikaciji sa Betine stranice na Fejsbuku ili putem direktnog linka. "Svi znamo da je jedino geografsko područje inspirativno za njega bio Balkan, a nas je to podstaklo da stvorimo  putem koga će Balkan uputiti jedinstvenu poruku umetniku", kaže za B92 Zorica Filipović iz agencije Beta. Ona dodaje da im je želja bila i da Balkan poziv uputi na poseban način, osmišljenom i za ovu priliku posebno kreiranom aplikacijom. "Svako ko želi da se u akciju uključi, potrebno je da prihvati aplikaciju i da na jednostavan način, jednim klikom, da svoj glas kao podršku akciji. Aplikacija daje i prostor gde svako može ostaviti svoju poruku umetniku", objašnjava Filipovićeva. Kako Bouvijevi saradnici tvrde, on zasigurno nema nameru da ide na turneju povodom ovog albuma, ali nije isključio koncertne nastupe u budućnosti. Ukoliko se odluči na takav potez, možda mu bude značio i glas fanova sa Balkan. Akciju "Balkan zove Dejvida Bouvija" podržali su Radio-televizija Srbije, British Council i Izdavačka kuća Laguna.
