> Izvor: B92
> Datum: utorak 25.02.2014
> Rubrika: kultura
> Naslov: Redfordov film "Sve je izgubljeno" samo na Festu
> Članak:

Novi film Roberta Redforda "Sve je izgubljeno" naša publika moći će da vidi na velikom ekranu samo na predstojećem Festu, najavio je danas distributer "Taramaunt".

Dve projekcije ove drame i avanture zakazane su za 3. mart - u "Sava centru" i Dvorani Doma sindikata, a jedna za 7. mart u bioskopu Fontana. Posle Festa ovaj film neće ići u dalju bioskopsku distribuciju. Slavni holivudski veteran Redford igra glavnu ulogu u uzbudljivoj priči o borbi jednog čoveka da preživi nakon što mu je jedrilica uništena na pučini. Scenario i režiju potpisuje nominovan za Oskara Džej Si Šandor, a muziku je napisao Aleks Ebert. "Sve je izgubljeno" na napet, emotivan i moćan način odaje počast ljudskoj domišljatosti i volji za životom, navodi se u najavi.
