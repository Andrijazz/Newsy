> Izvor: B92
> Datum: petak 7.02.2014
> Rubrika: kultura
> Naslov: Etnografski muzej: O fenomenu odeće na Balkanu
> Članak:

U okviru pratećeg programa izložbe "Skriveni svet balkanskih žena" u Etnografskom muzeju, od 10. do 13. februara održaće se ciklus predavanja o fenomenu odevanja na Balkanu.

Izložba "Skriveni svet balkanskih žena: ženska odeća za ulicu s kraja 19. i u 20. veku" iz kolekcije Etnografskog muzeja u Beogradu i Zemaljskog muzeja Bosne i Hercegovine u Sarajevu, prva je saradnja ove dve institucije posle tragičnih ratnih zbivanja na prostoru bivše jugoslovenske države. Etnografski muzej je u najavi istakao da su autorke izložbe dr Mirjana Menković i Svetlana Bajić kroz bogatstvo zbirki iz muzejskih depoa ukazale na Izložba zalazi u istoriju i kulturu fenomena odevanja, sa posebnim akcentom na gornji deo ženske odeće nošen van kuće. Predstavljen je razvoj odevnih predmeta iz perioda Otomanskog carstva i Austrougarske monarhije do moderne države, kao i način na koji ih je hrišćansko gradsko stanovništvo centralnog Balkana nosilo. Osim odevnih predmeta: kabanice, japundže, biniša, šeguna, feredže, zara, bošče, šala, havlije, peče i marame, izložene su fotografije iz dva muzeja koja su organizovala izložbu kao i Istorijskog muzeja BiH, Muzeja grada Sarajeva i privatnih zbirki razglednica Magbula Škore i Svetlane Bajić.

Na predavanjima koja će pratiti izložbu, predavači će ukazati na sociološki, religijski, etnološki, antropološki, muzeološki, istorijski, i posebno psihološki aspekt odevanja na Balkanu. Prvo predavanje je u ponedeljak, 10. februara kada će na temu "Pokrivanje muslimanki danas,od istorijsko-religijskog ka intimnom" govoriti đermana Šeta. Narednog dana u Etnografskom muzeju na temu "Gradska ođeća za izlazak na ulicu, feredža, zar, marama" o fenomenu odevanja na bosansko-hercegovačkim prostorima i šire od 19. do 21. veka govoriće Svetlana Bajić, koaturka izložbe. U sredu, 12. februara predavanje pod nazivom "Bosna i Hercegovina - paradigma, sučeljavanje endogenih i egzogenih čimbenika u bitnim oblicima (vjerskim, nacionalnim, kulturnim)" tokom druge polovine 19. i prve polovine 20. veka održaće dr Tomislav Išek.
