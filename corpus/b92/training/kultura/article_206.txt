> Izvor: B92
> Datum: petak 17.01.2014
> Rubrika: kultura
> Naslov: Program za januar Radionice Integracije
> Članak:

Do kraja meseca januara u Radionici Integracije očekuju vas predstave "Čekajući Godoa" Samjuela Beketa i "Dok nas smrt ne razdvoji" Mire Furlan.

U sredu, 22. januara u 19.30 časova biće izvedena predstava ČEKAJUĆI GODOA sa slepim i slabovidim osobama u režiji i adaptaciji Nebojše Dugalića i muzičku podršku Ane Ćurčin. Ulaz je slobodan. U nedelju, 26. januara u 19.30 časova na repertoaru je DOK NAS SMRT NE RAZDVOJI Mire Furlan u režiji Mikija Manojlovića. Ulaznice za predstavu "Dok nas smrt ne razdvoji" dostupne su sa popustom od 30% do kraja januara. Ulaznice možete rezervisati, kupiti ili poručiti putem telefona 011/2030-570, preko sajta www.ticketline.rs, kao i sat vremene pre početka predstave u prostoru Radionice integracije (Braće Krsmanović 28a, Bara Venecija).
