> Izvor: B92
> Datum: nedelja 9.02.2014
> Rubrika: kultura
> Naslov: "Nižnji Novgorod - kormilo Rusije"
> Članak:

U Likovnom salonu Kulturnog centra Novog Sada sutra će biti otvorena izložba fotografija Darka Dozeta "Nižnji Novgorod - kormilo Rusije", saopštila je ta institucija.

Fotoreporter Dozet je predstavio svoje viđenje Nižnjeg Novgoroda, grada pobratima Novog Sada, na oko 50 kolor fotografija kojima je, osim grada i njegovih znamenitosti prikazana i oblast tog, nekad najrazvijeniheg grada Rusije a danas četvrtog po broju stanovnika u Ruskoj Federaciji. Na izložbi, svojevrsnoj velikoj fotoreportaži koja će biti otvorena u 20 sati, publika će imati priliku da vidi obale, dokove, mostove, hramove, arhitekturu kao i idiličnu sliku ruskog sela a tu su i fotografije čuvenog manastira Divjejevo, jedne od najvećih pravoslavnih svetinja. Fotografije su nastale 2011. godine, kada je njihov autor, na poziv grada Nižnjeg Novgoroda, u Ruskom državnom muzeju fotografije priredio izložbu posvećenu Kosovu i Metohiji. Dozet (37) je fotoreporter Kompanije  a sarađivao je i sa najuglednijim svetskim novinskim agencijama poput Asošijeted presa. F otografije su mu objavljene u mnogobrojnim svetskim listovima i magazinima.
