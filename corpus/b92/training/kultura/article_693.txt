> Izvor: B92
> Datum: utorak 4.03.2014
> Rubrika: kultura
> Naslov: Turska zabranila film „Nimfomanka“
> Članak:

Film Larsa fon Trira "Nimfomanka", koji je trebalo da bude na repertoarima širom Turske od 14. marta je nacionalno telo za filmsku umetnost skinuo sa repertoara i zabranio prizazivanje, prenosi "Hurriyet Daily News".
Najkontroverzniji filmovi svih vremena LaBaf užasnut scenama pravog seksa Svi orgazmi filmskih nimfomana (FOTO) Orgazmični izrazi lica danskih kritičara
Najkontroverzniji filmovi svih vremena LaBaf užasnut scenama pravog seksa Svi orgazmi filmskih nimfomana (FOTO) Orgazmični izrazi lica danskih kritičara
Dvodelna drama "o erotskom putovanju jedne žene, od rođenja do 50. godine" bila je na programu !f festivala, smotre nezavisnog filma koja je održana prošlog meseca u Istanbulu. Prikazana je skraćena verzija, a cenzuru je izvršio reditelj lično. Nakon toga razmatrana je mogućnost da se necenzurisana verzija filma nađe u bioskopima, ali uz upozorenje da je samo za starije od 18 godina. Odlučeno je, ipak, da ostvarenje ne može u bioskope u Turskoj. "Film je zabranjen po odluci komisije formirane pri ministarstvu kulture", rekao je Jamak Okur, koji je zaoposlen u ministarstvu i koga je u utorak citirala turska štampa. Okur se usprotivio toj zabrani. "Film sadržava eksplicitne prizore, ali je trebalo da bude prikazan i da se ograniči uzrast za koji je taj film prihvatljiv", rekao je on dnevniku Milliyet. Svetska premijera necenzurisanog ostvarenja bila je 6. februara na 64. Filmskom festivalu u Berlinu. Međutim, delo kontroverznog Larsa fon Trira uspelo je da šokira i mnogo pre nego što je završeno. Krajem novembra trejler za film povučen je sa Jutjuba zbog preterano eksplicitnog sadržaja. Glavna uloga poverena je Šarlot Ginzburg i Stejsi Martin, koje tumače Džo u različitim periodima života. U glumačkoj ekipi su i Džejmi Bel, Kristijan Slejter, Stelan Skarsgord, Vilijam Defo, Uma Turman.
