> Izvor: B92
> Datum:  
> Rubrika: kultura
> Naslov: "Rusalka" direktno iz Metropolitena
> Članak:

Direktan prenos opere "Rusalka" iz Metropoliten opere je zakazan za subotu, 8. februar u bioskopu Cineplexx Delta City od 19 časova.

Radnja opere je bajkovita, zasnovana na motivima iz slovenske mitologije - u pitanju je svet vodenih i gorskih vila, veštica i gnomova. Glavni pokretač radnje je neodoljiva želja najmlađe vile, Rusalke, da iskusi sladosti ljubavi, što je za njen ''status'' nemoguće, te zato mora da žrtvuje svoj glavni atribut - besmrtnost, a ukoliko ljubav ne uspe, moraće da večno pati. Rene Fleming, jedan od najveca se u ulozi usamljene vodene vile Rusalke. Uloga u Dvoržakovoj raskošnoj melodičnoj operi ujedno predstavlja jednu od najznačajnijih u njenog karijeri koju igra poslednjih 15 godina. Janik Nežet - Segin diriguje postavkom koja uključuje Pjotra Bečalu u ulozi zgodnog Princa, za kojim Rusalka čezne, Dolora Zadžek debituje u ulozi džangrizave barske veštice Ježibabe, dok je Emili Megi kao Strana Princeza, Rusalkina rivalka, a Džon Relije je Rusalkin otac, Vodenjak. Opera "Rusalka" traje oko 240 minuta, scenograf je Gunter Šnajder Simsen, dok kostimografiju potpisuje Silvija Strahamer.
