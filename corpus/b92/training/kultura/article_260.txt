> Izvor: B92
> Datum: sreda 22.01.2014
> Rubrika: kultura
> Naslov: Antologija srpskih narodnih junačkih pesama
> Članak:

Nakon raskošnih knjiga srpskih narodnih bajki, narodnih pripovedaka i narodnih lirskih pesama Kreativni centar izdao je ovih dana, u biblioteci Pustolovine, bogato opremljenu antologiju srpskih narodnih junačkih pesama.

Kada su se pre dva veka u Evropi pojavile srpske junačke pesme, ocenjene su najvišim ocenama. "Na Homera se čovek jednako seća kada ih čita u prvom redu govor i književni izrazi toga čoveka, a zatim svi ostali uslovi njegovog duhovnog i materijalnog života, njegovi običaji, verovanja i praznoverice, tradicije i sva nasleđa iz prošlosti, ali isto tako i društvene ustanove i političke i privredne prilike pod kojima se taj naš čovek razvijao i pod kojima još živi. I ništa na svetu, ni beda ni razočaranje, ni sila ni nagovaranje, ništa ga nije moglo nagnati da od svog uverenja odstupi. /Ivo Andrić/ Srpske narodne junačke pesme predstavljaju narodnu istoriju koja otima od zaborava važne događaje i junake i poručuje pokolenjima kako da čuvaju slobodu, domovinu, čojstvo i junaštvo. Svrha ove knjige u školskom izdanju jeste da mladim generacijama približi duh i lepotu narodnih junačkih pesama, jednog od najvećih blaga naše kulturne baštine.
