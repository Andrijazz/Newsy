> Izvor: B92
> Datum: sreda 22.01.2014
> Rubrika: kultura
> Naslov: Fotografije Madone pre slave na aukciji
> Članak:

Fotografije, crteži i umetnička dela koja prikazuju ikonu pop muzike, Madonu, i njen način života iz perioda pre nego što je postala poznata naći će se na aukciji 9. februara u Sent Pitersburgu, prenosi AP.

Njena "nevinost" i ambicija pre početka svetske karijere biće prikazani kroz kolekciju iz vlasništva roditelja umetnika Martina Burgojna najboljeg Madoninog druga iz tog perioda. Burgojn i Madona su se sprijateljili pre nego što je postala poznata. Bili su cimeri, a Martin je odigrao veliku ulogu u početku njene karijere. Uz provod i žurke koje su posećivali, jedno drugom su bili podrška i u teškim vremenima, kao kada je Madona bila silovana i kada je Burgojnu ustanovljeno da boluje od side. Njegovi roditelji su sve do sada čuvali uspomene svog sina iz tog doba i sada će ih prodati na aukciji na Floridi, a u kolekciji se nalazi originalni crtež Burgojna koji je nacrtao Endi Vorhol, zatim Madonine privatne fotografije, kao i one za omot albuma. Tu su i brojne fotografije samog Martina, kao i one iz svakodnevnog života na kojima se nalazi sa Madonom.. .. .. .
