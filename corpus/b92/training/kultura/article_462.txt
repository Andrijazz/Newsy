> Izvor: B92
> Datum: ponedeljak 10.02.2014
> Rubrika: kultura
> Naslov: Filmski "Noje" u Srbiju stiže 26. marta
> Članak:

Epski spektakl "Noje" (Noah), jedan od najiščekivanijih filmova godine, domaća publika moći će da pogleda među prvima u svetu, jer je premijera zakazana za 26. mart (20:30h) u beogradskom Sava centru.

U našoj zemlji, "Noje" stiže na redovne bioskope repertoare 27. marta, a zanimljiva informacija je da ovaj naslov predstavlja jedan od najvećih filmova u stogodišnjoj istoriji kompanije "Paramount Pictures". Rasel Krou tumači lik Noja u biblijskom inspirisanom pričom o hrabrosti, požrtvovanju i nadi. Film režira vizionarski reditelj Daren Aronovski, poznat po ostvarenjima "Crni labud", "Rvač", "Rekvijem za snove"...

"Mašta brojnih generacija doprinela je stvaranju ove epske priče o nadi. Ja se nadam da ću na velikom platnu uspeti da dočaram Nojevu strast i istrajnost", kaže reditelj filma, Daren Aronovski. Zanimljivo je svakako i da je na ovom filmu Aronofski sarađivao sa koreografom Andonisom Foniadakisom, koji je prošlog proleća boravio u Srbiji kao gost Beogradskog festivala igre. Već tada najveći deo snimanja bio je priveden kraju, a o svojoj ulozi u tom procesu Foniadakis je za B92 kazao: "Ples nije toliko dominantan kao u . Posebnu pažnju smo usmerili na pokrete i njihovu podudarnost sa karakterima junaka, kako bi time dodatno potvrdili njihove emocije, probleme, odluke. Odličili smo da zaista osmislimo na koji ćemo način, na simboličkom i estetstkom nivou, pokrenuti Nojevu barku i sve junake."

Uz Rasela Kroua, sjajnu glumačku ekipu ovoga puta čine i Dženifer Koneli, Ema Votson, Logan Lerman, Rej Vinston i Entoni Hopkins. Očekujte izuzetnu priču sa vrhunskim efektima koja se neizostavno gleda na velikom platnu. Karte za ovaj blokbaster puštene su u prodaju 10. februara, i mogu se kupiti na blagajnama Sava Centra i u Turističko- informativnom centru (Knez Mihailova 5, Robna kuća "Beograd").
