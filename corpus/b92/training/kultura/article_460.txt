> Izvor: B92
> Datum: ponedeljak 10.02.2014
> Rubrika: kultura
> Naslov: I Srbija ima evropsku zvezdu u usponu
> Članak:

Srpskom glumcu Nikoli Rakočeviću 10. februara u Berlinu uručeno je prestižno priznanje "Zvezda u usponu" (Shooting Stars), koje se svake godine dodeljuje odabranim mladim glumcima iz Evrope.

Nagrada "Zvezda u usponu" Nikoli Rakočeviću uručena je u u dvorani Berlinale Palast, u okviru 64. Berlinala, filmskog festivala koji je nemačku prestonicu ovih dana pretvorio u centar filmske umetnosti. Zvezda filmova "Krugovi" i "Šišanje" nagradu je podelila sa još devet mladih filmskim umetnika. Među njima je i Danica Curcic, danska filmska nada, koja ponosno ističe svoje filmske korene. "Najmlađi od pet glavnih glumaca u 'Krugovima', Nikola ostavlja jak utisak, sa vanserijski životnom izvedbom. Uz neospornu energiju i harizmu, Nikolina biografija otkriva i impresivan sektar uloga, pokazujući da poseduje tajno oružje sa velikim potencijalom", navodi se u odluci žirija koji je nagradio Rakočevića.
"Shooting star" za 2014. godinu su: Nikola Rakočević, Danica Curcic (Danska), Maria Dragus (Nemačka), Miriam Karlkvist (Italija), Marvan Kenzari (Holandija), Jakob Oftebro (Norveška), Mateuš Košćjukjevič (Poljska), Cosmina Stratan (Rumunija), Eda Magnason (Švedska), Džordž Mekej (Velika Britanija).
"Shooting star" za 2014. godinu su: Nikola Rakočević, Danica Curcic (Danska), Maria Dragus (Nemačka), Miriam Karlkvist (Italija), Marvan Kenzari (Holandija), Jakob Oftebro (Norveška), Mateuš Košćjukjevič (Poljska), Cosmina Stratan (Rumunija), Eda Magnason (Švedska), Džordž Mekej (Velika Britanija).
Žiri su činila čuvena imena evropskog filma, među kojima su bivši dobitnik priznanja "Zvezda u usponu" Anders Basmo Kristijansen (Norveška), filmski kritičar Čarls Grant (Velika Britanija), rediteljka Hermina Huntgeburt (Nemačka), kasting direktorka Oriana Kunčić (Hrvatska) i producent Jani Tiltges (Luksemburg). Na svečanoj ceremoniji u Berlinale Palastu, mladim zvezdama dodeljena su priznanja, a u posebnom programu predstavljanja dobitnika učestvovali su proslavljeni evropski glumci Stelan Skarsgord i Bruno Ganc, kao i prethodni dobitnici priznanja, Jakob Oftebro i Anders Bazmo Kristijansen. Nakon dodele priznanja, u čast deset nagrađenih glumaca organizovana je VIP žurka. Rakočević i njegove kolege već nekoliko dana borave u Berlinu, gde sklapaju važne kontakte sa brojnim kolegama iz evropske filmske industrije. Upravo u Berlinu prošle godine, Rakočević je na sebe skrenuo pažnju evropske filmske javnosti. Na prošlogodišnjem Berlinalu evropsku premijeru imao je film "Krugovi" Srdana Golubovića, koji je potom osvojio i nagradu u okviru selekcije "Forum 2013".
