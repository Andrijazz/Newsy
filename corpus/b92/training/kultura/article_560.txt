> Izvor: B92
> Datum:  
> Rubrika: kultura
> Naslov: Punčke i Chresus Jist u Klubu Gan 6. marta
> Članak:

Atraktivni rok trio iz Hrvatske, Punčke, održaće koncert u beogradskom Klubu Gun u četvrtak, 6. marta. Kao gosti večeri nastupiće lokalna atrakcija Chresus Jist, a muziku pre i posle koncerta puštaće Zaokret DJ tim.
Ulaznice su u pretprodaji po ceni od 300 dinara u kafeu Šikarica (Skadarska 22) i prodavnici ploča Pinball Wizard Records (Makedonska 30). Na dan koncerta cena ulaznice iznosiće 400 dinara.
Ulaznice su u pretprodaji po ceni od 300 dinara u kafeu Šikarica (Skadarska 22) i prodavnici ploča Pinball Wizard Records (Makedonska 30). Na dan koncerta cena ulaznice iznosiće 400 dinara.
Originalno iz Vinkovaca i Novske Punčke su nekada brojale i 6 članica, ali krajem 2009, vraćaju se tročlanom jezgru koje se sastoji od Lucije (gitara/vokal), Ruby (bubnjevi) i Anje (bass gitara). Devojke u svojim pesmama kombinuju različite uticaje i stvaraju svoj, drugačiji zvuk, a publika ih često opisuje kao indie-pop bend sa primesama Television, Joy Division, Patti Smith... Ako je potrebno biti subjektivan - ovakva koncertna energija nije viđena na prostorima bivše Jugoslavije još od doba kada su Boris, Milena i Ana-Marija počeli da rasturaju koncertne scene širom Evrope. Prvo izdanje, demo album Robot koji hekla same su objavile 2010, posle njega usledio je EP Mehanizmi obrane (2012), a 2013. godinu obeležio je neverovatni pravi debi album Sunčano s povremenom naoblakom, koji je snimljen u zagrebačkom studiju Kramasonik pod producentskom palicom Hrvoja Nikšića i koji je na mnogim regionalnim listama bio na prvom mestu.

Kakva je muzika koju Punčke sviraju? Prepuna pop melodija i pametnih i pevljivih tekstova, uz distorziranu buku i (ponekad) kontrolisani haosom. Sve to proizvode tri naizgled sasvim obične devojke. Tekstualno Punčke su jedan od najiskrenijih bendova na koje ćete naići, pa kad u singlu Petra Pan pevaju Biti sretan, to je najbolje imaju moć da razoružaju i najveće pesimiste. Bitan deo njihovog uspeha leži u neumornom sviranju po celoj regiji. Samo u prethodne dve godine odsvirale su više od 60 koncerata u Hrvatskoj i okolnim zemljama, uključujući priznate festivale poput Terranea, InMusic i Jelen Demo Festa.

Beogradski trio Chresus Jist je bend sastavljen od već proverenih muzičara: ritam sekciju čine Ljuba (Lets Grow) i Ivana (Path Of Decay), a na gitari i vokalu je Filip (Bag Of Dicks, Rough Blu). Za muziku koju sviraju kažu da je lo-fi punk.
