> Izvor: B92
> Datum:  
> Rubrika: kultura
> Naslov: "Pompeja" stiže 20. februara
> Članak:

Novi holivudski spekatkl "Pompeja", u režiji Pola Andersona, u domaće bioskope stiže 20. februara.

Smeštena u 79. godinu pre nove ere "Pompeja" prati priču o robu koji postaje gladijator. Pored borbe za život, primoran je da bije i bitku sa vremenom, kako bi spasao svoju jedinu ljubav. Kasia je ćerka bogatog trgovca, primorana da se uda za korumpiranog rimskog senatora. A kada se planina Vezuv probudi bujicom ključale lave, Majlo (Kit Harington) mora da pronađe način da pobegne iz Arene i zaštiti Kasiju, dok se veličanstvena Pompeja oko njega ruši.

Ovu akcionu avanturu sa elementima drama režirao je Pol Anderson, najpoznatiji kao reditelj filmova serijala "Pritajeno zlo" (Resident Evil). Glavne uloge tumače Kit Harington, Kifer Saterlend, Keri En Mos, Emili Brouning, Džerad Haris, Džesika Lukas... Britanski list "Gardijan" svrstao je Andersonovu "Pompeju" na listu blokbastera od kojih se najviše očekuje u 2014. godini. "Mnogo mišićavih, golišavih tipova, gomila specijalnih efekata i Kifer Saterlend kao zli senator garantuju dobru zabavu", piše "Gardijan".
