> Izvor: B92
> Datum: subota 15.02.2014
> Rubrika: kultura
> Naslov: Zlatni medved za "Crni ugalj, tanak led"
> Članak:

Kineski film "Crni ugalj, tanak led", u režiji Diao Jinana, pobednik je ovogodišnjeg 64. Berlinala, međunarodnog berlinskog filmskog festivala.

Kineski film je dobitnik "Zlatnog medveda", a reč je kriminalističkoj priči koja je zapravo, tmurna "slagalica" ljubavi, osvete i seksualne požude u jednom društvu bez morala. Kineski filmski stvaraoci su večeras u Berlinu pokupili brojne nagrade -četrdesetogodišnji glavni glumac u pobednickcom filmu, Fan Liao, proglašen je za najboljeg glumca festivala, a i nagrada za najbolju kameru, otišla je u ruke kineskiih umetnika - Jian Zeng je dobio nagradu za fotografiju u drami "Tui Na" (Slepa masaža).

"Srebrnog medveda" kao najbolja glumica, dobila je 23-godišnja Japanka Haru Kuroki za ulogu služavke u filmu "Chiisai Ouchi" (Mala kuća), čiji je režiser Joji Jamada. "Srebrnog medveda", veliku nagradu žirija dobio je američki film "Grand Budapest hotel", dok je "Srebrnog medveda" za najbolju režiju dobio Ričard Linklater za film "Boyhood" (USA). I domaćini Nemci su večeras imali razloga za slavlje, pošto je "Srebrni medved" za najbolju režiju pripao bratu i sresti, Ani i Ditrihu Brigemanu, za dramu "Kreuzweg", koja govori o 14-godišnjoj devojčici i njenim mukama sa katolički, strogom religioznim standardima. Na ovogodišnjem 64. filmskom festivali u Berlinu (6-16. februara) predstavjeni su i novi filmovi Vesa Andersona i Džordža Klunija, ostvarenje Ričarda Linklejtera koje je pravio 10 godina, kao i značajan kontingent filmova iz Kine i Nemacke.

Nemačka prestonica je ovih dana bila znaku Berlinala, a na ulicama ovog, nekada podeljenog grada koji je za više od dve decenije od ponovnog ujedinjenja uspeo da "ispegla" razlike, nije bilo teško sresti holivudske zvezde i umetnike iz celog sveta. Osim zvezda i zvezdica, crvenih tepiha i providnih svilenih haljina, šampanjca i kavijara, političara i umetnika, Berlin su ovih dana "okupirali" i brojni novinari.
