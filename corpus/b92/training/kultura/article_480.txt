> Izvor: B92
> Datum: utorak 11.02.2014
> Rubrika: kultura
> Naslov: Pet godina Udruženje profesionalnih baletskih igrača
> Članak:

Udruženje profesionalnih baletskih igrača, koreografa i baletskih pedagoga Srbije obeležiće pet godina uspešnog rada premijerom plesne predstave "Gospođe" 15. marta na sceni "Raša Plaović" Narodnog pozorišta u okviru večeri pod nazivom "One Night Show'.

Kako je najavio predsednik Udruženja koreograf Aleksandar Ilić, u znak zahvalnosti svim saradnicima, igračima, koreografima, pedagozima i poštovaocima umetničke igre u Srbiji, osmislili su plesni teatar "Gospodje' koji je specifičan po tome što okuplja dame iznad 55. godina. U Narodnom pozorištu početkom godine rediteljka Dara De Luka i koreograf Ilić na audiciji su odabrali učesnice projekta gospodje Stanković, Mentović, Ivančević, Mladenović, Hela, Popović-Miloš, Vučković, Lazić, Pokorni, sa kojima rade na novom autorskom projektu koji će premijerno biti izveden 15. marta. Ceo proces rada sa damama bez igračkog iskustva dokumentuje se kamerama i biće kasnije prezentovano kao film, rekao je Ilić. Projekat se realizuje uz podršku Ministarstva kulture i informisanja, Sekretarijata za kulturu Grada Beograda, Muzeja Narodnog pozorišta i sponzorstava.Osmišljen je povodom malog jubileja Udruženja profesionalnih baletskih igrača, koreografa i baletskih pedagoga Srbije koje se od osnivanja 2009. godine bavi unapredjivanjem i popularizacijom umetničke igre na svim nivoima u Srbiji i regionu. Udruženje je za pet godina postojanja ostvarilo uspešnu saradnju i koprodukcijske predstave sa Narodnim pozorištem u Beogradu, zemunskom Operom i teatrom Madlenianum, Beogradskim festivalom igre, Udruženjem baletskih umetnika Srbije. Realizovalo je plesni projekat "Lisabonska priča koja se dodeljuje svake godine na Svetski dan igre 29. aprila za vrhunske rezultate u domenu umetničke igre.
