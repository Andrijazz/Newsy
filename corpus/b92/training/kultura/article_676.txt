> Izvor: B92
> Datum: nedelja 2.03.2014
> Rubrika: kultura
> Naslov: Karte za Dane komedije u prodaji od 9. marta
> Članak:

Prodaja karata za 43. Pozorišni festival najboljih komedigrafskih ostvarenja Srbije "Dane komedije" koji se po tradiciji održava od 20. do 27. marta, počeće 9. marta, saopštio je Upravni odbor (UO) festivala.

Cena karte je 500 dinara, kao i prošle godine a cena kompleta za sedam predstava u konkurenciji za nagrade i osmoj za nagrađene je 4.000 dinara. Štampano je 438 kompleta, koliko sala u kojoj se održavaju predstave ima mesta. Za predstave ovog ranga, na primer u Beogradu ulaznice su njamanje 2,5 puta skuplje, tvrde u UO. Za ulaznica za ovaj festival uvek vlada veliko interesovanja i gotovo budu rasprodate istog dana. Festival će 20. marta otvoriti predstava "Pevaj brate dva" Stevana Koprivice, reditelj Andrija Milošević u izvođenju Favi teatra. Program festivala zvanični i prateći utvrdio je pocetkom februara UO festivala, na čelu sa predsednikom UO Dobricom Milićevićem. U konkurenciji za nagrade je sedam predstava po izboru selektora festivala, reditelja Juga Radivojević i publika u Jagodini, u zvaničnoj konkurenciji za nagrade, drugog dana videće predstavu "Zeko Zeko", autora Kolin Sera, u izvođenju Narodnog pozorišta iz Kikinde, trećeg dana je "Moje bivše, moji bivši" D.C Džeksona, reditelj Slađana Kilibarda u izvođenju Knjaževsko - srpskog teatra Kragujevac. Predstava "Veliki manevri u tesnim ulicama" Ive Brešana, režija Ivan Vuković u izvođenju Narodnog pozorišta Niš je na repretuaru 23. marta a nardne večeri "Izbiračica" Koste Trifkovića, reditelj Nikola Zavišić u izvođenju Narodnog pozorišta Beograd. Prestava "Leptiri su slobodni" Leonarda Gerša, režija Nenad Gvozdenović u izvođenju Zvezdara Teatra je na repertuaru 25. marta, a "Gospođa ministarka" Branislava Nušića, režija Tanja Mandić Rigonat, u izvođenju Pozorišta "Boško Buha" večernja scena Beograd, je na repertoaru 26. marta. Predsatave će ocenjivati žiri: reditelj Kokan Mladenović, dramaturg Branislav Nedić i glumica Ivana Jovanović. Poslednje večeri festivala, u čast nagrađenih, na dan dodele nagrada i Svetskog dana pozorišta 27.marta Teatar Slavija iz Beograda izvešće predstavu "Povratak u Montenegro". Prateći program, će početi već 10. marta, Koncertom "Duhovnost, humor i šala" - muzički recital u izvođenju Katarine Aleksić na violini i Dine Čubrilović na klaviru. Prateći program je ove godine veoma bogat i biće u znaku preminulih glumaca između dva festivala Petra Kralja i Ružice Sokić, koji su ostavili velikog traga na "Danima komedije", izjavio je Milićević. Na dan otvranja festivala, 20. marta u 19 sati biće otvorena zanimljiva izložba, koja je nedavno bila u Galeriji SANU "Najblje scenografije Miodraga Tabačkog". Trajaće dok traje festival. Ovogodišnji dobitnik "Zlatnog ćurana" za životno delo, najveće nagrade festivala je pozorišna, filmska i televizijska glumica Rada Đuričin.
