> Izvor: B92
> Datum: sreda 8.01.2014
> Rubrika: kultura
> Naslov: "Wild in the Street" Nenada Rackovića u G12 HUB
> Članak:

Otvaranje izložbe Nenada Rackovića pod nazivom "Wild in the Street" održaće se u subotu 18. januara u 19h u Galeriji 12 HUB.
Izložba "Wild in the Street" Autor: Nenad Racković Otvaranje: 18. januar u 19h Galerija 12 HUB, Karađorđeva 59 Special Guest Stars na otvaranju Dobri Bob Miloshevic avant-prog shitgaze i post-noise hackattack MC Matija & Anando Nikolić u 21:30h Skate Session Indoor - Studio u Žorža Klemensoa 10, VI sprat (fluo door) Svako veče umetnost iza zatvorenih vrata - Racković privodi na gajbu sve zainteresovane od 21 do 23h Trajanje izložbe: 18. januar - 8. februar 2014. Gosti: Raško Milatović, Vladimir Miloradović, Miloš Pavlović, Srđan Veljović, Milan Popović, Dejan Jovanović, Stevan Vuković... Kustosko - produkcijski tim: Milica Pekić, Miroslav Karić, Saša Janjić, Jelena Piljić
Izložba "Wild in the Street" Autor: Nenad Racković Otvaranje: 18. januar u 19h Galerija 12 HUB, Karađorđeva 59 Special Guest Stars na otvaranju Dobri Bob Miloshevic avant-prog shitgaze i post-noise hackattack MC Matija & Anando Nikolić u 21:30h Skate Session Indoor - Studio u Žorža Klemensoa 10, VI sprat (fluo door) Svako veče umetnost iza zatvorenih vrata - Racković privodi na gajbu sve zainteresovane od 21 do 23h Trajanje izložbe: 18. januar - 8. februar 2014. Gosti: Raško Milatović, Vladimir Miloradović, Miloš Pavlović, Srđan Veljović, Milan Popović, Dejan Jovanović, Stevan Vuković... Kustosko - produkcijski tim: Milica Pekić, Miroslav Karić, Saša Janjić, Jelena Piljić
Nenad Racković je svojim dugogodišnjem radom i delovanjem postao simbol beogradske umetničke scene. Inkorporiran u urbanu strukturu grada Racković izvodi intervencije u okviru različitih subkultura koje su se vremenom smenjivale, od rokenroll andergraunda do savremenog klabinga i skejt kulture. Iz pozicije bunta i nepristajanja na nametnutne vrednosti, u sukobu sa društvenim normama, bile one obojene nacionalizmom i destrukcijom 90tih ili konzumerističkim talasom kapitalističkog društva poslednje decenije, Racković sopstvenom pojavom, telom i životom kreira situacije transformacije koje indukuju alternativni prostor slobode pojedinca. Performansi, događaji, situacije, objekti, romani, filmovi, video zapisi, kolaži, skejt vožnje gradom samo su neke od mnogobrojnih strategija delovanja Nenada Rackovića. Izložba "Wild in the street" kojom Galerija 12 HUB otvara programsku sezonu 2014. godine objediniće materijal nastao u poslednjih nekoliko godina među kojima su i fluo objekti i instalacije, sam životni prostor umetnika pretvoren u ambijentalnu sliku umetnikove svesti ali i kolaborativni radovi koji svedoče o novom potencijalu Rackovića kao inkubatora društvenih mreža, samo ne onih koje se razvijaju u virtuelnom prostoru interneta već alternativnih društvenih mreža koje umetnik sam generiše u svakodnevnom životu grada. /Milica Pekić/ Nenad Racković (rođen 1967.) izlagao je samostalno na izložbama Ordinacija #3, Inex film, Beograd, 2012; Nenad Racković - Lord of The Hardcore, Blok galerija u Beograd, 2010; Sadomazohisti iz dubine groba, Galerija Fakulteta likovnih umetnosti u Beogradu, 2009; Nation of Satan, live act, Džoni Racković  Nekrofagija, Srećna galerija SKC, 1991.

Grupno je nastupao na Oktobarskom salonu: 1993, 1995, 2001, 2007; Paradoksi vremena, Jugoslovensko bijenale mladih u Vršcu, 2000; Galerija Doma Omladine 1995-2004, 2004; Mikropol, 2004 i Border - Disorder, 2005, Galerija Studentskog kulturnog centra, Beograd; O normalnosti, Umetnost u Srbiji 1989-2001, Muzej savremene umetnosti Beograd, 2005; Funkshion. Art, Music, Fashion, Muzej primenjene umetnosti u Beogradu, 2003; Art-vrt, 1994; Pogled na zid, 1996, Cinema Rex, Beograd.

Glumio je u pozorištu (Sveti Nik, Nicholas Edward Cave - Život i veze, Bitef teatar, 1992) i na filmu (Kako je propao rokenrol, 1988; Crni Bombarder, 1992; Poslednja dadaistička predstava, 1992; Marble Ass, 1995; Mi nismo Anđeli 3, 2008; Art of Fart, 2011); bio je voditelj kultnih emisija Ritam srca i Narkomafija na talasima radija B92; napisao je romane (Aspirin, 2002; Knjiga recepata, 2002; Nesavladiva priča, 2006; Četiri godišnja doba, 2014).
