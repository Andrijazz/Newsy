> Izvor: B92
> Datum: sreda 19.02.2014
> Rubrika: kultura
> Naslov: "Time Is Illmatic" otvara Tribeku
> Članak:

Dokumentarni film "Time Is Illmatic", posvećen američkom muzičaru Nasu i njegovom debi albumu "Illmatic" iz 1994, otvoriće ovogodišnji, 13. po redu njujorški filmski festival "Trajbeka".

Kako prenosi Rojters, film je režirao multimedijalni umetnik One9, a govori o usponu njujorškog repera koji će na festivalu imati i svoj nastup. Nas će tom prilikom izvesti numere sa pomenutog albuma koji se smatra jednim od najboljih rep albuma u istoriji muzike. Sin džez muzičara, Nas je objavio devet solo albuma i tri kompilacije i prodao više od 20 miliona izdanja širom sveta. Njegov debi album će biti reizdat 15. aprila u specijalnoj ediciji pod nazivom "Illmatic XX" kako bi se obeležila 20-godišnjica od njegovog objavljivanja. Od kada su ga 2001. osnovali glumac Robert De Niro i producenti Džejn Rozental i Krejg Hetkof, kako bi prikupili novac za obnavljanje istoimene njujorške četvrti nakon rušenja Svetskog trgovinskog centra u terorističkom napadu 11. septembra 2001, na festivalu je prikazano više od 1.500 filmova iz 80 zemalja. Festival "Trajbeka", čiji će program biti saopšten u martu, trajaće od 16. do 27. aprila.
