> Izvor: B92
> Datum: petak 31.01.2014
> Rubrika: kultura
> Naslov: Ovo je novo lice Leksa Lutora
> Članak:

Warner Bros. Pictures odlučio je da Džesiju Ajzenbergu poveri ulogu Leksa Lutora dok će Džeremi Ajrons glumiti alfreda u predstojećem Supermen-Betmen filmu.

Do ovih odluka došlo je nakon što je Warner pomerio produkciji za sada neimenovanog filma o Betmenu i Supermenu na drugi kvartal ove godine sa premijerom zakazanom za 6. maj 2016. godine. Ajzenberg je najpoznatiji po svojoj ulozi osnivača Fejsbuka Marka Zakerberga u filmu "Socijalna mreža" za koju je čak dobio i nominaciju za Oskara. Supermen-Betmen se trenutno nalazi u svojoj početnoj fazi produkcije a Henri Kavilu je dodeljena uloga Supermena dok će Ben Aflek tumačiti lik Betmena a film će režirati Zek Snajder koji je režirao poslednji film o Supermenu pod nazivom "Čovek od čelika". Novo ostvarenje će takođe ponovo okupiti glumice iz ovog filma - Ejmi Adams, Lorensa Fišburna i Dajen Lejn. Leks Lutor se nije pojavio u prošlogodišnjem ostvarenju "Čovek od čelika" dok je u ranijim filmovima njegov lik tumačio Džin Hekman naspram Kristofera Riva a poslednji put je Lutor bio viđen u filmu "Povratak Supermena" iz 2006. godine kada ga je igrao Kevin Spejsi. Džeremi Ajrons će zameniti Majkla Kejna koji je tumačio lik Betmenovog baltera Alfreda u trilogiji Kristofera Nolana u kojoj je Betmena igrao Kristijan Bejl.
