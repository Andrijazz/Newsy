> Izvor: B92
> Datum: utorak 11.02.2014
> Rubrika: kultura
> Naslov: Vodimo vas na retro tehno spektakl
> Članak:

Marko Bejli i Aleksander Kovalski biće glavne zvezde "Lucky Records retro tehno spektakla", za koji se očekuje da će biti u potpunosti rasprodat.
Ulaznice su podeljene a dobitnici obavešteni mejlom.
Ulaznice su podeljene a dobitnici obavešteni mejlom.
Legende tehno scene obećavaju nezaboravno veče u KPGT-u svim zaljubljenicima u muziku, u vreloj noći 14. februara. Zbog velikog interesovanja, u prodaji je poslednji kontigent ulaznica koje će biti dostupne u ograničenom broju. Već treću godinu za redom, klaberi iz cele Srbije tradicionalno prave planove za Dan Zaljubljenih, koji podrazumevaju obavezno prisustvo na Lucky Records retro tehno šou. Na žurci pod nazivom "Oldies Goldies", gostovanje Bejlija i Kovalskog, uz nastupe Speedy-a i Marka Milosavljevića, podići će standarde dobre zabave na novi nivo, a publika će imati priliku da čuje originalni zvuk i sve najveće hitove iz zlatnih godina tehno scene.
Poslednji kontigent ulaznica za retro tehno spektakl, koje će biti dostupne u ograničenom broju, je u pretprodaji po ceni od 900 dinara samo do 14. februara i to na svim prodajnim mestima Eventima, biletarnicama Doma Omladine Beograda i Kombank Arene. Cena karte na ulazu će biti 1200 dinara, ukoliko sve prethodno ne budu rasprodate.
Poslednji kontigent ulaznica za retro tehno spektakl, koje će biti dostupne u ograničenom broju, je u pretprodaji po ceni od 900 dinara samo do 14. februara i to na svim prodajnim mestima Eventima, biletarnicama Doma Omladine Beograda i Kombank Arene. Cena karte na ulazu će biti 1200 dinara, ukoliko sve prethodno ne budu rasprodate.
Marko Bejli donosi kofere pune ploča i najavljuje da neće koristiti računare, efektore, CD plejere i druge moderne didžej alate, već samo gramofone i miksetu. "Priznajem da već nekoliko godina nisam "vrteo" stare ploče i, iskreno, jedva čekam da dođem u Beograd. Torbe sa muzikom su spakovane, a nadam se da ste i vi spremni, jer dolazim da zajedno napravimo ludnicu u klubu!" Aleksander Kovalski je, za razliku od Marka Bejlija, pripremio live act nastup, koji će beogradskoj publici ponuditi nešto drugačiji stil od Bejlijevog beskompromisnog zvuka. "Live act je za mene najiskreniji način komunikacije sa publikom, jer želim da svi osete muziku na isti način na koji je i ja osećam. Kombinacija naših stilova nikoga neće ostaviti ravnodušnim", najavljuje Kovalski. Domaću scenu predstavljaće Speedy, ispred Lucky Records-a i Marko Milosavljević, jedan od najiskusnijih di-džejeva beogradske scene.
