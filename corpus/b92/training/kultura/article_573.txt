> Izvor: B92
> Datum: petak 21.02.2014
> Rubrika: kultura
> Naslov: Salon knjiga u Pirotu posetilo 10.000 ljudi
> Članak:

Ovogodišnji, petnaesti po redu Salon knjiga u Pirotu posetilo je više od 10.000 ljudi, izjavio je danas direktor ove ustanove Miško Ćirić.

Salon je trajao od 7. do 15. februara, a prema rečima Ćirića, održano je 13 promocija knjiga na kojima je bilo i veoma poznatih i cenjenih pisaca. Od toga broja pet promocija bilo je namenjeno najmlađima, izjavio je Ćirić na konferenciji za novinare u Medija centru Dom kulture. Salon organizuju Dom kulture, Narodna biblioteka Pirot i Sportski centar Pirot, uz pokroviteljstvo opštine Pirot.
