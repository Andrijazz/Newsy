> Izvor: B92
> Datum: utorak 14.01.2014
> Rubrika: kultura
> Naslov: Najkontroverzniji filmovi svih vremena
> Članak:

Jedan od hitova prošlogodišnje filmske produkcije, koji je zaista uzburkao (puritanske) duhove širom sveta, stiže na 42. FEST - i to poslednji film danskog reditelja Larsa fon Trira "Nimfomanka".

Film je već najavom, koja je u nekim zemljama i na nekim internet stranicama zabranjena, izazvao zanimanje, kontroverze, pozitivne i negativne reakcije javnosti i kritičara. Inspirisan reakcijama onih koji su film gledali, ali i onih koji (još) nisu, britanski "Telegraf" napravio je listu 10 najkontroverznijih filmova prikazanih u bioskopima. Recite nam koliko se slažete s ovim izborom u komentarima, a ako imate bolje i šokantnije predloge - podelite ih sa nama.

Film Stenlija Kjubrika "Paklena pomorandža", adaptacija romana Entonija Bardžesa, koji, među ostalim scenama eksplicitnog nasilja, uključuje tri dugo razvučene scene silovanja. Kjubrik je na intenzivan pritisak medija i pretnje smrću zbog takvih eksplicitnih scena reagovao zabranom emitovanja filma na britanskom tržištu, koja je trajala do njegove smrti 1999. godine.

Osuđenici otmu dve tinejdžerke pa ih prisiljavaju na međusobne seksualne odnose, siluju, raspore im utrobe i na kraju ih zadave. zbog snimanja scene silovanja, jedna od glavnih glumica Sandra Pibodi bila je toliko istraumirana da je navodno napustila set.

Reditelj Bernardo Bertoluči osuđen je na četiri meseca uslovne kazne zbog snimanja ovoga filma, najpoznatijeg po sadomazohističkoj sceni sa maslacem (the butter scene) u kojoj Marlon Brando priprema svoju partnerku za analni seks. Film je za britansko tržište prilično modifikovan, a u zemljama poput Italije, Portugala i Čilea zabranjen je 30 godina. Sud u Bolonji zabranio je film iz ovih razloga: "Neuljudan sadržaj uvredljiv za javni moral. Prezentovan sa opsesivnim samozadovoljavanjem, ugađanjem najnižim instinktima libida, u kojem dominira ideja uzbudljivih, neproverenih apetita za seksualno zadovoljavanje, prožet jezikom psovki praćen mimo platna sa zvukovima, uzdasima i vriskovima na vrhunca užitka."

Ovaj horor film, u kome mladu devojku opsedaju demoni, kritičari su prozvali "religijskim porno snimkom" i "najstrašnijim filmom svih vremena". Kontroverzu ove priče pojačale su optužbe da su urednici koristili podsvesne snimke kako bi uticali na nesvesni um gledalaca. Nakon sprovođenja Zakona o video snimanju 1984. filmu je odbijeno izdavanje i stavljena je zabrana na prodavanje video kaseta u Velikoj Britaniji.

Mala grupa dece u fašističkoj Italiji oteta je i iskorišćena kao alat za zadovoljavanje i užitak nacista, što je uključivalo analno silovanje, samoubistvo, vađenje jezika, dubljenje očiju, genitalno sakaćenje, incest, ubistvo i koprofagiju. Film je u Australiji bio zabranjen do 1993, a zatim je ponovo zabranjen 1998. godine. Tvorac filma Pjer Paolo Pazolini nije imao vremena da nekako odgovori na optužbe javnosti, jer je brutalno ubijen ubrzo nakon puštanja ovog filma u javnost.

Film prikazuje eksplicitno silovanje nesrećne plivačice, koja se odlučuje na osvetu napadačima. To u finalu dovodi do vešanja, kastracije, udaranja sekirom i vađenja utrobe. Film je pre premijere u SAD cenzurisan i u potpunosti zabranjen u mnogim evropskim zemljama, uključujući Irsku i Zapadnu Nemačku. Kritičar Rodžer Ebert opisuje ga kao "odvratno đubre".

Paralele između života istoimenog junaka Brajana i života Isusa Hrista, koje su izričito naglašene tokom filma, kulminiraju u zloglasnom zaključku u kojem razapeti Brajan zviždi, zajedno sa svojim kolegama, pesmu "Always Look on the Bright Side of Life". Crkva i religijske grupe optužili su film za bogohuljenje i pokušali da ga zabrane. Iako je nacionalno prikazan, nekoliko britanskih gradskih veća zabranilo je lokalno prikazivanje filma i neke od tih zabrana i danas su na snazi. Velški grad Aberstvit 2009. uklonio je tridesetogodišnju zabranu nakon što je Sju Džons-Dejvis, koja je igrala Džudit Iskariot u filmu, postala gradonačelnica.

Sedamnaestogodišnji antijunak dece, Teli, nesvesno širi HIV, insistirajući na nezaštićenom seksu sa svojim vršnjakinjama. Konzumacija droge, činovi nasilja i silovanja mlade postave glumaca šokirali su kritiku i publiku. Prikazi maloletničkog seksa i konzumaciju droge u filmu naveli su neke da ga označe kao eksploatatorski i ispituju motive reditelja Lerija Klarka.

Slučajan susret dve žene, Nadin i Manu, gde su obe doživele nasilje, dovodi ih do kretanja na putovanje koje se temelji na seksu i ubistvu i rezultira njihovom nacionalnom ozloglašenošću. Na kraju Manu prepoznaju u radnji čiji je vlasnik upuca, a Nadin uhapsi policija pre nego što uspe da izvrši samoubistvo. S obzirom na to da glavne uloge tumače dve bivše porno zvezde, film je kritikovan u Francuskoj, a nakon prezira javnosti usledila je zabrana za mlađe od 16 godina. U Velikoj Britaniji film je zabranjen za mlađe od 18 godina. Zvanični plakat je zabranjen u Velikoj Britaniji i u londonskoj podzemnoj železnici da ne uvredi govornike francuskog jezika.

Četvoro ljudi se onesvestilo prilikom prvog prikazivanja filma na filmskom festivalu u Kanu 2009. Filmski kritičar "Telegrafa" Sukdev Sandu opisao je film kao "pornografiju nasilja", a britanski mediji su razmišljali da ga zabrane za mlađe od 18, bez cenzurisanja delova filma. Antihrist prikazuje teskobnu reakciju para na smrt sina, koji je pao kroz prozor dok su oni vodili ljubav. Odlaze na boravak u kolibu Eden u šumi, sa namerom da zaborave na svoju tugu, ali njihovi pokušaji oporavka završavaju katastrofom. Žena napadne muža komadom drveta pre nego što mu probuši rupu u nozi bušilicom. Nakon toga se sama genitalno sakati makazama da bi je u finalu muž udavio i zapalio njeno telo.
