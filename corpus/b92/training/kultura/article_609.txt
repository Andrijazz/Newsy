> Izvor: B92
> Datum: utorak 25.02.2014
> Rubrika: kultura
> Naslov: Srpska Ana Karenjina u doba Gorbačova i Jeljcina
> Članak:

Čuveni ruski klasik "Ana Karenjina" u režiji Juga Radivojevića biće premijerno izveden 26. aprila na sceni Opere i teatra "Madlenianum", a u glavnim ulogama naći će se Nina Janković, Sergej Trifunović i Viktor Savić.

Nakon što je sredinom prošlog veka čuvena Mira Stupica na daskama Narodnog pozorišta u Beogradu igrala kultnu junakinju Anu Karenjinu, domaća pozorišna publika najzad će imati priliku da ponovo prati oživljavanje ruskog književnog klasika, i to na sceni Opere i teatra "Madlenianum". Novo, nesvakidašnje čitanje Tolstojevog remek-dela, ovoga puta smešteno na kraj osamdesetih i početak devedesetih godina prošlog veka, u vreme Gorbačova i Jeljcina, režiraće Jug Radivojević, a glavna uloga poverena je mladoj glumici Nini Janković, zvezdi filmova "Montevideo". Na konferenciji za novinare održanoj 25. februara u "Madlenianumu", predvođena rediteljem i drugim saradnicima, novinarima se predstavila celokupna glumačka ekipa. U hvaljenoj nemačkoj adaptaciji Armina Petrasa akcenat je stavljen na odnose glavnih Tolstojevih junaka, pa će ovoga puta na sceni biti svega sedam glumaca, uprkos beskonačnoj paleti brižljivo kreiranih književnih portreta.

Svojevrsni povratak pozorištu beleži Sergej Trifunović u ulozi Karenjina, dok dramatični ljubavni trougao sa pomenutim glumcima zatvara Viktor Savić u ulozi Vronskog. Uloga Aninog brata Stefana pripala je Aleksandru Radojičiću, Dašu će u ovoj podeli igrati Milena Vasić, dok će odnos Ljevina i Kiti dočarati Igor Đorđević i debitantkinja u pozorištu, studentkinja Fakulteta dramskih umetnosti Tamara Aleksić. Prve probe održane su početkom sedmice, a Radivojević, kome će ovo biti stota režirana predstava, tvrdi da odabrana Petrasova dramatizacija ostavlja dovoljno prostora za različita tumačenja odnosa i igranja likova. Upravo je nedostatak dobre dramatizacije jedan od najvažnijih razloga zbog kojih se "Ana Karenjina" nije češće igrala u srpskim, ali niu svetskim pozorištima. Uz mali otklon od očekivane melodrame, i u duhu "Madlenianuma" da klasične komade predstavlja na nešto moderniji način, omiljena ruska junakinja ovoga puta na srpsku pozornicu stiže nešto savremenijim vozom.
Kako navodi direktorka drame "Madlenianuma" Ana Radivojević Zdravković, Armin Petras rođen je 1964. godine u Istočnoj Nemačkoj, a danas važi za jednog od najčuvenijih nemačkih pozorišnih autora. U njegovom radu, pa tako i u ovoj dramatizaciji, osetan je uticaj Rusije, a nakon prevoda na španski, švedski i danski, ovo će biti prvo izvođenje Petrasove dramatizacije na neki slovenski jezik.
Kako navodi direktorka drame "Madlenianuma" Ana Radivojević Zdravković, Armin Petras rođen je 1964. godine u Istočnoj Nemačkoj, a danas važi za jednog od najčuvenijih nemačkih pozorišnih autora. U njegovom radu, pa tako i u ovoj dramatizaciji, osetan je uticaj Rusije, a nakon prevoda na španski, švedski i danski, ovo će biti prvo izvođenje Petrasove dramatizacije na neki slovenski jezik.
"Odlučili smo se da radnju smestimo u Rusiju, u poslednje godine osamdesetih i početak devedesetih godina XX veka, kada Jeljcin preuzima palicu od Gorbačova. To vreme karakterišu, baš kao i u Tolstojevom romanu, rasturanje zemlje. Sve je prisutnija amerikanizacija društva, ulazak u neoliberalizam", objašnjava Radivojević. "Mislim da će predstava svojom dramatizacijom moći da zadovolji različite boje i ukuse, i da neće izneveriti ni Tolstoja, ni Petrasa, ni nas same, ni one koji očekuju da se Ana Karenjina pojavi u bundi, šubari i mufu, ali ni one koji očekuju da danas teatar treba da govori o društvenim okolonostima koje su nam interesantne." Upravo zahvaljujući odličnoj Petrasovoj dramatizaciji, dodaje Radivojević, publici će nakon gledanja predstave biti jasno zašto je potrebno da se i danas igra Ana Karenjina. "Ne treba nikako zanemariti ni emotivnu stranu priče, i to šta se dešava kada jedna žena odluči da promeni svoj životni koncept i kada taj novi život propadne. Kakve su posledice po generacije koje dolaze? Koliko društvene okolnosti mogu biti agresivne i kako kao presija utiču na ljudsku intimu?"
Ako "Ana Karernjina" nije često bila na pozorišnim daskama, filmska publika gledala ju je u nekoliko navrata na velikom platnu. U naslovnoj ulozi, sa manje ili više uspeha, oprobale su se i Greta Garbo, Vivijen Li, Sofi Marso... U poslednjoj adaptaciji, premijerno prikazanoj pre nešto više od godinu dana, Anu Karenjinu tumačila je Britanka Kira Najtli. Zanimljivo je da je reditelj Džo Rajt odlučio da celu priču postavi baš u pozorišne okvire, ali je film u svetu naišao na prilično oštre kritike. Recenziju filma možete pročitati OVDE.
Ako "Ana Karernjina" nije često bila na pozorišnim daskama, filmska publika gledala ju je u nekoliko navrata na velikom platnu. U naslovnoj ulozi, sa manje ili više uspeha, oprobale su se i Greta Garbo, Vivijen Li, Sofi Marso... U poslednjoj adaptaciji, premijerno prikazanoj pre nešto više od godinu dana, Anu Karenjinu tumačila je Britanka Kira Najtli. Zanimljivo je da je reditelj Džo Rajt odlučio da celu priču postavi baš u pozorišne okvire, ali je film u svetu naišao na prilično oštre kritike. Recenziju filma možete pročitati OVDE.
Sve te životne uspone i lomove kroz koje prolazi Ana Karenjina dočaraće Nina Janković, koja je istakla da joj je velika čast da igra ovu ulogu posle Mire Stupice. "Biće potrebno mnogo truda, ali verujem u reditelja, jer smo i ranije radili zajedno. Takođe, svi se u ekipi poznajemo jako dobro i mislim da ovoga puta neće biti težak posao kada je saradnja u pitanju", izjavila je ona. Njen kolega Sergej Trifunović priznao je da je tek nedavno počeo da čita "Anu Karenjinu" i da ga je baš u to vreme obradovao poziv da tumači lik konzervativnog Karenjina. Iako ga, izuzev u "Kosi" Ateljea 212 pre nekoliko godina, u pozorištu nije bilo dugo, navodi kako su pozorišne daske njegova prva i najveća ljubav.

"U poslednje vreme sebi sam organizovao ciklus 'Čitamo preskočene klasike' i tu sam uključio i Tolstoja, i kako sam počeo da čitam 'Anu Karenjinu', tako su me zvali za saradnju", otkriva Trifunović, dodajući da mu je drago što prvi put tumači junaka koji mu nije nimalo sličan. "Čekao sam pravi trenutak za povratak pozorištu, i veliki povod. Želeo sam da se vratim sa nekim klasikom i izgovaranjem velikih istina." Trifunović posebno ističe emotivnu komponentu predstave, jer kako kaže, u pitanju je čista emocija o ljubavi i njenoj nemogućnosti: "Ispitujemo šta se dešava sa ljubavlju u različitim situacijama, kada dođu deca, revolucija, nemaština..." Viktor Savić, kome je u ovoj podeli pripala uloga Aninog ljubavnika Vronskog, posebno ističe da mu je drago što igra junaka koji je zaista postojao. "Drago mi je da igram čoveka koji je dao život za Srbiju, koji je pred poslednju bitku rekao: 'Ako umrem, srce mi ostavite u Srbiji, a telo mi prenesite u Rusiju', koji je sahranjen ovde i čija je crkva u okolini Aleksinca", kazao je Savić.

Glumica Milena Vasić, kojoj je pripala uloga Daše, navodi da je u celom procesu rada na predstavi najuzbudljiviji beskonačan niz mogućnosti koje pruža Petrasova dramatizacija. "Akcenat je na odnosu likova i otvorenoj formi igre. Postoje tri važna odnosa", objašnjava ona. "Odnos lika ka liku, odnos lika ka naraciji, svojevrsni monolog naglas, kao i ono što bi lik hteo da kaže, a ne usuđuje se i prećutkuje. To je sve veoma složeno i uzbudljivo." Njenog partnera Stefana igraće Aleksandar Radojičić, dok će treći ljubavni portret zaokružiti Igor Đorđević (Ljevin) i Tamara Aleksić (Kiti). "Mislim da je ekipa okupljena oko ovakve dramatizacije najbolja moguća", smatra Đorđević, dok je Aleksićeva, kojoj je ovo prva pozorišna predstava, istakla spremnost i uigranost cele ekipe da već za koji dan izvede premijerno predstavu. Ipak, do prvog izvođenja predstave publika će morati da sačeka skoro dva meseca, jer je premijera zakazana za 26. april na Velikoj sceni "Madlenianuma".
Armin Petras "ANA KARENJINA" Dramatizacija prema istoimenom romanu Lava Tolstoja Prevod sa nemačkog: Jelena Kostić Tomović Reditelj: Jug Radivojević Scenograf: Aleksandar Denić Kostimografkinja: Momirka Bailović Scenski govor: Radovan Knežević Dizajner svetla: Srđan Jovanović Saradnik psihijatar - psihoanalitičar: dr Srđa Zlopaša Asistentkinja režije: Maša Radović Izbor muzike: Jug Radivojević Asistent kostimografa: Aleksandar Kovačević Lica: Ana Karenjina - Nina Janković Karenjin - Sergej Trifunović Stefan - Aleksandar Radojičić Daša - Milena Vasić Kiti - Tamara Aleksić Ljevin - Igor Đorđević Vronski - Viktor Savić
Armin Petras "ANA KARENJINA" Dramatizacija prema istoimenom romanu Lava Tolstoja Prevod sa nemačkog: Jelena Kostić Tomović Reditelj: Jug Radivojević Scenograf: Aleksandar Denić Kostimografkinja: Momirka Bailović Scenski govor: Radovan Knežević Dizajner svetla: Srđan Jovanović Saradnik psihijatar - psihoanalitičar: dr Srđa Zlopaša Asistentkinja režije: Maša Radović Izbor muzike: Jug Radivojević Asistent kostimografa: Aleksandar Kovačević Lica: Ana Karenjina - Nina Janković Karenjin - Sergej Trifunović Stefan - Aleksandar Radojičić Daša - Milena Vasić Kiti - Tamara Aleksić Ljevin - Igor Đorđević Vronski - Viktor Savić. 