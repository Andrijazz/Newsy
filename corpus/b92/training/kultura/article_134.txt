> Izvor: B92
> Datum: ponedeljak 13.01.2014
> Rubrika: kultura
> Naslov: Devendra Banhart "didžejiše" sutra u GRAD-u
> Članak:

Utorak koji je pred nama neće biti običan dan kada je muzički život Beograda u pitanju. U goste KC Grad dolazi ni manje ni više nego Devendra Banhart.
DJ SET DEVENDRA BANHART, STRAY DOGG & JACKIE DAGGER Utorak 14. januar, 21h Kulturni centar GRAD Braće Krsmanović 4
DJ SET DEVENDRA BANHART, STRAY DOGG & JACKIE DAGGER Utorak 14. januar, 21h Kulturni centar GRAD Braće Krsmanović 4
Guru nečega što se sve češće po stilu naziva "New Wierd America" dolazi u Beograd upravo kada njegova prekookeanska saradnja sa beogradskim autorom Stray Dogg-om u vidu pesme "Time" postaje pravi hit. "Ovoga puta, imaćemo priliku da upoznamo Devendru kao DJ-a i kroz ovo veče zamišljeno kao jedno muzičko druženje čujemo koje to pesme inspirišu i zabavljaju ovog vrsnog umetnika. Biće zanimljivo i čuti muzički ukus beogradske zvezde u usponu - Stray Dogg-a, a ovom dvojcu će se pridružiti i još jedan zanimljiv lik sa lokalne scene - Jackie Dagger. U svakom slučaju spremite se za nešto posebno i očekujte neočekivano:)", kaže se u najavi organizatora. Ograničen broj karata po ceni od 500 RSD biće pušten u prodaju u ponedeljak u 16 časova u Kulturnom centru Grad.
