> Izvor: B92
> Datum: petak 17.01.2014
> Rubrika: kultura
> Naslov: DLM posle pet godina u Novom Sadu
> Članak:

U subotu 8. februara od 22h beogradski fank rok bend Deca loših muzičara održaće prvi samostalni nastup posle pet godina u Novom Sadu u Klubu The Quarter.
Prvi tiraž od 50 ulaznica po promo ceni od 400 dinara u prodaji je na GIGS TIX prodajnim mestima. Pretprodajna cena ulaznica iznosi 500 dinara, a na dan koncerta biće 700.
Prvi tiraž od 50 ulaznica po promo ceni od 400 dinara u prodaji je na GIGS TIX prodajnim mestima. Pretprodajna cena ulaznica iznosi 500 dinara, a na dan koncerta biće 700.
Trenutnu postavu benda čine Ivan Jevtović, Zoran Milivojević, Zoran Živković, Borislav Veličković, Mihajlo Bogosavljević, Goran Đorđević, a tokom prošle godine bendu se pridružio i saksofonista Maks Kočetov. Grupa je prošle godine obeležila 25 godina postojanja i 20 godina od izlaska prvog albuma, Dobar dan. Sem pomenutog, objavili su još tri albuma: Prolećni dan (1995), Virus (1998) i Gde cveta Samsung žut (2005). Prošlogodišnjim singlom Flora i fauna najavili su novo izdanje, a ovih dana pojaviće se i novi spot za pesmu. Deca Loših Muzičara su poznati kao jedan od uživo najboljih bendova iz generacije Brzih Bendova Srbije, DLM i danas zvuče moćno i energično kao i na samom početku. Koncert u Klubu The Quarter biće idealno mesto za susret benda sa svima onima koji su devedesetih odrastali uz DLM kao i sa novim fanovima koji nisu imali prilke da ih čuju uživo.
