> Izvor: B92
> Datum:  
> Rubrika: kultura
> Naslov: Legendarni Majk Vat u Beogradu 23. marta
> Članak:

U nedelju 23. mart u 20h u beogradskom Gun Club-u nastupiće sa svojim bendom The Missingmen legendarni kalifornijski muzičar Majk Vat (Mike Watt), bivši član grupa Minutemen i fIREHOSE, a danas The Stooges.
Karte za koncert u organizaciji Bad Music For Bad People u pretprodaji koštaju 1200 dinara i mogu da se kupe u u prodavnici ploča Pinball Wizard (TC EUROCENTAR, Makedonska 30, lokal br. 15) i kafeu Šikarica (Skadarska 22). U nedelju, 23. marta na ulazu u klub karte će biti 1500 dinara. Gosti na koncertu će biti i britanski Guess What i belgijski L'Oeillre.
Karte za koncert u organizaciji Bad Music For Bad People u pretprodaji koštaju 1200 dinara i mogu da se kupe u u prodavnici ploča Pinball Wizard (TC EUROCENTAR, Makedonska 30, lokal br. 15) i kafeu Šikarica (Skadarska 22). U nedelju, 23. marta na ulazu u klub karte će biti 1500 dinara. Gosti na koncertu će biti i britanski Guess What i belgijski L'Oeillre.
Mike Watt duže od četvrt veka važi za jednog od najvažnijih r'n'r basista. Početkom osamdesetih osnovao je punk bend Minutemen čiji dupli album "Double Nickels on the Dime" (1984) danas spada među kultna izdanja nezavisnog roka. Minutemen su odličan primer kako spojiti umetnost i jednominutnu punk pesmu. Nakon smrti pevača i Mikeovog najboljeg prijatelja D.Boonea, Watt raspušta Minutemen i osniva grupu fIREHOSE sa kojom je u periodu između 1986. i 1993. snimio pet albuma. Pod svojim imenom je snimio 4 albuma, od kojih je verovatno najpoznatiji "Ball-Hog or Tugboat?" (1995) na kom je svirao krem tadašnje indie-rock scene. Tokom osamdesetih njegove ploče je objavljivala legendarna nezavisna etiketa SST (ista ona za koju su objavljivali Husker Du) da bi poslednje fIREHOSE ploče Watt snimio za "velikog" izdavača - Columbia Records. Iako retko snima solo albume, Mike je u poslednje dve decenije muzički aktivniji nego ikad. Na poziv Iggy Popa lično, stalni je basista benda The Stooges sa kojima je dva puta bio u Srbiji. Poslednjih dvadesetak godina Mike je sarađivao sa stotinama muzičara najrazličitijih profila: sa gitaristom Nelsom Clineom (nekada u Geraldine Fibbers, a sada u bendu Wilco) i bubnjarem Stephenom Perkinsom (Jane's Addiction, Porno for Pyros) bavio se ekperimentalnom muzikom u bendu Banyan; nešto kasnije su Mike i Nels nastavili eksperiment uz Yuku Hondu (Cibo Matto); početkom ovog veka svirao je bas na turneiji J. Mascisa (Dinosaur Jr); već godinama je autor radijske emisije "The Watt From Pedro Show" u kojoj sa klinačkim entuzijazmom pušta muziku starih i novih bendova sa svih strana sveta. Nije zgoreg pomenuti da je jedna od grupa koju je Watt puštao u emisiji i Disciplina kičme.

Wattov uticaj u savremenoj rok muzici je nemerljiv. Bendovi koji Minutemen i fIREHOSE navode kao glavni uticaj broje se u hiljadama. Među njima bio je i Kurt Cobain, članovi sastava Beastie Boys, Sonic Youth, Black Flag, REM, Pere Ubu, kao i bend Red Hot Chili Peppers. Ako se zagledate u omot njihove ploče "Blood Sugar Sex Magik" videćete da je album posvećen upravo Wattu. Uostalom kada jedan od najkreativnijih rok basista Flea ("Red Hot Chili Peppers")  izjavi da je "Mike Watt najsazlužniji čovek što ja danas sviram bas" sve vam je jasno. Iako ga vezuju pre svega za punk/noise svet, Mike Watt ne poznaje žanrovske granice. Garažni rock, free jazz, avangarda, noise, indie rock - među kojom god ekipom muzičara njegov nos namiriše iskrenost, tu je sa svojim basom. U Beograd dolazi sa pratećim sastavom The Missingmen sa kojima je 2011. objavio solidno ocenjeni album "Hyphenated-man" koji je njegova svojevrsna posveta bendu Minutemen, odnosnu D. Boonu. "Praktično, sve što radim je posvećeno D. Boonu. To je najbolji čovek koga sam ikad poznavao" priča Watt o svom prijatelju u sjajnom dokumentarcu "We Jam Econo". Samo na osnovu ovoga očigledno je Wattovo veliko srce, a slušajući njegovu muziku to je još očiglednije. Mike Watt je toliko važan za istoriju nezavisnog roka, da postoje ljudi koji bi platili kartu samo da ga vide kako pije piće na bini. Znajući da će na bini umesto pića u ruci držati bas, a iza sebe imati usviran bend, očekujte da budete oduvani. Beograd dugo nije ugostio tako veliko ime iz savremene rok muzike i nema sumnje da će 23. mart 2014. ući u muzičku istoriju našeg glavnog grada.
