> Izvor: B92
> Datum: nedelja 5.01.2014
> Rubrika: kultura
> Naslov: Kritičari izabrali: Film braće Koen je najbolji
> Članak:

Američko udruženje filmskih kritičara proglasilo je za najbolji film u 2013. godini dramu "Inside Llewyn Davis" braće Koen.

Džoel i Itan Koen dobili su i nagradu za najbolju režiju, a glavna zvezda njihovog filma Oskar Ajsak za najboljeg glumca. Udruženje koje okuplja 56 članova proglasilo je pobednike, na osnovu većine glasova, na 48. godišnjoj dodeli nagrada održanoj sinoć u Njujorku. Za najbolju glumicu nagrađena je Kejt Blančet za ulogu u filmu Vudija Alena "Blue Jasmine". Za scenario su nagrađeni Ričard Linklejter, Žili Delpi i Itan Houk za film "Pre ponoći". Najbolji strani film po oceni američkih kritičara bio je francuski "Plavo je najtoplija boja" Abdelatifa Kešiša, a najbolji dokumentarac "Čin ubijanja" Džošue Openhajmera.
