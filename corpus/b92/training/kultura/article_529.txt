> Izvor: B92
> Datum: ponedeljak 17.02.2014
> Rubrika: kultura
> Naslov: Prva najava novog Anđelininog filma "Unbroken" (VIDEO)
> Članak:

Universal Pictures objavio je prvi video kojim najavljuje novi film Anđeline Žoli.

"Unbroken" predstavlja istinitu priču o Luisu Zamperiniju (igra ga Džek OKonel), olimpijskom atletičaru, koji je postao pilot u Drugom svetskom ratu. Inače, on je preživeo pad aviona i 47 dana bio izgubljen na moru, sve dok ga nije pronašla japanska mornarica i učinila ratnim zarobljenikom. Snimak prikazuje i stvarnog heroja Zamperinija (97). Njegov brat pomogao mu je da uđe u školski atletičarski tim i njegov talenat ga je 1936. doveo na Olimpijske igre u Berlinu. "Trčeći se učite samoodržanju. Baš kad hoćete da odustanete, pokušate još jednom, sve dok ne prevaziđete krizu", kaže on. I zaista, te vrednosti koje je usvojio baveći se sportom, pomogle su mu da preživi uslove japanskog logora i nastavi život kao hrišćanski propovednik. "Unbroken" je drugo rediteljsko ostvarenje Anđeline Džoli, posle filma "Zemlja krvi i meda". Trebalo bi da se pojavi u bioskopima 25. decembra ove godine.
