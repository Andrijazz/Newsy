> Izvor: B92
> Datum: petak 10.01.2014
> Rubrika: kultura
> Naslov: Šta Holivud sprema za 2014. godinu?
> Članak:

Holivud u 2014. može da očekuje malo manje drame, piše AP, ali ne i manje spektakla.
PROČITAJTE: Blokbasteri koje čekamo u 2014. Koji od ovih filmova će osvojiti Oskare? Koje trilere željno iščekujemo u 2014? Holivud u 2014. donosi nove biblijske spektakle Koje ćemo drame gledati u 2014. godini?
PROČITAJTE:
Prošle godine ključnu ulogu odigrala su dva filma. Blokbasteri "Usamljenog rendžera" i "Posle Zemlje" spektakularno su propali pa su mnogi u industriji kukali zbog sve veće komercijalizacije studija. Pa ipak, na kraju godine, Holivud je postavio rekord sa prihodima od gotovo 11 milijardi dolara, a kritičari su 2013. godinu hvalili kao jednu od najboljih u proteklih mnogo godina. Kako će se situacija odvijati u 2014? Zaplet ostaje nepromenjen - Holivud će i dalje nastaviti da izbacuje "umetničke" prolećne filmove, letnje blokbastere i jesenje filmove rađene da pokupe nagrade. Agencija AP sastavila je listu trendova koje treba očekivati u filmskoj 2014. godini.

Očekivanja publike izuzetno su visoka od novog filma Kristofera Nolana, avanture o putovanju u duboki svemir "Interstellar" sa Metjuom Mekonahijem u glavnoj ulozi. Režiser "Mračnog viteza" jedan je od retkih čije samo ime čini da fanovi polude od iščekivanja. Njegov dosadašnji rad svakako obećava filmsko iskustvo za pamćenje. Ova godina iskoristiće i neobično dobre "ostatke" iz prošle. Priča Džordža Klunija o spasavanju umetnina iz Drugog svetskog rata "The Monuments Men" u bioskope stiže u februaru, pošto je premijera zakazana za decembar pomerena. Drama Džemsa Greja smeštena na ostrvo Elis "The Immigrant" sa Hoakinom Finiksom i Marion Kotijar mogla bi da bude neočekivani konkurent u trci za Oskara. Film je pod nazivom "Mračne ulice Menhetna" već prikazivan u srpskim bioskopima, ali je američka distribucija odložena za 2014. godinu.

"Foxcatcher" Beneta Milera pokazaće mračniju stranu Stiva Milera dok u martu stiže "Grace of Monako" sa Nikol Kidman u ulozi Grejs Keli. Marvelova dominacija nastavlja se i 2014. sa filmom "Capetain America: The Winter Soldier" koji stiže u aprilu, "Čudesni Spajdermen 2" stiže u maju, "X-Men: Days of Future Past" dolaze krajem petog meseca a "Guardians of the Galaxy" trebalo bi da nas dočeka u avgustu. Poslednji film jedini je koji nije nastavak prethodnik i predstaviće publici novu ekipu sperheroja na čelui sa Krisom Pratom i Bredlijem Kuperom. Iako 2013. nije mogla da se pohvali brojnim velikim mjuziklima, ove godine gledaćemo ih nekoliko. Klint Istvud, na iznenađenje mnogih, režiraće filmsku adaptaciju hita "Jersey Boys".

"Eni" koju produciraju Vil Smit i Džej Zi dobiće moderan tretman a Kvuvenženej Volis iz "Zveri južnjačkih divljina" igraće čuveno siroče. Rob Maršal će Grimovu priču o Crvenkapi pretočini u mjuzikl "Into the Woods" gde će Meril Strip igrati vešticu a Džoni Dep zlog vuka. Filmovi Pola Tomasa Andersona (Biće krvi, Master) postali su svetla tačka za mnoge fimofile proteklih godina. Njegov "Inherent Vice", adaptacija romana Tomasa Pinčona sa Finiksom u glavnoj ulozi nastavlja seriju njegovih "kalifornijskih" filmova. Takođe, sa nestrpljenjem se očekuje verzija bestselera Džilijan Flin "Iščezla", koju režira Dejvid Finčer sa Benom Aflekom i Rozamund Pajk u glavnim ulogama. Tokom 2014. gledaćemo još i Vesa Andersona - "The Grand Budapest Hotel" i Vudija Alena "Magic in the Moonglihgt".

Ova godina moći će da se pohvali i plejadom biblijskih likova. Prvo u martu stiže film Darena Aronofskog "Noje" sa Raselom Krouom, Dženifer Koneli i Emom Votson. Sledi Ridli Skot koji u decembru predstavlja "Egzodus" sa Kristijanom Bejlom kao Mojsijem. Grčka mitologija takođe će biti zastupljena sa dva filma o Herkulesu. Ovog poluboga će u Bret Ratnerovom "Herculesu" igrati Dvejn Džonson (jul) kao i Kilan Luc u "The Legend oh Hercules" koja upravo stiže u bioskope. Još grčkih ratnika stiže sa "300: Rise of an Empire" koji u bioskope stiže početkom marta. Naravno, 2014. će biti puna i nastavaka i rimejka uključjući "Godzila", "Igre gladi: Sjaj slobode 1", "Transformers: Age of Extinction", "Dawn of the Planet of the Apes", "22 Jump Street", "Plaćenici 3", "Kako da trenirate svog zmaja 2". Piter Džekson će konačno završiti sa Tolkinom kada u decembru izađe poslednji deo Hobita - "Hobit: Tamo i nazad".

Režiseri Set Rogen i Evan Goldberg nasaviće svoj hit iz 2013 "Ovo nije kraj" sa "Intervjuom", komedijom u kojoj Džejms Franko igra voditelja umešanog u ubilačku zaveru. Komedije koje će nas, valjda, zasmejavati u 2014. su i "Neighbors" sa Zekom Efronom, "Dumb and Dumber 2" sa Džimom Kerijem i Džefom Danijelsom, "Walk of Shame" sa Elizabet Banks i "Sex Tape" sa Kameron Dijaz. Anđelina Džoli koja nije igrala u nekoj akciji, još od dosadnog "Turiste" 2010, biće prisutna svuda tokom ove godine. Igraće naslovnu ulogu Grdane u "Maleficent", takođe će se opet oprobati kao režiserka u filmu "Unbroken", priči iz Drugog svetskog rata. Njen partner Bred Pit takođe će se baviti Drugim svetskim ratom u "Fury", filmu o američkoj tenkovskoj jedinici u Nemačkoj. Konkurencija za novu franšizu namenjenu mladima takođe je žestoka. Među filmovima koji će pokušati da privuku tinejdžere su postapokaliptični "Divergent", romansa "The Fault in Our Stars", srednjoškolska vampirska fantazija "Vampire Academy: Blood Sisters" i distopija "The Maze Runner".
