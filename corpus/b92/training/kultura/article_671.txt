> Izvor: B92
> Datum: subota 1.03.2014
> Rubrika: kultura
> Naslov: Art Market u Kući kralja Petra
> Članak:

U Kući kralja Petra u utorak, 4. marta, biće otvoren 19. Art Market pod nazivom "12 soba - 10 umetnika - 8 izložbi", uz koncert džez orkestra.

Svoje radove će ovom prilikom izložiti: Jovana Krivokuća, Branko Jovanović, Fatmir Zajmi, Milovan Panić, Ljiljana Stojanović i Miroslav Munižaba, Milan Pantelić, Irena Marjanov, Mehmed Slezović i Biljana Popović. Ovaj projekat je koncipiran da omogući brojnim umetnicima da izlože radove i na direktan način stupe u kontakt sa ljubiteljima umetnosti, kupcima i galeristima, sa ciljem otvaranja savremene srpske umetničke scene i pružanja mogućnosti talentovanim likovnim stvaraocima, kako iz Beograda tako i iz cele Srbije, da predstave svoja dela, navode organizatori.
