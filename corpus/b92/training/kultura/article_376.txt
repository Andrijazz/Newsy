> Izvor: B92
> Datum: subota 1.02.2014
> Rubrika: kultura
> Naslov: Najbolji holivudski vizuelni efekti na jednom mestu
> Članak:

Kako se bliži dodela Oskara i glamur crvenog tepiha, najviše pažnje u Holivudu se pridaje zvučnim imenima, međutim, veliki filmovi predstavljaju zbir svih svojih delova i rad kreativnih ljudi koji stvaraju magiju iza scena.

Vrlo često zanemarene, nagrade za najbolje vizualne efekte odaju počast kreativnoj i veštoj upotrebi tehnologije kako bi se velike priče oživele na velikom platnu - od malih modela korišćenih 70-ih godina prošlog veka pa sve do naprednih digitalnih tehnologija današnjice. Nelson Karvahal osmislio je i montirao ovu kompilaciju vizuelnih efekata filmova koji su dobili Oskara za najbolje vizuelne efekte počevši od 1977. godine. Video odaje priznanje nekim od ključnih momenata u filmu i ostvarenjima kao što su "Zvezdani ratovi", "Totalni opoziv", "Matriks" trilogija i trilogija "Gospodar prstenova".
