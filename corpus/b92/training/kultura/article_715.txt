> Izvor: B92
> Datum: sreda 5.03.2014
> Rubrika: kultura
> Naslov: "Actionart - Intrinzična motivacija" u CZKD-u
> Članak:

U Centru za kulturnu dekontaminaciju će se 14. marta sa početkom u 20h održati umetničko scenski performans pod nazivom "Actionart - INTRINZIČNA MOTIVACIJA" autora Ariona Aslanija.
CZKd (Centar za kulturnu dekontaminaciju) Birčaninova 21 14. mart 2014. u 20h Performans, istorija, akcija! Arion Asllani Umetničko scenski performans Actionart - INTRINZIČNA MOTIVACIJA Asistentkinje: Ana Nesimovski, Jovana Dimitrijević i Marija Avramović.
CZKd (Centar za kulturnu dekontaminaciju) Birčaninova 21 14. mart 2014. u 20h Performans, istorija, akcija! Arion Asllani Umetničko scenski performans Actionart - INTRINZIČNA MOTIVACIJA Asistentkinje: Ana Nesimovski, Jovana Dimitrijević i Marija Avramović.
Tokom izvođenja Intrinzične motivacije u Centru za kulturnu dekontaminaciju (CZKD), Arion Asllani namerava da dopre do samih granica performativnog mehanizma revitalizujući formu konceptualne umetnosti koju naziva Actionart. Actionart performans pokreće političku radikalnost kroz sublimaciju sporta i umetnosti. Beogradski umetnik Arion Asllani koristi sopstveno telo revitalizujući na taj način forme iz konceptualne umetnosti. On povezuje sport, muzički i konceptualni performans u novo-proizvedenu, radikalnu scensku formu. Na prvi pogled, ona figurira isključivo kao forma i prikazuje se gledaocu oslobođena svake politike; pri tom zavarava površnog gledaoca kroz ekstremni i hladni izraz umetnika, otuđen u svojoj radikalnosti. Ukoliko gledalac ipak uspe da probije "zvučni zid pojavnosti" Asllanijeve scenske forme, shvatiće da zapravo iza ovog zida stoji politička ontologija, radikalna i nesavladiva. To je naprosto politika motivacije za akciju, radi obostrane afirmacije, a ne radi nekakve nagrade koju bi umetnik mogao dobiti zauzvrat. Beogradskoj publici su poznate Asllanijeve prethodne sublimacije sporta i umetnosti u Actionart: Igrao je hokej na laminatu galerijskog poda u galeriji BLOK, istovremeno slikajući odraz istorijske reprezentacije Van Goga kao kulturalnog konstrukta istorije umetnosti (2012). Pranje sudova u čast nemačke kolekcionarke savremene umetnosti Julije Stošek (2010) situira Asllanija kao neizlečivog feministu. Bubs Bulevar je njegov projekat danonoćnog izlivanja gipsa po ženskim grudima u galeriji Remont (2009), tela koje je bivalo predmet umetnosti, a danas biva predmet za umetnost. Arion Asllani je umetnik, rođen 1980. godine u Beogradu, gde danas živi i radi. Izlagao je na deset samostalnih izložbi u zemlji i inostranstvu, kao i na više desetina kolektivnih izložbi. Kao glumac, pevač i performer, nastupao je od malih nogu na televiziji, u teatru, kao i na mnogim scenskim festivalima. Član je ULUS-a (Udruženje likovnih umetnika Srbije) i francuskog udruženja umetnika La Maison des Artistes. Projekat Centra za kulturnu dekontaminaciju: "Performans, istorija, akcija!" predstavlja seriju događaja tokom koje umetnici, teoretičari i istoričari umetnosti, koji svoj rad vezuju za performans - učestvuju u premijernim i ponovnim izvodjenjima, diskusijama, predavanjima i različitim umetničkim i teorijskim formama događaja, osvetljavajući tako praksu performansa kao žive tradicije vizuelnih umetnosti na ovim prostorima, na savremen i kritički način. S obzirom na istorijske aspekte umetnosti performansa i njenu poziciju u aktuelnim stvaralačkim trendovima i praksama na internacionalnoj umetničkoj sceni, nužno je reći da se prisustvo ove vrste produkcije u našoj sredini gotovo simptomatično tretiralo kao svojevrsna nestabilna, vaninstitucionalna i establišmentu preteća vrsta kreativne upotrebe van-umetničkih sredstava. U okviru ovog ciklusa do sada su izvedeni i predstavljeni projekti Tomislava Gotovca "Paranoia View Art", Jusufa Hadžifejzovića "Čarlama Depot", Slavka Bogdanovića "Final Shot", Živka Gvozdenovića "Untitled", Živka Grozdanića Gere "Ustav", Sandre Sterle "Visiting Reality".
