> Izvor: B92
> Datum:  
> Rubrika: kultura
> Naslov: Najskuplje slike prodate u 2013. godini
> Članak:

Prošla 203. godina. bila je godina rušenja rekorda u prodaji umetničkih dela a naročito slika. Cene slika, skulptura, crteža, vrtoglavo su išle do milionskih iznosa.

Neki kritičari nisu mogli a da ne primete poražavajući trend kojim je obojena prodaja najskupljih slika, jer su na listi uglavnom preminuli belci. Evo koja dela su se našla na listi: 10. Norman Rokvel - Molitva 46 miliona dolara Na slici "Molitva" prikazan je krcati restoran u kojem se ističu baka i unuk povezani u molitvi za stolom koji dele i sa dvojicom mladića. Pre aukcije procenjeno je da će slika dostići cenu od 15 do 20 miliona dolara. Kupac, koji je na kraju aukcije izdvojio čak 46 miliona dolara, želi da ostane anoniman. Slika je postavila novi rekord za američko umetničko delo prodato na aukciji.

9. Mark Rotko - Untitled (No. 11), 46,1 miliona dolara Uz Džeksona Poloka i Viljema De Keniga, slika jednog od najpoznatijih posleratnih američkih umetnika prodata je za impresivnu cenu na aukciji kuće Kristi u Njujorku.

8. Žan Mišel Baskijat - Dustheads 48,4 miliona dolara Slika prodata u Njujorku postala je najskuplje umetničko delo američkog slavnog slikara, grafitera i pesnika.

7. Roj Lihtenštajn - Žena sa šeširom od cveća, 56,1 milion dolara "Osakaćena" verzija engleske kraljice vrhunska je slika pop umetnika koja je, očekivano, dostigla i vrhunsku cenu na njujorškoj aukciji kuće Kristi.

6. Endi Vorhol - Coca-Cola [3]', 57,2 miliona dolara Možda izgleda kao pojednostavljena retro reklama za Coca Colu, ali istovremeno je i kultno delo vodećeg čoveka pop arta, američkog slikara, dizajnera i filmadžije.

5. Džekson Polok - Number 19, 58,3 miliona dolara Iako je slika ostvarila 'pristojnu' cenu na aukciji, ne može ni izdaleka da se meri sa njegovom slikom 'No. 5, 1948' koja je na prodaji 2006. zamenila privatne vlasnike za 140 miliona dolara.

4. Džef Kuns - Balloon Dog (Orange)', 58,4 miliona dolara Aukcija ne bi bila uspešna bez barem jednog primerka Kunsovih sjajnih životinja-balona.

3. Endi Vorhol - Silver Car Crash (Double Disaster)', 105 miliona dolara Metalni diptih dimenzija 2,43 puta četiri metra nastao je 1963., a izložen je samo jedanput u poslednjih 26 godina. Levu stranu čini serigrafija sastavljena od 15 fotografija iste automobilske nesreće. Monumentalno Vorholovo delo postiglo je novi rekord kada je reč o delima američkih umetnika, naročito pop arta, saopštio Sotebi dodajući kako je početna cena bila 60 miliona dolara.

2. Fransis Bejkon - 'Tri studije Lusijena Frojda', 142 miliona dolara Slika iz 1969, triptih 'Tri studije Lusijana Frojda' prodata je u roku od šest minuta od početka aukcije u Njujorku, a nepoznati kupac platio ju je nešto više od 142 miliona dolara. Bejkonov triptih prikazuje slikarovog prijatelja umetnika. Slike su ponuđene u sklopu postratne savremene umetnosti u aukcijskoj kući Kristi, a cenom su premašile i slavni 'Vrisak' Edvarda Munka, prodat za 120 miliona dolara.

1. Pablo Pikaso, 'San', 155 miliona dolara Američki kolekcionar Stiven A. Koen kupio je slavnu sliku Pabla Pikasa po rekordnoj ceni od 155 miliona dolara. Čelnik američke korporacije SAC Capital Advisors i slavni mecena umetnosti, otkupio je sliku od vlasnika kockarnice u Las Vegasu Stivija Vina. Postignuta cena najveći je iznos novca koji je jedan američki kolekcionar ikada platio za umetničko djelo. Prikaz Pikasove mlade ljubavnice Marie-Tereze Valter, Koen je trebalo da otkupi za 139 milliona dolara, ali Vin je slučajno svojim laktom uništio sliku i odlučio da je restaurira. Koen je zadržao visoko zanimanje za platno pa ga je na kraju i otkupio iako je cena narasla.
