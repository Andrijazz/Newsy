> Izvor: B92
> Datum: nedelja 12.01.2014
> Rubrika: kultura
> Naslov: Bruno Mars i RHCP na Superboulu
> Članak:

Muzičar Bruno Mars nastupiće 2. februara u Nju Džersiju zajedno sa grupom "Red Hot Chili Peppers" na Superboulu.

Mars je 11. januara saopštio da će mu se članovi legendarnog benda pridružiti na nastupu na poluvremenu utakmice šampionata Nacionalne fudbalske lige. Prošle godine na poluvremenu je nastupila Bijonse uz podršku koleginica iz benda Destiny's Child Keli Rouland i Mišel Vilijams, a godinu dana pre toga sa Madonom su nastupile Niki Minaž i M.I.A. Bruno Mars je proglašen Bilbordovim umetnikom 2013. a njegov drugi album "Unorthodox Jukebox" prodat je u dva miliona primeraka.
