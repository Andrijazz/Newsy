> Izvor: B92
> Datum: subota 8.03.2014
> Rubrika: kultura
> Naslov: Mikser vintidž market – žena kroz XX vek
> Članak:

Novi "Vintage & Antiques market", prodajna izložba predmeta iz sredine i druge polovine prošlog veka, ovoga puta inspirisan ženama, biće održana u nedelju, 9. marta, u Mikser Houseu (Karađorđeva 46).

U nedelju se Mikser House pretvara u pravu vremensku mašinu koja nas vraća u romantična vremena prošlog veka. Predstaviće se brojne antikvarnice, restauratori, starinarnice, kolekcionari vintage odeće, nameštaja, predmeta za kuću i starih ploča, modni stilisti, kostimografi, dizajneri i kreativci inpirisani starim vremenima i mnogi drugi entuzijasti.

Ovonedeljni market će se pozabaviti pitanjem (r)evolucije mode, stila i položaja žene kroz dekade prošlog veka, od smelih flaper devojaka dvadesetih, preko filmskih diva pedesetih i hipi pokreta šezdesetih pa do uspešnih žena od karijere osamdesetih. Prikazivaće se video projekcije kratkih filmova i dokumentaraca koje će dočarati kako se uloga žene menjala kroz decenije i slušaće se vintage muzika slavnih izvođačica 20. veka, od džeza i svinga, preko tvista, do rokenrola i diska. Retro atmosferu upotpuniće i miris domaćeg punča koji će biti dostupan posetiocima.

Ulaz na "Vintage & Antiques market" je slobodan, a učesnici ovonedeljnog izdanja su: Aleksandar Valcić, Biljana i Milovan Mijatović, Blagoje Antique, Danica Spremo, Gordana Brossard, Gordana Zurković, Ishe Soaps, Jane Doe Vintage, Katarina Antić, Maša Nikolić, Merima Milosavljević Vidrić, Mina Kršljanin, Mirjana Vulović, Missy Bo tašnice, Nastasija Janaković, Nataša Bucić, New Cycle, Nina Zepinić, Restart recycle art - vintage, Retro Chic, Svila Vintageroom, Tamara Prodanović, Tamara Rumenović, Vid Antique, Vintage boutique YeYe, Vintage Šmizla, Vukica Isakov i Zoraida Crnić. Market je otvoren za posetioce od 12 do 20 časova.
