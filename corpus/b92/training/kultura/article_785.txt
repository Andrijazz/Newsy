> Izvor: B92
> Datum: utorak 11.03.2014
> Rubrika: kultura
> Naslov: Do novca Ministarstva kroz gusto rešeto
> Članak:

Ministarstvo kulture i informsanja okončalo je konkurse za sufinansiranje projekata u 26 oblasti kulturnog stvaralaštva. Za projekte je odobreno 1,36 milijardi dinara, što je 15 odsto više nego prošle godine.
Međunarodni džez festival u Nišu, čuveni "Nišvil" ostao je i ove godine kratkih rukava i nije dobio ni dinara. Sramota je to što je od ukupne sume za sve oblasti za "Muziku" odvojeno samo 40 miliona, a u toj oblasti, kada je reč o Nišu, nema ni NIMUS-a, ni Internacionalnih horskih svečanosti... Među 69 odobrenih projekata, Nišu je prošao samo jedan od 500.000 dinara, što je manje od 1,5 odsto, a beogradskim projektima je otišlo 55 odsto sredstava namenjenih muzičkim projektima - kaže za "Novosti" Ivan Blagojević, direktor "Nišvila".
Međunarodni džez festival u Nišu, čuveni "Nišvil" ostao je i ove godine kratkih rukava i nije dobio ni dinara. Sramota je to što je od ukupne sume za sve oblasti za "Muziku" odvojeno samo 40 miliona, a u toj oblasti, kada je reč o Nišu, nema ni NIMUS-a, ni Internacionalnih horskih svečanosti... Među 69 odobrenih projekata, Nišu je prošao samo jedan od 500.000 dinara, što je manje od 1,5 odsto, a beogradskim projektima je otišlo 55 odsto sredstava namenjenih muzičkim projektima - kaže za "Novosti" Ivan Blagojević, direktor "Nišvila".
Na konkurse koje je Ministarstvo kulture raspisalo u 26 oblasti prispela su 3.483 projekta o kojima su odlučivale petočlane komisije sačinjene od predstavnika ustanova kulture, univerziteta, naučnih institucija, umetničkih i novinarskih udruženja. Komisije su, navodi se u saopštenju Ministarstva, završila rad u propisanom roku, a odabranim institucijama i projektima biće dodeljeno 1,36 milijardi dinara, što je gotovo 15 odsto više nego prošle godine, istražuju Novosti. Za oblast izdavačke delatnosti, odnosno za kapitalna dela, na konkurs je pristiglo 126 prijava, a "rešeto" je prošlo njih 36. Najviše sredstava dobili su Vukova zadužbina za poslednje dve knjige sabranih Vukovih dela - 2.658.000 dinara, Matica srpska (četvrti tom Srpskog biografskog rečnika), "Prometej" (englesko-srpski i srpsko-engleski rečnik), Filološki fakultet (Kritičko izdanje dela Ive Andrića) i IC Matice srpske (Deset vekova srpske književnosti) za koje je izdvojeno po 1,5 miliona. Za finansiranje književnih manifestacija i nagrada stiglo je 139 prijava a usvojeno 73. Najviše je izdvojeno za Regionalnu konferenciju srpskog PEN centra (750.000) a zatim za 39. Međunarodni prevodilački susret i Vukov sabor (po 700.000). Za 51. Međunarodni susret pisaca dato je 600.000 koliko su dobili i 9. Međunarodni festival kratke priče i Balkan PEN. Iz oblasti bibliotečko-informacione delatnosti na konkurs je stiglo 119 prijava, ali su pare izdvojene samo za 15. Pomoć od Ministarstva kulture, prijavom na konkurs, zatražilo je 107 časopisa, a sredstva su odobrena za njih 66: najviše (po 600.000) dobili su Letopis Matice srpske, "Danica" i "Gradac". Komisija za oblast vizuelnih umetnosti, multimedija i arhitekture dodelila je Galeriji SANU 2.793 000 dinara za četiri izložbe, a isto toliko Kulturnom centru Beograda za tri galerije i izložbu Brede Beban. S druge strane Galerija ULUS je za godišnji program dobila tek 400.000 dinara. Galerija "Haos" je za jedanaest obrazloženih programa dobila potporu Ministarstva od 770.000 dinara, a "Zvono" za godišnji program (ne vidi se koje su izložbe planirane) 1.500.000 dinara, i još za međunarodnu saradnju 400.000 dinara. Za organizovanje 55. Oktobarskog salona za KCB je odvojeno tri miliona dinara (najviša pojedinačna suma). Čačanska galerija "Nadežda Petrović" je za godišnji program dobila milion dinara, koliko i galerija "Artget" namenjena fotografiji, dok je beogradskom "Remontu" pripalo pola miliona više. Privatna kragujevačka galerija "Rima" biće sufinansirana sa 800.000 dinara. Za sufinansiranje projekata u oblasti muzike pristiglo je 255 prijava, a "prošlo" 69, za šta je namenjeno 40.262.000 dinara. Najviše novca - po 3.000.000 dinara, izdvojeno je za Muzičku omladinu Novog Sada i "Nomus", odnosno za Dom kulture "Stevan Mokranjac" u Negotinu i 49. "Mokranjčeve dane". Po 2.000.000 dobili su beogradski Dom omladine za 30. Beogradski džez festival i Udruženje klasičnih gitarista Srbije za 15. "Gitar art" festival. Zadužbini Ilije M. Kolarca pripašće 2.500.000 dinara za ciklus koncerata "Velikani muzičke scene".
FILMSKI FESTIVALI Od 111 prijava na konkursu u oblasti kinematografije i audio-vizuelnog stvaralaštva, izabrano je 18 projekata. Prednjači Otvoreni univerzitet Subotica, koji je za 21. festival evropskog filma "Palić" dobio 9.000.000 dinara. Kulturnom centru Vrnjačke Banje pripalo je 2.500.000 za 38. festival filmskog scenarija, a jednaku sumu dobila je i Direkcija Festa za 42. međunarodni filmski festival. Beogradskom festivalu kratkog metra namenjeno je 2.000.000 dinara, a Sofestu - milion.
FILMSKI FESTIVALI Od 111 prijava na konkursu u oblasti kinematografije i audio-vizuelnog stvaralaštva, izabrano je 18 projekata. Prednjači Otvoreni univerzitet Subotica, koji je za 21. festival evropskog filma "Palić" dobio 9.000.000 dinara. Kulturnom centru Vrnjačke Banje pripalo je 2.500.000 za 38. festival filmskog scenarija, a jednaku sumu dobila je i Direkcija Festa za 42. međunarodni filmski festival. Beogradskom festivalu kratkog metra namenjeno je 2.000.000 dinara, a Sofestu - milion.
Festival Bitef, 48. po redu, dobio je 11.000.000 dinara, što je najviše novca na konkursu u oblasti scenskog stvaralaštva. Komisija je dobila 229 prijava, a odabrala 25. Sterijinom pozorju namenjeno je 4.500.000, a Narodnom pozorištu u Užicu, za 19. Jugoslovenski pozorišni festival pripalo je 3.500.000. SNP iz Novog Sada dobilo je 4.000.000 za predstavu "Šta je smešno". U kategoriji umetničke igre odabrana su 32, od pristigla 54 projekta. Za projekat "Bitef dens kompani", Bitef teatar dobio je 5.000.000, kao i 1.500.000 za plesnu predstavu "Ptice", dok su 11. Beogradski festival igre, i Udruženje baletskih umetnika Srbije za 18. festival koreografskih minijatura dobili po 2.000.000 dinara. Na konkurs za zaštitu, očuvanje i prezentaciju muzejskog nasleđa stigla je 191 prijava, a komisija je izabrala 121 projekat, za koje je namenjena suma od 64.790.098,36 dinara. Pored Narodnog muzeja iz Kikinde koji je za osavremenjivanje stalne postavke dobio najveća sredstva - 5.449.645,50 dinara, novac je usmeren i na Narodni muzej Šapca za izradu nove stalne postavke (5.113.060,32). Najviše usvojenih projekata, čak šest, ima Narodni muzej Užice. Na konkurs u oblasti zaštite, očuvanja i prezentacije nematerijalnog kulturnog nasleđa pristiglo je 130 prijava, od kojih je odabrano 83 projekta, za šta je izdvojeno 23.390.000 dinara.
