> Izvor: B92
> Datum: nedelja 2.03.2014
> Rubrika: kultura
> Naslov: Preminuo kultni reditelj Alen Rene
> Članak:

Francuski reditelj Alen Rene preminuo je 1. marta u Parizu u 91. godini, objavio je njegov dugogodišnji producent Žan-Luj Livi.

Tokom karijere duge više od šest decenija, Rene, koji je bio ujedno i scenarista u montažer, snimio je 18 dugometražnih filmova od kojih su najpoznatiji "Hirošima ljubavi moja", njegovo debitantsko ostvarenje iz 1959. i "Prošle godine u Marijenbadu" (1961). Smatran je jedinim od glavnih predstavnika tzv. "novog filma" i ocem evropskog kinematografskog moderniza, rame uz rame sa Robertom Roselinijem, Ingmarom Bergmanom i Mikelanđelom Antonionijem. Eksperimentalni reditelj, koji je voleo da sebe preispituje svakim novim ostvarenjem, Rene je težio da u filmu objedini razne umetnosti od književnosti, preko pozorišta do muzike i slikarstva, pa čak i stripa. Alain Resnais César d'Honneur 1981 from Acadsar on Vimeo.
Alain Resnais César d'Honneur 1981 from Acadsar on Vimeo.

U svojim delima je obradio razne teme, poput istorije, sećanja, političkog angažmana, umetnosti, intime, društvenih odnosa, melanholoje i smrti. Scenarija za njegove filmove često su pisali poznata pera, među kojima Margerit Diras i Horhe Semprun. Njegov poslednji film "Aimer, boire et chanter" (Voleti, piti i pevati) prikazan je na ovogodišnjem filmskom festivalu u Berlinu. Dobitnik je brojnih nagrada, među kojima su dva Cezara za najbolju režiju za filmove "Providence" (1978) i "Smoking/No Smoking" (1994), kao i jednog Oskara za najbolji kratkometražni film "Van Gogh" (1949).
