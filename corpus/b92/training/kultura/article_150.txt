> Izvor: B92
> Datum: utorak 14.01.2014
> Rubrika: kultura
> Naslov: "Montevideo, vidimo se" oduševio Srbe u Gračanici
> Članak:

U Domu kulture u Gračanici danas je prikazan film reditelja Dragana Bjelogrlića "Montevideo, vidimo se", koji je izazvao ogromno interesovanje Srba iz tog dela Kosova i Meothije.

Uz Bjelogrlica i deo glumačkog anasambla, početku projekcije, koja je dva puta prikazana, prisustvovao je premijer i ministar unutrašnjih poslova Ivica Dačić. Dačić i Bjelogrlić, kao i glumci Viktor Savić, Petar Strugar i Miloš Biković su u Manastiru Gračanica razgovarali sa sveštenstvom i lokalnim Srbima. Bjelogrlić i Dačić su potom u izjavi novinarima izrazili zadovljstvo što Srbi u Gračanici premijerno mogu da vide to filmsko delo. Dačić je zahvalio autoru filma i delu glumačke ekipe koja je došla na Kosovo, istakavši da je on danas u njihovoj pratnji. Premijer smatra da prikazivanje tog filma ima simboličan karakter i da je veoma važno da se na kulturnom polju jača saradnja. Prema nejgovim rečima, veliki broj ljudi koji je prisustvovao filmu i emocije koje su pokazali oslikavaju da je to veoma važan deo kulturnog života Srba. Bjelogrlić je podsetio da je pre tri godine njegov film "Montevideo, Bog te video", premijeru imao u Zvečanu, takođe, zahvaljujući Dačiću. On je dodao i da je to bio prvi srpski film koji je u svet krenuo sa Kosova i potom postigao veliki uspeh, izrazivši uverenje da će tako biti i sa njegovim novim ostvarenjem. Bjelogrlić je rekao i da je veoma ponosan što je sa svojim kolegama danas u Manastiru Gračanica i da se nada da će i oni svoje buduće filmove, takođe, prvo prikazivati na Kosovu.
