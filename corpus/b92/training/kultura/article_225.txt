> Izvor: B92
> Datum: nedelja 19.01.2014
> Rubrika: kultura
> Naslov: Susret Betmena i Supermena pomeren za 2016.
> Članak:

Vorner Bros odložio je za maj 2016. godine najavu prikazivanja filma u kojem će se suprotstaviti superjunaci Betman i Supermen.

Nastavak prošlogodišnjeg hita "Čovek od čelika" najavljen je na "Comic-Conu" u julu prošle godine a reditelj Zek Šnajder je rekao da će se u filmu dva superjunaka DC Comicsa naći na suprotnim stranama. Film je prvo bio najavljen za maj 2015. godine a odluka da se odloži donesena je nakon što je početak produkcije pomeren za drugi kvartal ove godine. Vorner Bros u saopštenju kaže da je datum pomeren kako bi se autorima filma dalo vremena da u potpunosti razrade svoje zamisli s obzirom na složenu vizuelnu prirodu priče.
