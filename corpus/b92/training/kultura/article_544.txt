> Izvor: B92
> Datum: sreda 19.02.2014
> Rubrika: kultura
> Naslov: Jubilarna X Nordijska panorama počinje u petak
> Članak:

Jubilarni, 10. festival Nordijska panorama prikazaće od 21. do 25. februara u Dvorani Kulturnog centra Beograda i Domu kulture Studentski grad 28 najboljih dokumentarnih, kratkih igranih i eksperimentalnih filmova iz nordijskog regiona - iz Danske, Švedske, Finske, Norveške i Islanda.

Balkankult fondacija i Kulturni centar Beograda već deset godina organizuju Nordijsku panoramu, jedinstven međunarodni festival koji prikazuje godišnju produkciju najboljih kratkih, dokumentarnih i animiranih filmova iz Danske, Švedske, Finske, Norveške i Islanda. Rastuća produkcija sve cenjenijih i nagrađivanijih dokumentarnih i kratkih nordijskih filmova, daje publici u Beogradu i širom Srbije uvid kako u globalna, politička i socijalna pitanja tako i u intimne i lične priče nordijskih naroda, a filmove odlikuje visok stepen profesionalnosti od samog početka stvaralačkog procesa do postprodukcije. Značaj filmskog festivala Nordijska panorama nije samo u otkrivanju i upoznavanju nordijskog filma već i kulture i umetnosti, kao i višestranih i isprepletanih odnosa unutar Evrope i sveta. Filmove prikazane na Festivalu u Beogradu i u gradovima Srbije videlo je do sada oko 45.000 gledalaca. Na ovogodišnjem festivalu biće prikazano 28 najboljih dokumentarnih, kratkih igranih i eksperimentalnih filmova iz nordijskog regiona, a okosnicu programa čini selekcija sa 24. Nordijske panorame - Filmskog festivala pet gradova, koja je održana u Malmeu (Švedska) od 20.do 25. septembra 2013.godine. Retrospektivni program prethodnih Nordijskih panorama biće prikazan u Muzeju savremene umetnosti Vojvodine u Novom Sadu i u Kulturnom centru u Nišu. Pored filmskih projekcija biće organizovane i druge prateće manifestacije: izložbe, razgovori, predavanja. Posle Beograda, Festival se organizuje u više od petnaest gradova širom Srbije; Novom Sadu, Zrenjaninu, Nišu, Leskovcu, Sopotu, Obrenovcu, Lazarevcu, Gornjem Milanovcu, Pančevu...
Kompletan program Nordijske panorame pogledajte ovde. Prodaja ulaznica od 18. februara od 16-21h po ceni od 250 dinara.
Kompletan program Nordijske panorame pogledajte ovde. Prodaja ulaznica od 18. februara od 16-21h po ceni od 250 dinara.
PROGRAM 10. NORDIJSKE PANORAME Petak, 21.2. 20.00 // NORDIJSKI KRATKI FILMOVI TAŠNA /Handbag/Käsilaukku (Finska) PAS DE TROIS (Island) DODIR MAGIJE/Touch of Magic (Danska) UZ KAFICU/Coffe Time/Elvakaffe (Švedska) 2011 12 30 (Švedska) LJUBAVNA PRIČA/Love Story/Ástarsaga (Island)  ČUVAR PLANINE/To Guard A Mountain/ DŽEKI/Jackie ČUDNA RIBA/Strange Fish/Framand fisk 21.00 // HIMERE/Chimeras (Finska) Nedelja, 23.2. 19.00 // PALME/Palme (Švedska) 21.00 // PEPEO/Ash/Aska (Island) Ponedeljak, 24.2. 19.00 // BEJBI IZ BELVILA/Belleville Baby (Švedska) 21.00 // MOJA LJUBAV/My Love (Finska) ANALIN/Annalyn (Švedska) Utorak, 25.2. 19.00 // HILTON! - ZA CEO ŽIVOT/Hilton! - Here for Life/Hilton!-tällä ollaan elämä (Finska) VASPITAVATI PETERA/Educating Peter/For livet (Danska) 21.00 // EKSPEDICIJA NA KRAJ SVETA/Expedition on the End of the World/ Ekspeditionen til verdens ende (Danska)
