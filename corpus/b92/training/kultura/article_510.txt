> Izvor: B92
> Datum: petak 14.02.2014
> Rubrika: kultura
> Naslov: ShockART predstavlja "Povezivanje" na radiju B92
> Članak:

Umetnička produkcijska grupa ShockART, uz podršku Sekretarijata za kulturu grada Beograda, predstavlja radijski serijal Povezivanje, (shockart.org/povezivanje) svakog dana, od 17. februara do 17. marta na radiju B92 sedam puta dnevno.
POVEZIVANJE Autor: Olivera Miloš Todorović fotografija: Dragana Udovičić produkcija i dizajn zvuka: Robert Klajn web: Miloš Dragićević Produkcija: ShockART
POVEZIVANJE Autor: Olivera Miloš Todorović fotografija: Dragana Udovičić produkcija i dizajn zvuka: Robert Klajn web: Miloš Dragićević Produkcija: ShockART
U organizaciji Pravne klinike za pitanja diskriminacije, na Pravnom fakultetu u Beogradu, prikazan je dokumentarni film "Connection/Konekšn" (shockart.org/connection), o sličnostima i razlikama među stavovima studenata Beogradskog i Stenfordskog Univerziteta u Americi, koji je isprovocirao razmišljanja studenata Pravnog, Arhitektonskog fakulteta i Kriminalističko policijske akademije u Beogradu. U dvočasovnoj debati koja je usledila, studenti su preispitivali svoje stavove o tome: Zašto žele sigurnost, a ne promene? Zašto su demoralisani? Da li budući lideri moraju da barataju činjenicama? Da li se loše izražavaju? Zašto im nedostaje kritičko mišljenje? Da li mogu da izađu na ulicu i kažu - Ja sam protiv gej brakova zato što je nebo plavo? Da li svi imamo jednaku šansu? Da li je njihova generacija izgubila kompas? Debatu su dodatno podstakle profesorke Pravnog fakulteta Dr Ivana Krstić, docent na predmetu ljudska prava i međunarodno javno pravo, profesorka upravnog prava Zorica Vukašinović Radojičić, profesorka obligacionog prava Marija Karanikić Mirić, profesorka međunarodno javnog prava na Kriminalističko policijskoj akademiji Tijana Šurla, profesor na Arhitektonskom fakultetu Branko Pavi i profesorka kriminologije Univerziteta u Sidneju Sanja Milivojević, koji su govorili i o svom iskustvu boravka i predavača na američkim i drugim fakultetima.
