> Izvor: B92
> Datum: petak 7.02.2014
> Rubrika: kultura
> Naslov: Preuzmite album Belgradeyard - "LOST"
> Članak:

Beogradski sastav Belgradeyard (2003-2008) danas je podelio sa publikom podelio nikada objavljeni album "Lost" kao besplatni download na adresi www.lostbelgradeyard.com.

Grupa Belgradeyard nastala je kao jedan od projekata kolektiva Belgradeyard Sound System, prvobitno radio emisije na Radiju B92, a zatim DJ kolektiva i promoterske organizacije koja je 2002. godine inicirala Dis-patch Festival. Zvuk benda Belgradeyard predstavljao je originalnu mešavinu uticaja iz žanrova koji su dominirali radio emisijama i DJ setovima "BGYSS" - od post-panka, hip-hopa i klupske elektronike, do free jazza, afro uticaja, elektro-akustične i avangardne muzike. -- Pročitajte i BGYSS: I dalje smo tu, samo u drugoj formi -- Od danas, na adresi www.lostbelgradeyard.com može da se besplatno preuzme album naslovljen "Lost", koji čini 8 pesama u ukupnom trajanju od 36 minuta. Pored same muzike, album zaokružuje i enigmatični dizajn Emira Šehanovića, vizuelnog umetnika iz Tuzle, a Belgradeyard takođe poklanjaju i 4 postera velikog formata spremnih za štampu. -- Promocija "Izgubljenog" albuma Belgradeyard-a -- Za večeras je najavljen i odgovarajući "download release party" u klubu Dragstor (Bulevar Vojvode Bojivića 4), kada će Belgradeyard Sound System DJ tim ponovo biti na okupu, uz specijalne goste Jana Nemečeka i 33-10-3402 (Nenad Marković) koji će se predstaviti svoje kroz live nastupe, kao i završni DJ set George Michael Jackson-a. Cena ulaznice je 150 RSD pre ponoći, i 300 RSD posle ponoći.
