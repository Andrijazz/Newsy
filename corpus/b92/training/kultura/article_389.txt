> Izvor: B92
> Datum: ponedeljak 3.02.2014
> Rubrika: kultura
> Naslov: Ekstravagantna tela: Ekstravagantne godine
> Članak:

Izložba "Ekstravagantna tela: Ekstravagantne godine" (Inspirativna starost - telo i um na granici društvenih normi) biće otvorena 6. februara u Kulturnom centru Beograda.

"Svi žele dug život, ali niko ne bi hteo biti star", poznata je misao Džonatana Svifta. Iako predstavlja sasvim prirodan sled života, starost često doživljavamo kroz averziju ili čak kao uvredu - gotovo kao da smo njome postavili dijagnozu ili ukazali na neku vrstu poremećaja. Zbog fizičkih i psihičkih promena koje sa sobom donos,i ali i same činjenice da vodi ka smrti, starost i njeni znakovi izazivaju zazor uporediv s onim koji izaziva telo ili um smešteno van društvenih normi. Upravo se tim procepom unutar norme, kroz savremenu umetnost, bavi izložba "Ekstravagantna tela: Ekstravagantne godine". Ova izložba predstavlja uzbudljivu, inspirativnu, senzualnu starost čijim tabuima savremena umetnost menja negativan predznak i time ih izmešta iz područja stereotipa, marginalizacije i diskriminacije, otkrivajući istovremeno mnogo više od pukih načina na koje seniori mogu poboljšati kvalitet sopstvenog života. "Ekstravagantne godine" predstavljaju starost kroz nekonvencionalne, drugačije i podsticajne perspektive naspram tela i uma u stalnoj transformaciji - ekstatičnu i oslobođenu starost u punoći svih svojih mogućnosti i potencijala. Kustoski tim: Milica Pekić, KIOSK, Beograd (RS); Ivana Bago, Olga Majcen Linn, Sunčica Ostoić, KONTEJNER, Zagreb (HR); Lois Keidan, Live Art Development Agency, London (UK); Slaven Tolj, Muzej moderne i savremene umetnosti, Rijeka (HR) Projekat osmislio KONTEJNER biro savremene umetničke prakse (Zagreb) Partneri: KIOSK platforma za savremenu umetnost (Beograd), Muzej moderne i savremene umetnosti, Rijeka; Live Art Development Agency, London; Kulturni Centar Beograda, Beograd, Ustanova Gerontološki centar Beograd Dom Bežanijska kosa Umetnici: Andrea Palašti (RS), Adela Jušić (BiH), Goran Trbuljak (HR), Hrvoslava Brkušić (HR), Ivan Kožarić (HR), Lada Cerar (SLO), Maja Bekan (RS), Marko Jeftić (RS), Pilvi Takala (FIN), Sanja Iveković (HR), Allucquére Rosanne "Sandy" Stone (USA), Siniša Labrović (HR), Suzanne Lacy (SAD), ŠKART (RS), Anja Strelec i Tomislava Jukić (HR), Tomislav Gotovac (HR). Tokom trajanja izložbe biće organizovan niz pratećih programa, performansa i radionica: PERFORMANSI / DOGAĐAJI 6. februar u 18h Kulturni centar Beograd, Trg Republike broj 5 Na otvaranju nastupa: Omladinsko-penzionerski hor HOR-RUK grupe ŠKART + gosti Hor je realizovan u saradnji sa Ustanovom Gerontološki centar Beograd Dom za stare Bežanijska kosa i sa Kulturnim centrom Rex ========================= Studentski kulturni centar, mala sala, ulica Kralja Milana broj 48 Utorak, 11. februar u 20 časova, Stereotipi starosti na filmu i vizuelna gerontologija Razgovor uz analizu velikog broja filmskih inserata Autor programa Stevan Vuković Šta povezuje sledeće filmove: "Mai", Maneša Kodijala, iz 2013, "Ljubav", Mihaela Hanekea, iz 2012, "Najbolji egzotični Marigold hotel", Džona Medena, iz 2011, "Sledeća godina", Majka Lija, iz 2010, "Agnešine plaže", Agneš Varde, iz 2009, "Gran Torino", Klinta Istvuda, iz 2008, "Aleksandra", Aleksandra Sokurova, iz 2007, "Helmer i sin", Sjorena Pilmarka, iz 2006, "Smrt gospodina Lazareskua", Kristi Piua, iz 2005... preko "Strejt priče", Dejvida Linča, iz 1999, "Stranaca u dobrom društvu", Sintije Skot, iz 1990, "Letnjikovca na Zlatnom jezeru", Marka Ridela, iz 1981, "Kuma", Frensisa Forda Kopole, iz 1972... pa sve do "Bulevara sumraka", Bilija Vajldera,iz 1950, "Doviđenja gospodine Čips", Sema Vuda, iz 1933, i "Šta da radimo sa našim starima?" Dejvida Grifita, iz 1911? To su predstave starosti, to jest percepcije i samopercepcije starih ljudi u savremenom društvu. Koliko se te predstave uklapaju u stereotipe, kakav to ima efekat na tretman starih od strane mlađih generacija, i, konačno, kakav bi mogao da bude odnos vizuelne gerontologije, kao relativno nove akademsko-istraživačke discipline, prema tipologiji predstavljanja starih na filmu, biće predmet razgovora u okviru programa Filmforuma. ========================= Prva beogradska gimnazija, ulica Cara Dušana broj 61, fiskulturna sala četvrtak 20. februar, 19:30 PISAC JE PEČAT > pečatno-muzičko književno veče David Albahari + PESNIČENJE + pesnice, pesnici i bendovi I Beogradske gimnazije ========================= Kulturni centar Beograd, Trg Republike broj 5 subota, 22. februar u 18h performans Zlatna žurka Autor: Maja Bekan Zlatna žurka istražuje razne oblike amaterskih prodajnih praksi kao što su "prodaje kod kuće" koje majka umetnice često organizuje. Upravo takva domaća i neformalna "zabava" omogućava povezivanje ljudi i postaje sredstvo za poboljšanje kvaliteta društvenog života. Glavnu ulogu igraju majka umetnice i grupa njenih bliskih prijateljica koje se sastaju jednom nedeljno te honorarno rade za razne kompanije nudeći njihove proizvode: od nakita do zdravstvenih preparata. ========================= Ustanova Gerontološki centar Beograd Dom za stare Bežanijska kosa, ulica Marije Bursać broj 49 subota 22. februar u 11h penzionersko PESNIČENJE Rada Gava, predugo skrivena pesnikinja, čita iz svoje prve penzionerske knjige pesme o bačenim lošim pesmama i izbrisanim lošim danima + gosti ponovo nastupa Omladinsko-penzionerski hor HOR-RUK grupe ŠKART Program se realizuje u saradnji sa Ustanovom Gerontološki centar Beograd Dom za stare Bežanijska kosa, Kulturnim centrom Rex i Grupom 484 ========================= RADIONICE Kulturni centar Beograd, Trg Republike broj 5 Subota, 8. februar od 16.30 - 18.00 KCB RADIONICA za decu i odrasle: Ekstravagantne godine Prostor: Likovna galerija Serija radionica za decu uzrasta od 6 do 10 godina i odrasle. Radionice na zabavan i uzrastu prilagođen način prate programe Kulturnog centra Beograda, a fokus je na zajedničkom radu dece i odraslih i razvoju kreativnosti. Prijavljivanje: ana.nedeljkovic@kcb.org.rs Potrebni podaci: ime, prezime, godište deteta, broj mobilnog ========================= Kulturni centar Beograd, Trg Republike broj 5 Sreda, 12. februar od 19.00 - 20.00h Prostor: Likovna galerija OPEN NEW TAB: Ekstravagantne godine Program za studente umetničkih fakulteta OPEN NEW TAB je program namenjen studentima umetničkih fakulteta. Program omogućava konstruktivni dijalog studenata sa različitim akterima u oblasti savremene umetnost, kao i dodatno obrazovanje. ========================= Kulturni centar Beograd, Trg Republike broj 5 Subota, 22. februar od 13.00 - 16.00h KCB RADIONICA za srednjoškolce: Ekstravagantne godine Prostor: Likovna galerija Ciklus kreativnih radionica čija je osnovna ideja približavanje programa Kulturnog centra Beograda srednjoškolcima. Program svake radionice sastoji se od: -predstavljanja aktuelne izložbe, uz upoznavanja i diskusiju sa umetnicima i kustosima -upoznavanja polaznika sa bitnim pojmovima savremene umetnosti -praktične primene umetničkog pristupa karakterističnog za datu izložbu
