> Izvor: B92
> Datum: ponedeljak 20.01.2014
> Rubrika: kultura
> Naslov: Preminuo dirigent Klaudio Abado
> Članak:

Italijanski dirigent Klaudio Abado, koji je čvrstom rukom vodio neke od najpoznatijih svetskih orkestara, preminuo je u Bolonji u 80. godini.

Abado je debitovao u milanskoj Skali 1960. i dvadeset godina bio je njen muzički direktor. Bio je muzički direktor Bečke državne opere, Berlinske filharmonije, Londonskog simfonijskog orkestra i gost dirigent Čikaške filharmonije. Osnovao je svoj orkestar u Lucernu i posvetio se podučavanju mladih muzičara. Poznavaoci kažu da je Abado imao "specijalan dodir" kada je reč o vođenju orkestra - davao im je određenu nezavisnost i tako dobijao njihovu lojalnost. Kako je podsetila agencija Ansa, italijanski predsednik Đorđo Napolitano je u avgustu prošle godine imenovao Abada za doživotnog senatora zbog doprinosa italijanskoj kulturi. Aktivno se zalagao za promovisanje mladih muzičkih talenata i osnovao je više orkestara, među kojima i Evropski orkestar mladih.
