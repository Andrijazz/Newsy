> Izvor: B92
> Datum: ponedeljak 6.01.2014
> Rubrika: kultura
> Naslov: Hoseinijev roman hit u Crnoj Gori
> Članak:

Roman "A planine odjeknuše" Haleda Hoseinija najprodavanija je knjiga u 2013. godini u podgoričkoj Gradskoj knjižari, saopšteno je iz te knjižare.

Na drugom mestu, prema podacima Gradske knižare, nalazi se "Devojka od papira" Gijoma Musa, treću poziciju zauzela je knjiga "Serviraj za pobedu" Novaka okovića, a potom sledi bestseler "Inferno" Den Brauna. Knjiga Paulo Koelja "Rukopis pronađen u Akri" našla se na petom mestu. Marketing menadžer Gradske knjižare Maida Šukurica kazala je da se top lista najčitanijih knjiga u Podgorici podudara sa onim što predstavlja literarni trend u svetu. "Izgleda da su ovde ljudi počeli da prate trend šta se čita u svetu. Kada pogledamo top listu vidimo da su tu Haled Hoseini, Gijom Muso i Paulo Koeljo, a to su sve neki provereni autori", navela je ona. Hoseinijev novi roman u Srbiji je objavila izdavačka kuća Laguna.
