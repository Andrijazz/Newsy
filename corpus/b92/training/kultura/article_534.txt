> Izvor: B92
> Datum: utorak 18.02.2014
> Rubrika: kultura
> Naslov: Samizdat: Konkurs "super-talenti 2014“
> Članak:

Izdavačka kuća SAMIZDAT DOO BEOGRAD i Komercijalana Banka kao prijatelj projekta, organizuju nagradni konkurs " Mladi književni super-talenti 2014" u periodu od 15.02. do 15.04.2014. godine, u cilju izbora i objavljivanja tri najbolja romana mladih autora, čiji književni talenat i stvaralačka zrelost nadrastaju njihove godine.

Pravo učestvovanja na konkursu U ovom nagradnom konkursu mogu da učestvuju građani Srbije koji imaju između 12 i 18 godina. Učesnici na ovom konkursu moraju imati pisanu saglasnost roditelja, staratelja ili zakonskog zastupnika kojom se dozvoljava njihovo učestvovanje na ovom konkursu i u slučaju pobede na konkursu objavljivanje njihovih autorskih dela - romana. Pravila učestvovanja na konkursu Učesnici nagradnog konkursa - autori treba da pošalju rukopise romana: - elektronskom poštom na mladitalenti@b92.net ili - poštom na adresu Samizdat B92, Bulevar Zorana Đinđića 64, 11070 Novi Beograd, sa naznakom "Mladi književni super-talenti 2014". Rukopis romana može da ima najviše 200 obračunskih strana teksta (obračunska strana je 1800 slovnih mesta (characters with spaces)) Autor romana, da bi učestvovao na konkursu, mora da bude lice uzrasta između 12 i 18 godina i može učestvovati samo uz pisanu saglasnost roditelja, staratelja ili zakonskog zastupnika. Svi radovi autora koji žele da učestvuju u nagradnom konkursu moraju biti poslati do 15.04.2014. godine do 24h, ukoliko se šalju elektronskim putem, odnosno sa prijemnim pečatom pošte od 15.04.2014. godine, ukoliko se šalju poštom. Lice koje želi da učestvuje na konkursu uz rukopis obavezno šalje i prijavu za učestvovanje na konkursu, koja se, uz obaveznu saglasnost, može preuzeti ovde: Prijava za učestvovanje u nagradnom konkursu.docx, Saglasnost roditelja.docx. Ukoliko se rukopis odnosno formulari šalju elektronskom poštom, potpisane formulare skenirati i poslati uz rukopis. Uz prijavu, autor šalje svoje podatke, odnosno svoje ime, prezime, datum rođenja, mesto prebivališta, adresu i broj telefona. Organizator će ove podatke koristiti isključivo za svrhu ovog konkursa, odnosno za slanje nagrada i podatke neće objavljivati nigde na internetu, niti prosleđivati trećim licima bez prethodne saglasnosti autora, odnosno roditelja, staratelja ili zakonskog zastupnika autora. Kriterijumi Stručni žiri koji čini uredništvo Samizdata, po prispeću radova u konkursnom roku pristupiće čitanju radova i do 15.5.2014. godine odabrati tri najbolja. Žiri će se u odabiru najboljih dela rukovoditi isključivo književno-umetničkom vrednošću dela, njegovom zaokruženošću, stilom, zrelošću, pismenošću i literarnom snagom. Tročlana komisija sastavljena od zaposlenih u Samizdatu, vodiće računa o poštovanju svih pravila nagradnog konkursa, i po završetku konkursa, u skladu sa odlukom žirija proglasiće pobednika konkursa, odnosno tri najbolja romana i dodeliti nagrade autorima. Trajanje nagradnog konkursa Nagradni konkurs "Mladi književni super-talenti 2014" počinje 15.02.2014. godine. Rok za slanje rukopisa je 15.04.2014. godine. Odluka o pobedniku konkursa biće doneta 15.05.2014. godine. Nagrade Prva nagrada Delo prvonagrađenog autora, pobedničkog romana biće objavljeno u junu 2014. godine, a autor romana će dobiti nagradni honorar u iznosu od 500 evra. Druga nagrada Delo autora koje osvoji drugu nagradu na konkursu biće objavljeno u julu 2014. godine, a autor romana će dobiti nagradni honorar u iznosu od 400 evra. Treća nagrada Delo autora koje osvoji treću nagradu na konkursu biće objavljeno u avgustu 2014. godine, a autor romana će dobiti nagradni honorar u iznosu od 300 evra. Nijedna od nagrada na nagradnom konkursu ne može da bude zamenjena za novac ili nagradu u robi i drugim uslugama. Prava, obaveze i odgovornost učesnika konkursa Svaki poslati roman mora da bude autorsko delo osobe koja ga je poslala. Autor posebno izjavljuje da je delo koje šalje njegov autorski rad, odnosno da poseduje autorska prava na romanu, kao i da ne krši autorska prava trećih lica, niti bilo koji drugi zakon. Delo - roman koji se šalje na konkurs - pre slanja ne sme da bude objavljen, odnosno uzimaju se u obzir samo do sad neobjavljena dela. Autor romana može da pošalje roman na konkurs samo uz pisanu saglasnost roditelja, staratelja ili zakonskog zastupnika. Ne postoji ograničenje koliko jedna osoba može da pošalje romana. Svi učesnici konkursa, koji su osvojili nagrade i poklone ne snose nikakve poreze, obaveze niti naknade direktno povezane sa poklonima i nagradama koje su osvojili. Prava, obaveze i odgovornost Organizatora Organizator proglašava pobednike konkursa mesec dana nakon završeka konkursa odnosno mesec dana po završetku prijema rukopisa. Autori romana koji su osvojili nagrade na konkursu biće kontaktirani nakon toga u vezi sa dogovorom oko potpisivanja autorskih ugovora, objavljivanja romana i preuzimanja nagrada. Imena nagrađenih autora biće objavljena na sajtu, na Facebook stranici kao i u medijima. Organizator može uz saglasnost pobednika da organizuje intervjue u cilju promocije konkursa. Organizator zadržava pravo da radove koji ne ispunjavaju uslove Konkursa, kao i radove koji budu poslati posle 15.04.2014. godine ne uzme u razmatranje i isključi ih iz nagradnog konkursa. Organizator ne snosi odgovornost ako učesnik ostavi pogrešne, nepotpune ili netačne podatke te zbog toga organizator ne može da ga kontaktira i da mu dodeli osvojenu nagradu. U tom slučaju prvu nagradu dobija drugoplasirani, odnosno trećeplasirani učesnik. Pravo izmene opštih pravila konkursa Zbog nepredviđenih okolnosti koje su van kontrole Organizatora i na koje Organizator ne može da utiče, nagradni konkus ili dodela nagrada može da bude odložena. Organizator će u tom slučaju, bez odlaganja, na veb sajtu www.samizdatb92.rs izdati saopštenje o tome. Prihvatanje pravila i uslova korišćenja Sve informacije o tome kako učestvovati u konkursu možete naći na sajtu www.samizdatb92.rs ili preko broja telefona +381 11 301 2000 odnosno e-mail adrese mladitalenti@b92.net. Pristankom na uslove korišćenja, učesnik u konkursu pristaje na sva pravila i garantuje da ispunjava uslove konkursa. Potvrđivanjem uslova korišćenja učesnik garantuje da ispunjava sve uslove učešća u konkursu.
