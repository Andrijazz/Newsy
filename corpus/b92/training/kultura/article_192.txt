> Izvor: B92
> Datum: petak 17.01.2014
> Rubrika: kultura
> Naslov: Kritičari izabrali  “12 godina ropstva“
> Članak:

Film "12 godina ropstva" (12 Years a Slave) proglašen je za najbolje ostvarenje na dodeli nagrada "Kritiks čojs" (Critics's Choice) koja je u četvrtak uveče, 16. januara, održana u Santa Moniki.

Film "Gravitacija" (Gravity) osvojio je nagrade u sedam kategorija, uključujući priznanja za najbolju glumicu (Sandra Bulok), najbolju režiju (Alfonso Kuaron) i za najbolji naučno-fantastični film. Film "Američka prevara" (American Hustle) osvojio je četiri nagrade, između ostalog za najbolju komediju i najbolju glumačku ekipu. Za svoju ulogu u tom filmu Ejmi Adams je dobila priznanje u kategoriji najbolja glumicu u komediji/mjuziklu. "12 godina ropstva" reditelja Stiva Makvina proglašen je za najbolji film i dobio je još dva priznanja - za najbolju epizodnu ulogu (Lupita Njong'o) i najbolji adaptirani scenario. Zahvaljujuchi ulozi u filmu "Dallas Buyers Club" Metju Mekonahi je dobio nagradu za najboljeg glumca, dok je nagrada za najbolju glumicu pripala Kejt Blančet za rolu u filmu "Blue Jasmine". Leonardo Di Kaprio osvojio je nagradu za najboljeg glumca u komediji za film "Vuk sa Vol Strita" (The Wolf of Wall Street). Udruženje američkih i kanadskih TV, radio i onlajn kritičara proglasilo je "Zaleđeno kraljevstvo" (Frozen) najboljim animiranim filmom, a "Blue is the Warmest Color" nagrađen je kao najbolji film na stranom jeziku.
