> Izvor: B92
> Datum:  
> Rubrika: kultura
> Naslov: NME: Najbolja pesma svih vremena je...
> Članak:

Pesmu "Smells Like Teen Spirit" grupe Nirvana muzički magazin NME proglasio je za najbolju pesmu svih vremena.

List je danas objavio listu 500 najboljih pesama svih vremena i u prvih pet su se našle i "Love Will Tear Us Apart" (Joy Division), "I Feel Love" (Dona Samer), "How Soon Is Now" (The Smiths) i na petom mestu "Last Nite" (The Strokes). "Smels Like Teen Spirit" jedna je od poslednjih pesama napisanih za Nirvanin album "Nevermind" kojim su se probili na tržište 1991. godine. NME ju je tada opisao kao "šok za sistem", a kao singl bila je na sedmom listu najslušanijih u Britaniji. Frontmenu Nirvane Kurtu Kobejnu pesma se ubrzo smučila. "Razumem da je sa komercijalne strane to dobra pesma, ali je previše uglađena za moj ukus", rekao je on 1993.

Listu NME sastavili su njihovi novinari tako što su sastavljali svoje liste 50 najboljih albuma. Te liste ukrštane su sa listama 50 najboljih pesama svake godine kako bi se stvorila lista od 500 najboljih pesama o kojima je ovaj uticajni muzički magazin pisao. U oktobru 2013. NME je proglasio "The Queen Is Dead" benda The Smiths najboljim albumom svih vremena.
