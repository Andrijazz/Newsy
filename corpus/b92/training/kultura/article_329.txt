> Izvor: B92
> Datum: utorak 28.01.2014
> Rubrika: kultura
> Naslov: Slaj i De Niro "u ringu" posle 30 godina
> Članak:

Od 30. januara u bioskope stiže dugo očekivani filmski hit "Povratak u ring" (The Grudge Match). U filmu glume dve velike holivudske legende - Silvester Stalone i Robert De Niro - u ulogama boksera veterana koji se vraćaju u ring za finalni meč nakon 30 godina.

Njih dvojica u filmu glume dve velike bokserske legende koje trpe dugogodišnje rivalstvo i napokon se odlučuju za konačni meč koji će doneti presudu ko je bolji u ringu. Film je prepun zabavnih scena koje obiluju humorom i nezaboravnim "šmekom" oba glumca koji polako postaju vredni holivudski oldtimeri.

Kao jedan od kurioziteta filma je da su oba glumca tokom snimanja filma bila podvrgnuta snažnom fizičkom treningu i boks pripremama slavnog holivudskog trenera Sema Brikstona. Trening i fizičke pripreme i nisu toliko teško pripale legendama, ali poseban i veoma strog režim ishrane jeste.

Robert De Niro je pridržavajući se specijalnog režima ishrane izgubio jedan deo viška kilograma, dok je slavni Slaj već navikao na poseban režim pa mu to i nije negde teško palo.. 