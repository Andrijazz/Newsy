> Izvor: B92
> Datum: petak 7.03.2014
> Rubrika: kultura
> Naslov: Vodimo vas na „Merlinkinu ispovest“
> Članak:

Predstava "Merlinkina ispovest", po tekstu Miladina Ševarlića i u režiji Stevana Bodrože, biće ponovo izvedena na sceni Doma omladine Beograda 9. i 23. marta od 20 časova.

"Merlinkina ispovest", u formi stilizovane monodrame sa dva glumca i muzikom, koju uživo izvodi gudački kvarter White Witches, prati životnu priču Vjerana Miladinovića Merlinke, tragično ubijenog transvestita prostitutke, zvezde Žilnikovog filma "Marble Ass", nezaobilazne figure beogradskog javnog života devedesetih godina prošlog veka. U predstavi igraju Čarni Đerić i Aleksandar Trmčić, scenografiju i kostim potpisuje Antun Marohnić, producent je Predrag Azdejković, a tekst su adaptirali Olga Dimitrijević i Stevan Bodroža. Predstava je realizovana uz podršku Vlade Republike Srbije - Kancelarije za ljudska i manjinska prava i Ambasade Kraljevine Holandije. Publika i kritika imaju samo reči hvale za ovaj komad, a sva prethodna izvođenja bila su rasprodata. Pored Beograda, predstava je premijerno izvedena i u Lazarevcu, 13. februara. Predstava je nastala u produkciji GLIC-a, Prvog prigradskog pozorišta Lazarevac, Teatra Puls i Doma omladine Beograda. Ograničen broj ulaznica za martovska izvođenja, po ceni od 400 dinara, je u prodaji preko Eventim mreže.
B92 i Dom omladine Beograda poklanjaju vam 3x2 karte za izvođenje predstave "Merlinkina ispovest" zakazano za 9. mart. Ukoliko želite da osvojite ulaznice, prijavite se na karte@b92.net, ostavite ime i prezime i broj kontakt telefona, a u subjektu poruke obavezno upišite MERLINKINA ISPOVEST. Dobitnici će biti obavešteni putem mejla, a njihova imena biće na spisku gostiju DOB-a, gde je potrebno da se jave pre početka predstave.
B92 i Dom omladine Beograda poklanjaju vam 3x2 karte za izvođenje predstave "Merlinkina ispovest" zakazano za 9. mart.
Ukoliko želite da osvojite ulaznice, prijavite se na karte@b92.net, ostavite ime i prezime i broj kontakt telefona, a u subjektu poruke obavezno upišite MERLINKINA ISPOVEST.
Dobitnici će biti obavešteni putem mejla, a njihova imena biće na spisku gostiju DOB-a, gde je potrebno da se jave pre početka predstave.. 