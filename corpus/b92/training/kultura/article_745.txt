> Izvor: B92
> Datum: petak 7.03.2014
> Rubrika: kultura
> Naslov: Drugi BIF – nedelja u znaku irske kulture
> Članak:

Drugi Beogradski irski festival održaće se od 13. do 18. marta, a vrhunac manifestacije predstavlja nastup čuvene irske plesne trupe "Lord of the dance," 18. marta u Kombank Areni.

Ovogodišnji, drugi po redu BIF, održaće se u vreme najvećeg irskog nacionalnog praznika Dana Svetog Patrika. Biće to prilika da se na jednom mestu otkrije irska kultura i istovremeno istraže irsko-srpske veze širom Evrope. U fokusu će biti ples, pa će publika imati priliku da vidi nastup Erine se po promotivnoj ceni tradicionalni irski obrok, hrskavo jelo zvano Fish and Chips (riba sa pomfritom) kao i pita sa viskijem, dok će vas na istom mestu dočekati i izložba fotografija Dermonta Kelija, ali i muzička podloga DJ Supercuta.

Poklonici pisane reči imaće priliku 14. marta na Filološkom fakultetu da se upoznaju sa delom irskog pisca Hjuberta Batlera, koji je živeo u Jugoslaviji i napisao više od 60 eseja o Balkanu. Slucinima u Jugoslaviji za vreme Drugog svetskog rata. Svake večeri festivala u Muzeju Jugoslovenske Kinoteke moći ćete da vidite po dva irska filma najnovije produkcije, a reditelj filma "Crni led" Džoni Gogen doći će na projekciju svog filma u subotu 15. marta. Black Turtle bar i mini pivara napraviće irski specijalitet - zeleno pivo za zabavu povodom 17. marta, Dana Svetog Patrika. Najpoznatiji irski praznik u baru Black Turtle proslaviće i plesači čuvene svetske plesne atrakcije "Lord of the dance". Biće to jedinstvena prilika da se prisustvuje tipičnoj irskoj zabavi u srcu Beograda sa obiljem pesme i plesa.

Majstori plesa "Lord of the dance" na dan nastupa u Kombank Areni, 18. marta, svoje veštine podeliće srpskim plesačima i muzičarima u okviru plesne i muzičke radionice. Najpoznatiji "leteći Irci" preneće našim izvođačima tajne uspeha i dugogodišnje predanosti ovom plesu. "Postoji neka toplina koja izbija iz našeg plesa i koja prija ljudima iz celog sveta. Oduvek sam znao da će biti tako čim se popnemo na scenu i izađemo pred publiku. I eto, ispostavilo se da smo zaista imali sreće", kazao je u intervjuu za B92 osnivač ove plesne trupe Majkl Fletli. Ceo intervju možete pročitati OVDE. Nastup "Lord of the dance" zaokružiće ove živopisne dane irske kulture u Beogradu u okviru kojih će svako osetiti pravi irski duh i magiju.
