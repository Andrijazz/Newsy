> Izvor: B92
> Datum: petak 28.02.2014
> Rubrika: kultura
> Naslov: Stuttgart Online - "Da je nađe" (VIDEO)
> Članak:

Beogradski duo Stuttgart Online objavio je spot za singl "Da je nađe" koji je nastao u saradnji sa gitaristom Draganom Kneževićem (ex Obojeni program, sada u bendu Artan Lili).

"Da je nađe" predstavlja nastavak kolaboracije benda sa gostujućim muzičarima (u prošlom singlu "Zašto ćutiš kada mnogo toga znaš" je gostovao Oliver Svilan iz benda Kriške). Pesmu je snimio i producirao Ivan Petrović u studiju "Kod Petrovića" u Bigzu. Spot je snimljen u kultnom klubu 20/44 u Beogradu, a kao i u prethodnom spotu režiju i kameru potpisuje Miloš Gojković dok je montažu uradila NaGaZ. "Grupa se od srca zahvaljuje svima koji su učestvovali u ovom malom kulturnom poduhvatu. Do sledećeg singla, do sledećeg hita, pozdravljaju Vas Vaši Štutgarti!", kažu članovi benda Stuttgart Online, Marko Barišić i Bojan Slačala.
