> Izvor: B92
> Datum: petak 10.01.2014
> Rubrika: kultura
> Naslov: Igra prestola: Nova sezona počinje 7. aprila
> Članak:

Nova, četvrta sezona planetarno popularne serije "Igra prestola" premijerno će početi da se prikazuje 7. aprila na televiziji HBO.

Serija "Igra prestola" adaptacija je romana Džordža R.R. Martina (koji je u Srbiji objavila "Laguna") i postala je veliki hit među publikom od početka prikazivanja 2011. osvojivši brojne nagrade uključujući Zlatne globuse, Emije i Bafta priznanja. PROČITAJTE: Zavirite iza kulisa serije "Igra prestola" Budući da ova serija ima i titulu najviše umnožavane u piratskim verzijama u 2013. među korisnicima "Pirate Baya" i "Bittorrenta", sasvim je izvesno da će i nove epizode biti dostupne za ilegalno preuzimanje sa interneta u roku od nekoliko sati nakon prikazivanja. Kako prenose elektronski mediji, u četvrtoj sezoni biće uvedeni novi likovi, a najavljeno je i da će članovi benda Sigur Ros imati male uloge u seriji. PROČITAJTE: Šta nas čeka u 4. sezoni "Igre prestola"? Razlog tome je što su tvorci serije David Beniof i Den Vajs veliki ljubitelji ovog islandskog benda i slušali su njihovu muziku dok su snimali na Islandu. Ovo ipak nije prvi put da se "Igra prestola" vezuje za muzičare. Grupe The National i The Hold Steady pisali su pesme za saundtrek serije, a bubnjar Vil Čempion (Coldplay) i Geri Lajtbodi (Snow Patrol) imali su manje uloge u trećoj sezoni. Najavni trejler za novu sezonu biće predstavljen 12. januara. PROČITAJTE: Džordž RR Martin - Ples sa zmajevima
