> Izvor: B92
> Datum: sreda 26.02.2014
> Rubrika: kultura
> Naslov: V.I.P, Struka i Lud u petak u Božidarcu
> Članak:

Ovog petka, 28. februara, na programu je Vračar Raps. U centru za kulturu ,,Božidarac" nastupiće najjača postava "Bassivity Music-a", sinonima za revoluciju domaće hip-hop scene: V.I.P, Struka i Lud.

,,Odavno nismo nastupali u ovoj postavi, pa publiku Vračar Rocks festivala ovog petka očekuje sjajna žurka! Pošto imamo puno pesama koje smo zajedno stvarali, set lista će se bazirati upravo na njima, a biće tu i hitova svakoga od nas posebno. U ,,Božidarcu" nam je svaki dosadašnji nastup bio odličan i mislimo da ljudi odlično znaju šta ih čeka!" poručuju V.I.P-ovci Relja i Ikac, i Struka i Lud! Za Struku kažu da je ,,jedan od najboljih rep izvođača na našim prostorima i da će mu kruna na glavi stajati još dugo, dugo vremena", V.I.P. su izvođači koji pomeraju standarde vezane za produkciju domaće hip-hop muzike i pridružiće se Struci na sceni Božidarca zajedno sa višestruko talentovanim Ludom. Ulaznice su u prodaji u Felix Shop-u (TC Sremska, I sprat) po pretprodajnoj ceni od 400 dinara, dok će na ulazu u ,,Božidarac" ulaznice koštati 500 dinara. Koncert počinje u 20h.
