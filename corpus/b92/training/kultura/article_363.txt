> Izvor: B92
> Datum: petak 31.01.2014
> Rubrika: kultura
> Naslov: Željka Zdjelar kao Karmen u Narodnom pozorištu
> Članak:

Mecosopran Željka Zdjelar premijerno će nastupiti kao Karmen u sredu, 5. februara na Velikoj sceni Narodnog pozorišta u operi Žorža Bizea "Karmen", najavio je danas nacionalni teatar.

Prvi put u ulozi Mikaele nastupiće stalna članica Opere Narodnog pozorišta sopran Aleksandra Stamenković Garsija, dok će mladi solo pevač bariton Marko Kalajanović prvi put nastupiti u ulozi Eskamilja. Pored umetnika koji će prvi put pevati ove uloge u "Karmen" kao solisti nastupiće i Janko Sinadinović (Don Hoze), Ivanka Raković Krstonošić (Fraskita), Ljubica Vraneš (Mercedes), Darko Đordjević (Remendado), Pavle Žarkov (Dankairo), Vuk Zekić (Morales), Vuk Matić (Zuniga). U predstavi učestvuju Orkestar, Hor i baletski ansambl Narodnog pozorišta a drigent će biti Ana Zorana Brajović. Scenograf je Geroslav Zarić a kostimograf Katarina Grčić Nikolić. Opera u četiri čina "Karmen" po noveli Merimena u režiji Nebojše Bradića, premijerno je izvedena u Narodnom pozorištu 24. i 25. marta i 7.aprila 2012. godine u tri premijerne podele. Stalna članica Opere Narodnog pozorišta Zdjelar u Bizeovoj "Karmen" nastupala je ulozi Mercedes a u sredu, 5. februara premijerno će nastupiti u naslovnoj ulozi.
