> Izvor: B92
> Datum: ponedeljak 10.02.2014
> Rubrika: kultura
> Naslov: "Lego" film počistio bioskopske blagajne
> Članak:

Animirani film "Lego" tokom prvog vikenda prikazivanja u SAD zaradio je 69.1 milion dolara piše Holivud Reporter, a prenosi Gardijan.

Ovaj film je ostvario najveću zaradu na početku 2014. godine čime se nastavlja uspeh prošlogodišnjeg "februarskog" filma "Frozen" koji je zaradio 67.3 miliona dolara i ostvarenja "Despicable Me 2" sa 83.5 miliona dolara čime se potvrđuje da su animirani filmovi veliko tržište. Međutim, istraživanja kažu da nisu samo deca i njihovi roditelji ti koji su posetili bioskope u SAD, već je veliki deo publike filma "Lego" odrastao. Reditelji ove avanturističke komediju su Fil Lord i Kristofer Miler, a glasove su Lego junacima pozajmili poznati glumci Kris Prat, Elizabet Banks, Ccarli Dej, Vil Arnet, Morgan Frimen i drugi. Priča govori o zlikovcu gosp' Diši koji dovodi ceo lego svet u opasnost pošto hoće da ga zauzme i o običnom "čoveku" Emetu, graditelju iz Lego grada koji će morati da spasi taj svet. Glavnog junaka odiseja vodi sa odlučnom Opasnicom kroz Lego svemir u kojem se udružuje s ljudima iz svih Lego svetova - astronautom Benijem, super herojem Betmenom, dobrim čarobnjakom Vitruvijusom i drugim. Animirani 3D film "Lego", u našoj zemlji, distribuirala je kuća "Blitz Film i Video" i od 6. februara se nalazi u bioskopima širom naše zemlje.
