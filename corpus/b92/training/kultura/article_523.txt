> Izvor: B92
> Datum: nedelja 16.02.2014
> Rubrika: kultura
> Naslov: "Montevideo" gledalo 400.000 ljudi
> Članak:

Film "Montevideo, vidimo se!", u režiji Dragana Bjelogrlića i u produkciji "Intermedia Network", je za samo mesec dana od premijere, u beogradskom Sava Centru, videlo 400 000 gledalaca.

Film "Montevideo, vidimo se!", u režiji Dragana Bjelogrlića i u produkciji "Intermedia Network", je za samo mesec dana od premijere, u beogradskom Sava Centru, videlo 400 000 gledalaca. "Montevideo, vidimo se!" prikazuje se u bioskopima širom Srbije i Crne Gore kao i u Republici Srpskoj. Makedonska premijera je bila održana 12. februara u Skoplju, gde su po završenoj projekciji članovi filmske ekipe izašli na poklon i bili nagrađeni gromoglasnim aplauzom publike. U martu se očekuju premijere u Zagrebu i Ljubljani nakon čega će krenuti redovna bioskopska distribucija filma po Hrvatskoj i Sloveniji. Planirano je da krajem marta ovaj film bude i na repertoaru austrijskih bioskopa. PROČITAJTE: "Montevideo" postaje globalna priča "Montevideo, vidimo se!" drugi je deo filma "Montevideo, Bog te video!" iz 2010. godine. Rađen je prema scenariju Dragana Bjelogrlića, Ranka Božića i Dimitrija Vojnova, zasnovanom na istoimenoj knjizi sportskog novinara Vladimira Stankovića. Govori o učešću domaće fudbalske reprezentacije na Prvom zvaničnom svetskom prvenstvu u Montevideu, 1930. godine. Inspirisana istinitim događajima ovo je priča o istorijskom uspehu domaćeg sporta i nastavak prvog filma koji je opisivao dešavanja koja su prethodila samom Prvenstvu. U glavnom gradu Urugvaja, nakon napornog tronedeljnog putovanja preko Atlanskog okeana, prva formirana reprezentacija tadašnje Kraljevine Jugoslavije našla se među učesnicama Prvog svetskog prvenstva. Ekipa iz jedne male balkanske zemlje, kojoj svi daju minimalne šanse za uspeh, žrebanjem dobija za protivnike glavnog favorita prvenstva, reprezentaciju Brazila.
