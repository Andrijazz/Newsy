> Izvor: B92
> Datum: petak 31.01.2014
> Rubrika: kultura
> Naslov: Salon knjige i grafike u Pirotu
> Članak:

Petnaesti po redu Salon knjige i grafike u Pirotu koji će biti održan od 7. do 15. februara u hali "Kej" u Pirotu otvoriće aktuelni dobitnik NIN-ove nagrade Goran Gocić, izjavio je direktor Doma kulture u Pirotu Miško Ćirić.

Prema njegovim rečima, na ovogodišnjem sajmu osim Gocića, ljubitelji pisane reči moći će da vide veliki broj promocija poznatih domaćih autora poput Jovana Deretića, Dejana Stojiljkovića, Jelene Bačić Alimpić i mnoge druge. "Cena karata kao i prošle godine biće 30 dinara za decu, 50 za odrasle i 100 dinara za celu porodicu. Imaćemo 26 izdavača na 32 štanda, a ove godine po prvi put će se pirotskoj publici svojim izdanjima predstaviti Izdavačka kuća "Novosti", kazao je Ćirić.
