> Izvor: B92
> Datum: petak 17.01.2014
> Rubrika: kultura
> Naslov: “Čudesna šuma” ponovo na velikom platnu
> Članak:

Kultni jugoslovenski animirani dugometražni film "Čudesna šuma", reditelja Milana Blažekovića, biće prikazan 18. januara (17h) u Domu kulture Studentski grad u Beogradu.

Film uz koji su odrasle generacije nastao je 1986. godine u jugoslovensko-američkoj koprodukciji i ubrzo je postao jedan od gledanijih domaćih animiranih filmova. Priča se odvija u Čudesnoj šumi, mestu punom srećnih životinja, koju štiti čarobni hrast koji, navodno, pruža zaštitu svakome ko se skloni ispod njega. Jednog dana, u šumu dolazi slikar Paleta koji usni ispod čarobnog hrasta. Kad se probudio, saznaje da mu je hrast dao moć da priča sa životinjama i stvara čarolije sa svojim kistom. Ubrzo upoznaje neke od stanovnika šume kao što su dabar Oštrozub, medved Mate, lija Lili i ježevi Do, Re i Mi. Nakon uspeha koji je zabeležila "Čudesna šuma", 1990. godine snimljen je i nastavak po imenu "Čarobnjakov šešir". "Čudesna šuma" se u DKSG-u prikazuje zahvaljujući ljubaznosti produkcije "Kroatija film", a ulaz je slobodan.
