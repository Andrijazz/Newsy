> Izvor: B92
> Datum: ponedeljak 10.03.2014
> Rubrika: kultura
> Naslov: Britanski džezeri Empirical na Nišvilu
> Članak:

Grupa Empirical, cenjeni i nagrađivani, britanski džez sastav nastupiće na ovogodišnjem Nišville jazz festivalu, u subotu 16. avgusta.

Pažnju su privukli već prvim albumom koji proglašen džez albumom godine u izboro "Mojo" magazina, odnosno, albumom godine u izboru specijalizovanog "Jazzwise" magazina, a na dodeli MOBO nagrada 2010. godine -proglašeni su za najbolji jazz sastav. Sastav Empirical je osnovan 2007. godine pod okriljem "Tomorrow In" (2009), "Elements of Truth" (2011) i aktuelni dupli CD "Tabula Rasa" koji je prošle godine, kao i prethodna dva, objavljen na etiketi "Naim jazz records". Naziv benda nije nimalo slučajan jer "empiričari" svoj umetnički koncept baziraju upravo na eksperimentisanju i "posmatranju rezultata" muzičkih opita, odnosno, iskustava stečenih na osnovu toga. Njihov originalan, svež i sofisticiran post- bop stil, u koji znalački inkorporiraju elemente klasičnih, afričkih i kubanskih oblika, naišao je na nepodeljeno odbravanje sa obe strane Atlantika. Jedna od glavnih karakteristika sastava je da se njihov izraz ne bazira ni na jednom određenom instrumentu koji bi imao centralnu ulogu, već je doprinos svih članova i bukvalno podjednako važan. Tokom najave ovog sastava na drugom, od dva nastupa na čuvenom Newport festivalu, Jason Olaine potpredsednik programskog saveta tog festivala, podsetio je da su 2008. godine, kada su nastupili kao predgrupa ispred sastava The Bad Plus, Empirical doživeli stajaće ovacije - što je ponovo bio slučaj i na završetku prošlogodišnjeg nastupa, ali i na svim nastupima tokom prošlogodišnje severno američke turneje.
