> Izvor: B92
> Datum: petak 14.02.2014
> Rubrika: kultura
> Naslov: Koncert Josipe Lisac uživo na radiju B92
> Članak:

Radio B92 svoje slušaoce ovog Dana zaljubljenih obradovaće posebnim muzičkim doživljajem - prenosom koncerta Josipe Lisac iz Centra Sava - i tako nastaviti tradiciju da na radio talasima predstavi uživo najznačajnije muzičke događaje ne samo kod nas, već i u regionu.

"Već sad sa nestrpljenjem očekujem povratak u Sava centar, da zatvorimo uzajamni krug primanja i davanja. Koliko god dajem, toliko i primam. Doćiće toliko ljudi koje ne poznajem, ali koji poznaju moju muziku, i mene kroz nju, toliko dobro, možda i bolje nego oni koji su kraj mene! To je fascinantno. To su prijateljstva koja se stvaraju kroz muziku", kaže Josipa pred spektakl za koji su, prošle godine, karte bile rasprodate desetak dana unapred. -- Pročitajte i Josipa Lisac: Reanimacija romantike -- Ove godine, za sve one koji nemaju ulaznice, uživanje u izvedbi jedne od retkih istinskih muzičkih diva sa ovih prostora, neće izostati, zahvaljujući radiju B92 - na talasima naše stanice slušaćemo zajedno neke od njenih najvećih hitova poput "Magla", "Hir, hir, hir", "Gde Dunav ljubi nebo","Boginja" i "Danas sam luda". Početak prenosa 20.00 časova, u petak 14. februara na frekvencijama radija B92 širom Srbije.
