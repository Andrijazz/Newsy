> Izvor: B92
> Datum: ponedeljak 27.01.2014
> Rubrika: kultura
> Naslov: "Merlinkina ispovest" u četvrtak premijerno
> Članak:

Premijera predstave "Merlinkina ispovest" biće izvedena u četvrtak, 30. januara, od 20 časova u sali Amerikana, Domu omladine Beograda.
Ograničen broj ulaznica za premijeru, po ceni od 500 dinara, kao i ulaznice za reprize (7. i 10. februar), po ceni od 400 dinara, su u prodaji na Blagajni DOB i preko mreže Eventim.
Ograničen broj ulaznica za premijeru, po ceni od 500 dinara, kao i ulaznice za reprize (7. i 10. februar), po ceni od 400 dinara, su u prodaji na Blagajni DOB i preko mreže Eventim.
U režiji Stevana Bodrže, Merlinkinu ispovest je pisao Miladin Ševarlić. Predstavu prati uživo muzika u izvođenju gudačkog kvarteta "White Witches", koji svira hitove devedesetih u klasičnoj obradi. "Ova monodrama rađena je prema autobiografiji transvestita Vjerana Miladinovića 'Terezin sin'. Knjigu sam dobio od autora početkom 2003. godine. Bilo je to u Narodnoj opservatoriji, na Kalemegdanu, gde je Miladinović našao utočište i posao. Prebivao je u stančiću, u Planetarijumu, u Donjem gradu. Tekst je proizašao iz našeg tadašnjeg dogovora", kaže Ševarlić. "Nikada Vjerana nisam doživljavao kao nekog narodnog heroja LGBT populacije. Takođe me nikada nije posebno uveseljavala njegova scenska persona, kroz koju je on tražio prihvatanje, potvrdu da to čime se bavi nije pogrešno i nije za osudu. Vjeran je meni fascinantan iz sasvim drugih razloga. Čitajući ovu dramatizaciju njegove autobiografije imao sam utisak da je Vjeran poput parčeta nekog razbijenog ogledala. U tom parčetu, koje je zauvek izgubilo mogućnost da pruži jasan i celovit odraz, ogleda se raspad jednog karaktera, jedne porodice i jednog društva." "Od samog početka svog života tretiran kao biće obeleženo sramotom (odbačeno i neželjeno dete), on se identifikovao sa ulogom antiheroja i tu ulogu je nosio kroz život. Odbacivanje je postalo model svih njegovih odnosa, kako ga je odbacila majka, otac i njegova porodica, tako su ga odbacivale i mnogobrojne mušterije nakon što bi ga upotrebile." objašnjava Bodrža svoje viđenje i dodaje: "Vjeran je potresna slika traganja za ljubavlju na pogrešnim mestima, on otelotvoruje tragične sudbine svih onih osoba koje su imale potencijala, darova, mentalnih i svih drugih sposobnosti da žive ispunjeniji i srećniji život ali se to ipak nije desil"a.
Scenografija i kostim: Antun Marohnić. Producent: Predrag Azdejković Adaptacija teksta: Olga Dimitrijević, Stevan Bodroža Igraju: Čarni Đerić i Aleksandar Trmčić Produkcija: Gej lezbejski info centar, Dom omladine Beograda, Prvo prigradsko pozorište Lazarevac, OF Beograd "Puls teatar"*. Podrška: Vlada Republike Srbije - Kancelarija za ljudska i manjinska prava, Ambasada Kraljevine Holandije
Scenografija i kostim: Antun Marohnić. Producent: Predrag Azdejković Adaptacija teksta: Olga Dimitrijević, Stevan Bodroža Igraju: Čarni Đerić i Aleksandar Trmčić Produkcija: Gej lezbejski info centar, Dom omladine Beograda, Prvo prigradsko pozorište Lazarevac, OF Beograd "Puls teatar"*. Podrška: Vlada Republike Srbije - Kancelarija za ljudska i manjinska prava, Ambasada Kraljevine Holandije
"Zašto? Odbacivanje, neuklopljenost, nerazumevanje ili možda, na najdubljem nivou, neprihvatanje sebe samog, tragično samoodbacivanje nastalo kao internalizovani odgovor na odbacivanje od strane okoline koje se desilo vrlo, vrlo rano u životu? Kod Vjerana mi je posebno potresna čežnja za ljubavlju koja isijava iz svake njegove rečenice, iz svake njegove misli, bila ona ispovedna, bila ona obraćanje Bogu ili pak ispunjena gomilom psovki kojima je želeo da šokira i privlači pažnju. Biće koje je toliko čeznulo za ljubavlju, duboko, do same svoje srži, i u toj čežnji koja se nikada nije ostvarila tragično sagorelo, zaslužuje da se njime bavi umetnost, postavljajući svoja večna pitanja koja večno i ostaju bez valjanog odgovora, o ljubavi, čežnji, autodestrukciji, usamljenosti, patnji..." Čini mi se da ljudi poput Vjerana postoje upravo zato da bi u svom životu odslikali sve fundamentalne probleme ljudske egzistencije, da bi poslužili kao neki tragični primer, kao ogledalo koje će zauvek zarobiti našu pažnju, vraćati nas sebi kako bismo u tragizmu njihove sudbine reflektovali i proveravali sopstveni tragizam koji teško da ikad može da se poredi sa njihovim...", zaključuje reditelj.
