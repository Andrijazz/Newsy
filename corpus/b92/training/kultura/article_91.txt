> Izvor: B92
> Datum:  
> Rubrika: kultura
> Naslov: Još 3 prevoda za Prodanovićeve romane
> Članak:

Romani Milete Prodanovića doživeli su proteklih meseci izdanja na mađarskom, ukrajinskom i bugarskom jeziku, saopštila je izdavačka kuća Arhipelag.

Roman "Vrt u Veneciji" objavljen je u Mađarskoj i Bugarskoj. Mađarsko izdanje romana objavila je Izdavačka kuća Harmatan iz Budimpešte u prevodu Gabora Čordaša. Bugarsko izdanje romana nedavno je objavio izdavač Ergo iz Sofije u prevodu Rusanke Ljapove. Prodanovićev roman "Ultramarin" objavljen je na ukrajinskom jeziku u izdanju Tempore iz Kijeva. Roman je na ukrajinski prevela Ljudmila Nedaškivska. Za roman Milete Prodanovića "Arkadija", koji je nedavno objavljen, već postoji interesovanje nekoliko stranih izdavača, piše u saopštenju Arhipelaga.
