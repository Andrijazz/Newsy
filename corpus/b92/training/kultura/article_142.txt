> Izvor: B92
> Datum: ponedeljak 13.01.2014
> Rubrika: kultura
> Naslov: Šetnja kroz virtuelni pejzaž Nikole Kolje Božovića
> Članak:

U Salonu Muzeja savremene umetnosti (Pariska 14) u petak 17. januara u 19h biće otvorena izložbe "Fantazmi na točkovima" Nikole Kolje Božovića. Izložba traje do 16. februara, a kustos je mr Mišela Blanuša.

Izložbom "Fantazmi na točkovima" Nikola Kolja Božović prikazuje rezultate svog umetničkog istraživanja različitih st. Nikola Kolja Božović (1975) je diplomirao i magistrirao na Fakultetu primenjenih umetnosti u Beogradu. Na istom fakultetu radi kao docent. Član je i jedan od osnivača grupe HYPE i Asocijacije Umetnost realnosti. Od 1999. godine izlaže na samostalnim i grupnim izložbama i počinje saradnju sa Galerijom "Zvono" koja ga predstavlja na međunarodnim izložbama i sajmovima savremene umetnosti u Beču, Kelnu i Moskvi. Dobitnik je nagrade za studentski crtež (1999), nagrada Zlatna paleta (2001) i Beli anđeo (2001), kao i počasne nagrade Centro-periferia (izložba osamnaest odabranih mladih umetnika iz celog sveta, Federculure, 2007. Rim). Dobitnik je stipendije fondacije The Pollock - Krasner Foundation (2011). Član je Udruženja likovnih umetnika Srbije. Njegova dela se nalaze u RADIX kolekciji u Beogradu, Muzeju grada Beograda, Borusan kolekciji u Istanbulu i dr.
