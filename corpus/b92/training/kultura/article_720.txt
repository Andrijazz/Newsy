> Izvor: B92
> Datum:  
> Rubrika: kultura
> Naslov: Štrajk Baleta Narodnog pozorišta završen
> Članak:

Posle nekoliko pisama i saopštenja završena je obustava rada honorarnih saradnika Narodnog pozorišta, obaveštena je javnost novim saopštenjem NP-a.

U pisanom obraćanju javnosti navodi se: "Narodno pozorište sa zadovoljstvom obaveštava javnost da je rešen problem obustave rada honorarnih saradnika Baleta, najavljen kao posledica neisplaćenih honorara od početka godine. Na ovaj način, zahvaljujući angažovanju svojih resursa kao i razumevanju i umetničkoj posvećenosti mladih baletskih umetnika čija egzistencija je bila dovedena u pitanje, Narodno pozorište će nastaviti sa planiranim realizovanjem najavljenog repertoara, kao i svih predviđenih premijernih i drugih projekata. Narodno pozorište se zahvaljuje svojoj vernoj publici i prijateljima na podršci, a svojim saradnicima na strpljenju i poverenju." U potpisu je Uprava Narodnog pozorišta. -- Pročitajte i NP: Balet u štrajku, ministarstvo kulture zabrinuto --
