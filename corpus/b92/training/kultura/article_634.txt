> Izvor: B92
> Datum: sreda 26.02.2014
> Rubrika: kultura
> Naslov: Umesto okupljanja Oasis - reizdanje "Definitely Maybe"
> Članak:

Iako je jedan post na zvaničnom Instagram profilu benda "Oasis" zapalio internet i teorije o novom okupljanju braće Galager, od toga nema ništa.

Ipak, najavljeno je da će njihov debitantski album "Definitely Maybe" biti reizdat 19. maja, tačno 20 godina nakon što se prvi put pojavio u prodavnicama. Kako prenosi "Gardijan", remasterovana verzija čuvenog albuma biće prodavana kao CD i digitalno izdanje, dodatak će biti retki i neobjavljeni snimci, a planirana je i posebna verzija za kolekcionare u kojoj će se sav dodatni sadržaj naći na tri diska, uz bonus 12" vinil LP. Osim toga, Oasis će izdati i pesmu "Supersonic" na vinilu na Dan prodavnica ploča 19. aprila, dok posebnu poslasticu predstavljaju replike demo kasete benda iz 1993. godine, koja je tada napravljena samo u osam primeraka. One se mogu naručiti preko novog zvaničnog sajta sa ranije neobjavljenim materijalom, koji je zbog navale trenutno oboren. Inače, reizdanje albuma "Definitely Maybe" prvo je u nizu, jer će se ove godine pojaviti i "Whats The Story (Morning Glory)?" and "Be Here Now". O novom okupljanju benda i "zakopavanju ratnih sekira" često se pričalo ranije, ali je Noel Galager uprkos nekim Lijamovim izjavama odbacio tu mogućnost u avgustu prošle godine.

Evo i liste pesama koje će biti objavljene: Disk 1 1. Rock  Roll Star Supersonic 12" singl, vinil (ograničeno izdanje) A: Supersonic B1. Take Me Away B2. I Will Believe (Live)
