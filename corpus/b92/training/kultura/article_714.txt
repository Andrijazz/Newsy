> Izvor: B92
> Datum: sreda 5.03.2014
> Rubrika: kultura
> Naslov: Adam Bejer 11. aprila u Beogradu
> Članak:

Glavna figura spektakularnog zatvaranja zimskog serijala "Lucky Records" žurki biće švedski producent i didžej Adam Bejer. Istinska zvezda scene i jedan od osnivača modernog tehno zvuka nastupiće 11. aprila u beogradskom KPGT-u.
Ograničeni broj ulaznica za tehno šou je u prodaji po promotivnoj ceni od 890 dinara na svim prodajnim mestima Eventima, kao i na biletarnicama Doma Omladine Beograda i Kombank Arene.
Ograničeni broj ulaznica za tehno šou je u prodaji po promotivnoj ceni od 890 dinara na svim prodajnim mestima Eventima, kao i na biletarnicama Doma Omladine Beograda i Kombank Arene.
I to nije sve, jer organizatori u narednim danima tajnovito najavljuju nastup još jednog stranog izvođača koji će prodrmati publiku uz Bejera. Adam Bejer iza sebe ima izuzetno plodnu i uspešnu karijeru koja traje skoro dvadeset godina i u okviru koje je nekoliko puta redefinisao svoj zvuk, udarajući temelje novim trendovima u muzici. Bejer, jedan od najvećih autoriteta u svetu tehno muzike, uvek je važio za inovatora, što mu je donelo mogućnost da postane jedan od najredovnijih gostiju za miks pultovima najboljih svetskih klubova i najznačajnijih muzičkih festivala. Važi za jednog od osnivača švedske škole tehna, čije temelje je postavio zvuk njegovih izdavačkih kuća Truesoul, Madeye i Drumcode. Njegov nastup može da se nazove Drumcode spektaklom, jer publici donosi ekskluzivni presek najnovijih muzičkih trendova, ali i klasičnih, tvrdih izdanja sa čuvene etikete. Najveći globalni portal koji se bavi promocijom i prodajom izdanja elektronske muzike "Beatport", nominovao je Drumcode za najbolju izdavačku kuću godine, dok je sam Bejer poneo nominaciju za najboljeg tehno didžeja u okviru International Dance Music Awards. Njegovu emisiju "Drumcode FM" prenosi 59 radio stanica širom sveta, dok istovremeno beleži više od 5 miliona preuzimanja sa interneta. "Uspeh i priznanja svakako prijaju, ali meni je najbitnije da je svako od nas nominovanih dao sopstveni pečat sceni, koja je danas veća nego što smo ikada mogli da sanjamo. Važno je da svi zajedno idemo napred, ali i da negujemo zvuk koji nas je stvorio, da se ne zaboravi odakle smo potekli", tvrdi Bejer. Tehno superstar dolazi u Beograd direktno sa velike turneje po Americi, gde nastupa sa zvezdama Drumcode etikete kao što su Džozef Kapriati (Joseph Capriati) i Ida Engberg. Uz zvezdu večeri nastupiće Speedy, koji najavljuje specijalno iznenađenje za publiku u narednim danima.
