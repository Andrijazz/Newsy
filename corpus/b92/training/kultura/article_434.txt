> Izvor: B92
> Datum: petak 7.02.2014
> Rubrika: kultura
> Naslov: Grupe Verglšpil i Seine u KC REX 15. februara
> Članak:

Grupa Verglšpil sa gostima iz Varaždina Seine održaće koncert u KC REX u subotu 15. februara od 20h.
KONCERT: VERGLŠPIL POZIVA U GOSTE SEINE KC REX, SUBOTA 15. FEBRUAR 20h Ulaznica: 200 dinara
KONCERT: VERGLŠPIL POZIVA U GOSTE SEINE KC REX, SUBOTA 15. FEBRUAR 20h Ulaznica: 200 dinara
Beogradsko-pančevačko-pirotsko-zagrebački bend Verglšpil prvi put se samostalno predstavlja na koncertu u Kulturnom centru Rex, nakon veoma uspešnog nastupa na prošlogodišnjem Festivalu uličnih svirača i na nekoliko drugih događaja. U goste im dolazi varaždinski dvojac Seine koji će, iako stariji po stažu, takođe prvi put nastupiti u Beogradu. Ako Verglšpil svoju muziku voli da opisuje kao world-punk, Seine svoju opisuju kao ekspresivni romantični folk. Harmonika tamo, harmonika ovde, valcer tamo, valcer ovde, a dobri duhovi i svež zvuk na sve strane. VERGLŠPIL je vokalno instrumentalni sastav osnovan u novembru 2011. i sastoji se od šestoro pevača i instrumentalista. Osnovali su ga nekadašnji članovi hora i orkestra Horkestar koji su se u Horkestru upoznali i prepoznali, i potom krenuli sopstvenim muzičkim putem, sa idejom da prave muziku učeći, eksperimentišući i stvarajući autentičan zvuk na domaćoj muzičkoj sceni. Verglšpil je počeo sa radom koristeći neobjavljene pesme kućnog sastava Drvo svjetlosti (Milan Bjelica i Petar Pupić), da bi se potom okrenuo instrumentalnoj muzici i autorskim pesmama. Verglšpil je do sada nastupao na nekoliko festivala i događaja (Organic Live Fest, Pesničenje, Femix, Radost Ludost, Festival uličnih svirača), a singlovi "Music Box" i "Etikete" objavljeni su na kompilacijama Femixeta 2012. i 2013. godine. Članovi VERGLŠPIL-a su: Dragana Aleksić - harmonika, vokal, aranžmani, Bojana Budimir- bas, vokal, tekstovi, Predrag Rastovac - vokal, perkusije, drombulje, tekstovim, Nevena Paunović - sintisajzer, vokal, tekstovim Mirna Bačun - perkusije i Ksenija Bogetić - ukulele

Seine je nastao u srednjoškolskim danima kao kantautorski odraz Ivana Ščapeca. Vodeći se svojom unutrašnjom nežno-agresivnom senzibilnošću, na gimnazijskim kantautorskim večerima polako stiče slavu kao duhovni srodnik američkog freak-folk pokreta, mada u to vreme nije ni znao šta je to. Nakon nekoliko demo snimaka, romantičnom jedincu pridružuje se Tena Rak koja na sebe preuzima pevanje pratećih vokala, sviranje harmonike i udaraljki. Tako negde 2009. godine Seine zapravo počinje da deluje u današnjoj formaciji. Početkom 2011. godine izbacuju svoj prvi album pod nazivom "2007-2009", kao presek radova u tih nekoliko godina. Od tada su imali nekoliko koncerata u Hrvatskoj, BiH i Sloveniji, a 2013. Seinov ''Valcer za kraj'' pojavljuje se na prvoj kompilaciji regionalog ''Bistroa na rubu šume''. U februaru ove godine izlazi njihov novi EP. Svoju muziku opisuju kao ekspresivni romantični folk.2007-2009 by Seine
