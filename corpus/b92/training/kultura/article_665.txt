> Izvor: B92
> Datum: subota 1.03.2014
> Rubrika: kultura
> Naslov: A Cezara za najbolji francuski film dobio je...
> Članak:

I dok se Sjedinjene Američke Države spremaju za najglamurozniju dodelu filmskih nagrada, oči evropske filmske javnosti bar 28. februara bile su uperene u Francusku, gde su dodeljena tamnošnja nacionalna priznanja za najbolje filmove u protekloj godini.

Rediteljski debi glumca Gijoma Galijena "Les garcons et Guillaume, a table!" proglašen je za najbolji film na dodeli nagrada Cezar, održanoj 28. februara. Galienova komedija o odrastanju nagradjena je još u kategoriji najbolji glumac (Galijen), najbolji debitantski film, adaptirani scenario i montaža. Roman Polanski je dobio "francuskog Oskara" za režiju filma "Venera u krznu".

Sandrin Kiberlen nagradjena je za ulogu u filmu "9 mois ferme", dok je za najbolji strani film proglašen "Krah slomljenog kruga" belgijskog režiseraFeliksa Van Greningena. Isti film je i kandidat za Oskara za najbolji strani film. Počasni Cezar dodeljen je američkoj glumici Skarlet Johanson, a nargadu joj je uručio Kventin Tarantino. Najveći gubitnik sinoćnje dodele - na kojoj se prvi put posle izbijanja skandala u javnosti pojavila ljubavnica francuskog predsednika Žili Gaje koja je bila nominovana za Cezara za "Quai d'Orsay" - jeste film "Plavo je najtoplija boja" koji je prošle godine dobio Zlatnu palmu u Kanu ali mu je izmakao Cezar.
