> Izvor: B92
> Datum: petak 24.01.2014
> Rubrika: kultura
> Naslov: "Zbog ’Prošlosti’ nikad neću žaliti"
> Članak:

"Ponekad bismo se zaista svađali. Rekla bih mu: ."

Kada je najzad došla na više puta otkazivan intervju, Berenis Bežo je potvrdila dva stereotipa o Francuskinjama i Francuzima. Prvi, verovatno nesvesno, čim je ušla u prostoriju - zajedno sa njom kretao se opijajući oblak prijatnog parfema zbog kojeg je bilo teško (treba računati i njenu lepotu) koncentrisati se na postavljanje pitanja. Drugi stereotip potvrdila je sama, govoreći o sudbini junakinje Mari, uloge koju tumači u novom filmu Asgara Farhadija "Prošlost", prikazanog na upravo završenom Kustendorfu, gde je razgovarala sa nama. "Za Farhadija Mari je bila ispunjena osećajem krivice, pre svega jer je bila u aferi sa oženjenim muškarcem, čija je žena bolesna, potom je i okončala život. Ali ja sa tom aferom nisam imala problema, u redu, bila su zaljubljeni. To je tipično francuski danas, zar ne", objašnjava nam kroz smeh aludirajući na aferu sa ljubavnicom aktuelnog predsednika Francuske.
Snimanje svog novog filma Berenis je nedavno završila u Gruziji. U pitanju je nova saradnja sa njenim suprugom, Mišelom Azanavisijusom, sa kojim je snimila i "Glumca". "Ne mogu mnogo da vam kažem o tom filmu. U pitanju je nekoliko sudbina koje se prepliću, ali ne mogu da pričam mnogo o tome, jer ne znam kako će film zaista izgledati nakon montaže. Biće to veoma drugačija priča od , melodramatična priča smeštena u današnje vreme."
Snimanje svog novog filma Berenis je nedavno završila u Gruziji. U pitanju je nova saradnja sa njenim suprugom, Mišelom Azanavisijusom, sa kojim je snimila i "Glumca".
"Ne mogu mnogo da vam kažem o tom filmu. U pitanju je nekoliko sudbina koje se prepliću, ali ne mogu da pričam mnogo o tome, jer ne znam kako će film zaista izgledati nakon montaže. Biće to veoma drugačija priča od , melodramatična priča smeštena u današnje vreme."
Za ulogu Mari ova francusko argentinska glumica prošle godine osvojila je Zlatnu palmu, a kada je izašla na scenu u Kanu da primi nagradu, pozvala je reditelja Farhadija da joj se pridruži. Nimalo neobičan potez, kaže, s obzirom na to da tokom većeg dela snimanja filma nije bila sigurna u ono što radi. "Imala sam toliko trenutaka kada nisam bila slagasna sa potezima koje pravi Mari. Nisam imala isto mišljenje ni kao Farhadi. Ali to je bilo veoma zabavno. Ponekad bismo se zaista svađali. Rekla bih mu: ", navodi ona. Bežo se sa Farhadijem upoznala 2012. godine, na dodeli Zlatnih globusa, kada je Farhadi završavao uspešnu sezonu osvajanja nagrada sa svojim filmom "Razvod", dok je Bežo promovisala takođe nagrađivani crno-beli, nemi film "Glumac" (The Artist).

Tokom jednog od razgovora sa studentima na Kustendorfu, iranski reditelj izdvojio je jedan citat Sartra kao omiljeni, u kom slavni francuski pisac kaže da su ljudi definisani samo svojim izborima, i da ih je teško upoznati sve dok ne vidimo kakve izbore prave. "Šta je rekao", pita nas da ponovimo citat. "Oh, on je tako pametan, obožavam tog Farhadija." Farhadi je, tvrdi bez razmišljanja, bio njen do sada najbolji izbor. Nakon što joj je 2012. izmakao Oskar za najbolju žensku sporednu ulogu, nije dugo očajavala. Priznaje da je dobila svega nekoliko prilično nezanimljivih ponuda iz Holivuda, ali zato Farhadiju nije mogla da kaže ne kada joj je ponudio ulogu u svom novom filmu. "Da sam htela iznova i iznova da snimam filmove poput , mislim da se ne bih dugo zadržala u ovom poslu. Nijedan glumac ne bi trebalo da traži iste uloge. A i kad vas Farhadi pozove da sarađujete, teško da to možete da odbijete", navodi Bežo. "Mislim da sam napravila dobar izbor, ne samo zbog pozitivnih ocena kritike i nagrada. Svaki Farhadijev film je izvanredan. Glumci imaju dovoljno prostora da se izraze. Način na koji on priča priču je savršen. Odličan je pripovedač. Sve i da kritike nisu bile toliko dobre i da je publika sasvim ignorisala film, ja sam sigurna da sam napravila dobar izbor. Zbog ovog filma nikada neću žaliti."
Zlatno, srebrno i bronzano jaje Berenis Bežo došla je na Kustendorf i kako bi predsedavala žirijem koji je poslednjeg festivalskog dana, 23. januara, dodelio nagrade studentima, autorima najboljih kraktometražnih ostvarenja. Žiri je odlučio da dodeli Zlatno jaje Andreju Kolenčiku i Peteru Beganjiju za film "Postavka", Srebrno jaje Juliji Kolberger za film "Uskršnje mrvice", Bronzano jaje Luki Popadiću, za film "Mamci i udice". "Veoma sam iznenađena i impresionirana", kaže Bežo o filmovima koje je videla, ne želeći da izdvaja lične favorite. Kada je o festivalu reč, navodi da je "sve pomalo ludo i šarenoliko". "Drago mi je da postoji ovakav festival namenjen studentima, mesto gde oni mogu da upoznaju reditelje, producente, kritičare. Svi zajedno gledaju filmove, jedu i piju... Moji roditelji su mi pričali da je u njihovo vreme bilo znatno više ovakvih festivala, pa mi je drago da i dalje postoje slične manifestacije.
Zlatno, srebrno i bronzano jaje
Berenis Bežo došla je na Kustendorf i kako bi predsedavala žirijem koji je poslednjeg festivalskog dana, 23. januara, dodelio nagrade studentima, autorima najboljih kraktometražnih ostvarenja.
Žiri je odlučio da dodeli Zlatno jaje Andreju Kolenčiku i Peteru Beganjiju za film "Postavka", Srebrno jaje Juliji Kolberger za film "Uskršnje mrvice", Bronzano jaje Luki Popadiću, za film "Mamci i udice".
"Veoma sam iznenađena i impresionirana", kaže Bežo o filmovima koje je videla, ne želeći da izdvaja lične favorite. Kada je o festivalu reč, navodi da je "sve pomalo ludo i šarenoliko".
"Drago mi je da postoji ovakav festival namenjen studentima, mesto gde oni mogu da upoznaju reditelje, producente, kritičare. Svi zajedno gledaju filmove, jedu i piju... Moji roditelji su mi pričali da je u njihovo vreme bilo znatno više ovakvih festivala, pa mi je drago da i dalje postoje slične manifestacije.. 