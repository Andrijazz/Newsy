> Izvor: B92
> Datum: utorak 25.02.2014
> Rubrika: kultura
> Naslov: FCS: U širem izboru za sufinansiranje 15 filmova
> Članak:

Komisija za sufinansiranje igranog filma svrstala je u širi izbor projekte 15 autora, među kojima su Srđan Koljević, Dejan Zečević, Ljubiša Samardžić, Miroslav Momčilović i Oleg Novković.

Kako je objavljeno na sajtu Filmskog centra Srbije, 59 prijava je stiglo na "Konkurs za finansiranje i sufinansiranje projekata u kinematografiji u kategoriji sufinansiranje proizvodnje domaćih dugometražnih igranih filmova". Predsednik Komisije je Žarko Dragojević, a članovi Dragan Marinković, Nebojša Romčević, Andrijana Stojković i Stevica Živkov. U širi izbor ušli su film "Branio sam Mladu Bosnu" Srđana Koljevića (u produkciji Košutnjak filma), "Izgrednici" reditelja Dejana Zečevića i scenariste urića (Superrr), "Miris formalina" Vladimira Petrovića (The No Film), "Pet solitera" Rastka Petrovića po scenariju Slobodana Obradovića (Kino kamera). Komisija i supervizor produkcije Miodrag Stevanović održali su pojedinačne sastanke sa producentima i rediteljima - predstavnicima 15 projekata koji su posle razmatranja svih 59 prijava izdvojeni u širi izbor. Cilj je bio da se stekne uvid u aktuelan status projekata, od kojih će Komisija definisati predlog Upravnom odboru FCS-a za dodelu budžetskih sredstava.
