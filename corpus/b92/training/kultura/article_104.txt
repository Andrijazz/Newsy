> Izvor: B92
> Datum: petak 10.01.2014
> Rubrika: kultura
> Naslov: Pozorišta ponovo otvaraju vrata
> Članak:

Beogradska pozorišta postepeno završavaju prazničnu pauzu, pa se 11. januara uveče zavesa diže u Jugoslovenskom dramskom pozorištu (JDP) i Zvezdara teatru.

Kao prvu predstavu u ovoj godini JDP je za 11. januar najavio dramatizaciju romana Ive Andrića "Gospođica", u režiji Gorčina Stojanovića, sa Natašom Ninković u naslovnoj ulozi. Zvezdara teatar je za početak odabrao svoju najnoviju predstavu - žensku verziju čuvene komedije Dušana Kovačevića "Maratonci trče počasni krug" u režiji Milice Kralj. Atelje 212 otvara vrata za publiku 13. januara. Na velikoj sceni igraće se "Egzibicionista", a na maloj "Čekaonioca". Od 15. januara redovni repertoar nastavlja se u Beogradskom dramskom pozorištu, sa komedijom "Savršen kroj", kao i u Pozorištu na Terazijama sa muzičkom dramom "Dva mirisa ruže". U Bitef teatru prva predstava u ovoj godini biće plesna - "Yesterday - Seti se da zaboraviš" 16. januara. U Narodnom pozorištu, kao i u privatnim teatrima "Slavija" i "Madlenianum" redovni repertoar je već u toku. Pozorišta za decu po pravilu ne rade tokom školskog raspusta, koji traje do 20. januara.
