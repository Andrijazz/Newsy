> Izvor: B92
> Datum: utorak 7.01.2014
> Rubrika: kultura
> Naslov: Cane: Ovo je zemlja narodne muzike
> Članak:

Muzika je najveća stvar koju je Bog dao ljudima. Pa i dete prvo nauči da peva kada izađe iz raja u pakao. Znači raj je materica, kada beba izađe, oseti da je došla u neobezbeđeni deo svoje ličnosti i plače, kao da peva - kaže u interjvjuu za list Danas, Zoran Kostić Cane, pevač benda Partibrejkers.

Cane živi u Zrenjaninu, a ovih dana je u Beogradu snimao spot za novu stvar "Sitna lova", koja će se pojaviti na albumu "Sirotinjsko carstvo. "To je deo iz jedne pesme, "Pasji život po meri čoveka, sirotinjsko carstvo sve nas čeka". To je sve ovo što se dešava. Znači beda - emotivna, materijalna komunikacijska. Sad ubiremo plodove one žetve koju nismo sprečili". O vezi pravoslavlja, seksa, droge, rokenrola kaže: "Mašinerija je napravila tu žvaku i uputila je ljude da se tako ponašaju, a oni su to platili svojim životom. Oni su se odupirali smrću, ali je smrt bila jača od njih. Mi ih i dalje našom ljubavlju držimo za žive. Kada pustiš Džimija, on je i dalje živ. Pustiša Džima, i dalje je živ, Pustiš Dženis. Pustiš sve naše drugove koji su otišli sa ovih prostora - živi su. To je to". "Ali ružno je što je projekat "Pesme između Istoka i Zapada" izazvao gomilu negativnih, žešće groznih emocija. Ali kada ti otvoriš te "Duhovne lire" Nikolaja Velimirovića na 23. strani, imaš pesmu koja metrički odgovara rokenrolu. Kapiraš, ti vidiš pesmu koja se peva sama. I kaže, evo me tu sam za tebe. Svaki čovek, svaki umetnik, hoće da se oproba u tome. Pa Endi Vorhol je svake nedelje išao u crkvu". O antiratnom projektu "Rimtutituki" koji su Gile, Milan Mladenović, Cane i još neki drugi umetnici napravili pre 22 godine, 5. oktobru i o tome da li je ipak pobedila narodna muzika u Srbiji kaže. -Mislim, kako da ti kažem - narod uvek pobedi na kraju. Ovo je zemlja narodne muzike, Ali opet ima određene populacije korova koji ima lep cvet i od koga može da se pravi lek. To smo mi. Razmnožili smo se iz generacije u generaciju. Uvek težiš ka nekom idealu, da bude bolje, al' činjenica je da je ovo seljadija! Pogledaj ko svira za Novu godinu. Naše je samo da budemo svedoci svega toga i da budemo još jači, Da budemo pri sebi, svesni svega toga. I da se samo nasmejemo svemu tome"... "Rokenrol je bio žrtva svoje iluzije. Ali postajemo jači. Svi ti udarci, svi ti otrovi, ako nismo posrnuli, kod nas prave veći imunitet prema glupostima. Otpor postoji. Otpor prema lažima, otpor prema manipulacijama kalkulaciji, prema zlim mašinama. Znači, maske su pale". A o tome što su pesme Partibrejkersa počeli da sviraju i trubači u Guči kaže: -Ja ne mogu tu ništa u smislu - da li ja hoću li neću, Ja sam javno dobro. Tako se ljudi odnose prema meni. Ne mogu ja da odredim šta će da rade sa našim pesmama. Puštaju nas po raznim mitinzima, da li traže oslobađanja ili zatvaranje ovoga ili onoga...Ne mogu ja sada tu da dolazim i da vadim kablove iz razglasa. Ionako kruže te priče o meni - znaš rekao ovo, rekao ono. Kao da si već doživeo smrt, pa gledaš kako sve to ide posle tebe. Ako je mrtav, mogu sa čovekom da rade šta hoće. Iako njegovo delo nedvosmisleno govori protiv tih koji ga svojataju, Ali to nije važno - važno je da mi i dalje meljemo kada izađemo na binu, da razvaljujemo, da smo popout Ajaksa iz '73. godine. Totalni rokenrol. Kada izađemo - kidamo sve! Niko nas ne zove Svrate po Srbiji? -Gde sviramo? Ne sviramo po Srbiji, niko nas ne zove! Na pamtim kada smo bili, recimo u Nišu, da ne pričam Gornji Milanovac, Valjevo... Ne zovu nas, a mi smo tu kao zapete puške. XY me je zvao u rijaliiti šou Da li su te zvali da uđeš u neki rijaliti šou? Zvao me XY. A kod iks-ipsilona, u njegovoj baraci od studija, snimali smo 1992. godine "Mir brate mir!". Ironija sudbine. Samo što XY nije tada bio TV magnat nego debeljko u Sirogojno džemperu i vojnim pantalonama. Kada me je zvao u rijaliti šou, rekao sam mu: "Što me ranije nisi zvao da ti kažem da ne radiš to što si uradio. A on kaže: "Pa nisam ja za sve kriv". "Rimtutituki" i "Mir brate mir" niko nije obeležio kada je bila dvadesetogodišnjica. Samo su ljudi iz Sarajeva uradili jedan intervju sa preostalim živim članovima te skupine. Mi smo se pobunili protiv nasline mobilizacije, bio je to jedan od glavnih momenata otpora mladosti, ali to nike nije notirao osim Bosanaca.
