> Izvor: B92
> Datum: utorak 28.01.2014
> Rubrika: kultura
> Naslov: Bioskop u Jagodini "opstao i radi rentabilno"
> Članak:

Bioskop u Jagodini je uspeo da sačuva kontinuitet programa, opstane i radi rentabilno, izjavio je danas Tanjugu direktor Kulturnog centra, u čijem sastavu je bioskop, Nebojša Petrović.

Filmovi se prikazuju šest dana u sadmici, sedmi dan (četvrtak) je rezervisan za predstave Gradskog pozorišta.Prošle godine je prikazano 130 filmova, a gledalo ih je oko 10.000 posetilaca, dodao je Petrović. Među prikazanim filmovima 43 je bilo namenjeno deci, 20 je bilo domaće proizvodnje i 67 filmova iz evropske i američke kinematografije. U okviru međunarodne saradnje sa Ambasadom Francuske i Francuskim institutom u Beogradu u jagodinskom biskopu održano je više revija francuskog filma, napomenuo je Patrović. Novost u bioskopskom programu tokom 2013. godine jeste saradnja sa kućom "Art vista" u okviru bioskopskog programa "Mobil 3D sinema". "Ova saradnja je započela u drugoj polovini avgusta i u četiri termina, koliko je "Mobil 3D" gostovao u Jagodini, imali smo preko 4.500 gledalaca. Saradnja će biti nastavljena i ove godine", istakao je Petrović. Kulturni centar se tokom 2013. godine priključio i akciji koju je pokrenuo Fond princeze Olivere Lazarević, uz podršku Ministarstava kulture i prosvete u svrhu promocije i distribucije dokumentarno - igranog filma "Put ružama posut" koji obrađuje prilike u Srbiji neposredno posle Kosavskog boja, odlazak princeze Olivere u Bajazitov harem i sve ono što se u Srbiji toga doba dešavalo, a što nije tako česta tema istorijskih istraživanja, dodao je Petrović. Posebno raduje što je među publikom sve više mladih, srednjoškolaca, studenata jagodinskih škola i fakulteta, ali i iz drugih opština Pomoravlja, Resave i Levča. Zaposleni u Kulturnom centru vodiće računa da se programski i žanrovski zadovolje ukusi svih uzrasta građana, obećao je Petrović. Planirano je da se ove godine prikaže 100 do 120 filmova, u zavisnosti tehničkih mogućnosti kinoprojektora, domaće i svetske produkcije i za decu, organizuje prikazivanje tematskih filmskih revija kao i revija savremenog francuskog filma na osnovu saradnje sa Francuskim institutom. "Takođe nam je u planu uspostavljanje slične saradnje sa Gete institutom u Boegradu koja bi se prevenstveno zasnivala na revijama savremenog nemačkog filma", rekao je Petrović. On je napomenuo da su planirane i poste bioskopu predškolske i školske dece po nižim cenama ulaznica, a dinamika će biti određena nastavnim planovima i programima, u cilju stvaranja navika kod dece da gledaju filmove u bioskupu.
