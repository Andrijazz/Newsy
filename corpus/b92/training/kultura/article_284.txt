> Izvor: B92
> Datum: petak 24.01.2014
> Rubrika: kultura
> Naslov: KPGT: Tehno vremeplov za Dan zaljubljenih
> Članak:

Didžejevi Marko Bejli i Aleksander Kovalski, koji spadaju među najcenjenije tehno izvođače na svetu, biće zvezde tradicionalnog "Lucky Records" retro tehno spektakla za Dan zaljubljenih u KPGT-u. U najvrelijoj februarskoj noći, zaljubljene parove će dočekati hitovi iz zlatnog doba tehno muzike.
Ulaznice za retro tehno spektakl će se do 1. februar prodavati po specijalnoj promo ceni od 600 RSD, dok će posle cena postepeno rasti sve do samog dana žurke. Karte se mogu kupiti na svim prodajnim mestima Eventim mreže, biletarnicama Doma Omladine Beograda i Kombank Arene.
Ulaznice za retro tehno spektakl će se do 1. februar prodavati po specijalnoj promo ceni od 600 RSD, dok će posle cena postepeno rasti sve do samog dana žurke. Karte se mogu kupiti na svim prodajnim mestima Eventim mreže, biletarnicama Doma Omladine Beograda i Kombank Arene.
Tema večeri, kao i svakog 14. februara u prethodne tri godine u KPGT-u, biće oživljavanje istorije tehno muzike. Period od kraja devedesetih godina prošlog veka pa do sredine prošle decenije smatra se zlatnim periodom tehna. Zato će i sledeći praznik ljubavi biti dodatno začinjen klasicima koji su oblikovali scenu, a jedno od najvećih imena evropskog tehno zvuka, Belgijanac Marko Bejli, najavljuje usijanu atmosferu. "Učiniću sve da publika oseti moju ljubav prema tehno muzici. Zajedno ćemo da uključimo vremeplov i da istražimo njenu istoriju, sve poznate i nepoznate kutke. U Beogradu je uvek dobar provod i obećavam vam još jednu noć za pamćenje", kaže Bejli. Marko Bejli ove godine obeležava 20 godina na elektronskoj muzičkoj sceni, a u Beograd dolazi direktno sa turneje po Indiji. Iza sebe ima blizu stotinu izdanja za prestižne izdavačke kuće poput Intec, Tronic, Drumcode i 1605.

Redovno nastupa po najboljim svetskim klubovima i najvećim festivalima, predstavljajući publici najsvežije i najdinamičnije trendove tehno muzike, koji dolaze i iz njegove kuhinje, budući da upravlja i sopstvenom izdavačku kućom MB Elektroniks. Berlinska didžej zvezda Aleksander Kovalski (Alexander Kowalski), koji je poznat po jedinstvenom spoju tehno ritmova sa bogatim harmonijama i sofisticiranim vokalima, svoje najveće hitove će predstaviti u "live act" izdanju. Kovalski je imao fantastičan nastup 2012. godine u prestonici Srbije, pa nema razloga da i ovoga puta ne razgali beogradske klabere. Domaću scenu predstavljaće jedan od domaćih predstavnika tehno zvuka Speedy, uz iskusnog Marka Milosavljevića.
