> Izvor: B92
> Datum: subota 8.02.2014
> Rubrika: kultura
> Naslov: "Zimska priča" stiže na Dan zaljubljenih
> Članak:

Novi film reditelja Akive Godsmana, ljubavna drama "Zimska priča" (Winters Tale) u domaće bioskope stiže upravo 14. februara, kada je zakazana svečana premijera u bioskopu Cinepleks Delta siti u Beogradu.

Ovaj film koji krasi sjajna glumačka podela (Kolin Farel, Rasel Krou, Dzenifer Koneli i Vil Smit) govori o davno izgubljenoj ljubavi koja se ponovo rađa u nekom novom dobu. Smeštena u mističan svet "nekog drugog " Njujorka priča nas vodi kroz borbu glavnog lika Pitera Lejka (Kolin Farel) da ponovo pronađe svoju davnu izgubljenu ljubav i time dokazuje da ljubav ne umire nikad. U pitanju je novo ostvarenje Godsmana, koji znamo po filmovima "Blistavi um" "Ja, legenda" i kao po scenariju za film "Da Vinčijev Kod". Premijeru "Zimske Bajke" uveličaće i koncert bras kvinteta koji čine solisti iz Beogradske Filharmonije Mladih pod upravom Miloša Budimirova nagradjivanog mladog tubiste. Na repertoaru će se naći poznata romantična dela kako klasične muzike (Bah, Brams..) tako i popularnih numera (Bitlsi, Roling Stonsi). Beogrdaska Filharmonija Mladih je orkestar u kom se nalaze najkvalitetniji mladi muzičari naše zemlje koji se u njemu usavršavaju za dalju karijeru u velikim orkestrima širom sveta. Pozivamo Vas da nam se pridružite na ovom magičnom i romantičnom filmsko-muzičkom putovanju kroz emocije, ljubav i prijateljstvo i da zajedno slavimo dan ljubavi.
