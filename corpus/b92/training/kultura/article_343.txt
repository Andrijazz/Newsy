> Izvor: B92
> Datum: sreda 29.01.2014
> Rubrika: kultura
> Naslov: Prvi trejler za film "Mali Budo" (VIDEO)
> Članak:

Nakon što je radna verzija filma predstavljena na nedavno završenom festivalu Kustendorf, publici je sada predstavljen i prvi trejler za film "Mali Budo" reditelja Danila Bećkovića.

Mali Budo (Petar Strugar), sin je podgoričkog hirurga, koji nije baš na dobrom glasu. Kada stigne u Beograd, očeve prijateljsko-rođačke veze i vezice ubaciće ga u kovitlac crnohumornih dešavanja koje će nam na vrlo duhovit način dočarati prvi susret jednog osamnaestogodišnjaka s našom prestonicom. Glavne uloge tumače Petar Strugar, Sergej Trifunović, Petar Božović, Tihomir Stanić, Andrija Milošević, Milorad Kapor, Stefan Bundalo, Slobodan Ćustić, Aleksandra Janković, Hristina Popović, Marko Kon, Jelena Rakočević, Slaviša Čurović, Tanasije Uzunović, Toma Kuruzović i Marko Baćović. Scenario su napisali reditelj Danilo Bećković i Dimitrije Vojnov. Producent filma je Marko Paljić (Gargantua Films d.o.o), a Taramount film se po prvi put pojavljuje kao koproducent u jednom ovako velikom domaćem projektu.
