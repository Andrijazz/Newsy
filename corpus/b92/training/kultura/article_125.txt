> Izvor: B92
> Datum: nedelja 12.01.2014
> Rubrika: kultura
> Naslov: Kokan Mladenović sprema Nušićev komad "Dr"
> Članak:

Posle predstava "Dundo Maroje" i "Iza rešetaka", koje je režirao za Kruševačko pozorište, beogradski reditelj Kokan Mladenović u saradnji sa ovim teatrom radi na novoj predstavi "Dr" Branislava Nušića.

To će biti najznačajniji događaj u 2014. godini za Kruševačko pozorište, rekao je Tanjugu upravnik Branislav Nedić i objasnio da će se komad raditi u čast obeležavanja 150 godina od rođenja Branislava Nušića. Prema njegovim rečima, predstava se radi u koprodukciji sa Centrom za kulturu iz Smedereva i Narodnim pozorištem iz Sombora. Učestvuju ansambli Kruševačkog i Narodnog pozorišta iz Sombora, a kao gost će se pojaviti Branislav Trifunović. Premijera će se održati polovinom aprila u Smederevu na "Nušićevim danima", a posle toga i u Kruševcu.
