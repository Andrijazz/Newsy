> Izvor: B92
> Datum: sreda 15.01.2014
> Rubrika: kultura
> Naslov: Simpsonovi odali počast Hajaou Mijazakiju
> Članak:

Nakon serije nedavnih kolaboracija koje su za cilj imale obeležavanje 25 godina emitovanja popularne crtane serije Simpsonovi, kreatori serije rešili su da odaju počast i čuvenom animatoru Hajaou Mijazakiju.

Mini klip u trajanju od minut i po odaje počast brojnim filmovima čuvenog japanskog maestra uključujući tu ostvarenja kao što su "Spirited Away", "Kikis Moving Castle". Ova posveta je još značajnija kada se u obzir uzme Mijazakijeva najava da će njegov film "The Wind RIses" ujedno biti i poslednji pošto planira da se penzioniše. 72-godišnji Mijazaki je napravio 11 igranih filmova. Njegov poslednji "The Wind Rises" već se nalazi na samom vrhu boks ofisa u Japanu. Njegovo ostvarenje "Spirited Away" 2002. godine osvojilo je Oskara u konkurenciji za najbolji animirani film. "Princeza Monoki", "Leteći dvorac" (Howl's Moving Castle) i "Ponyo" takođe su bili izuzetno popularni. Mijazakijevi filmovi istražuju temu ljudske povezanosti sa prirodom, tehnologijom, kao i večitu borbu ambicije i pohlepe.
