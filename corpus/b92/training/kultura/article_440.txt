> Izvor: B92
> Datum: petak 7.02.2014
> Rubrika: kultura
> Naslov: Elvir Laković Laka nastupa u Beogradu 22. februara
> Članak:

U subotu, 22. februara, sa početkom u 22 časa u beogradskom Klubu Gun nastupiće ekscentrični pevač, jedna od najoriginalnijih pojava na regionalnoj muzičkoj sceni - Elvir Laković Laka.
Ulaznice su u pretprodaji u kafeu Šikarica, Skadarska 22, po ceni od 500 dinara, dok će na dan koncerta na ulazu u klub cena iznositi 600 dinara.
Ulaznice su u pretprodaji u kafeu Šikarica, Skadarska 22, po ceni od 500 dinara, dok će na dan koncerta na ulazu u klub cena iznositi 600 dinara.
Lakino višegodišnje prisustvo na BiH muzičkoj sceni, 2007. godine dovelo je do konačnog izdavanja albuma Zec sa kojim je Laka, sudeći po reakcijama publike, posećenosti koncerata i prodaje materijala, postao veoma popularan, omiljen i drag među svim generacijama. Upoznali smo ga 2008. godine kada je na Eurosongu (koji se te godine održavao u Beogradu) predstavljao svoju zemlju pesmom Pokušaj. Ovaj ultimativni hit je cela ex Yu tada nagradila sa maksimalnih 12 bodova, a kasnije i glasanjem za MTV Best Adria Act, te je Laka poneo i ovu laskavu MTV titulu! Od tada, Laka je objavio drugi album Stvorenje kao i dva singla Mačko i Gasovi te sa odličnim pratećim bendom odsvirao na desetine koncerata u cijeloj regiji. Laka je u 2014. godinu ušao sa novim bendom. Pored sestre Mirele, pratećeg vokala i dance performera u bendu, Lakinu ekipu sada čini grupa izvrsnih muzičara iz Makarske (HR): Matko Gaće (bubanj), Ozren Franić (bas), Tomo Miladinović (gitara) i Petra Šošić (klavijature).

Sa novim bendom, Laka i Mirela su nedavno odsvirali prvi koncert u prepunom art bioskopu Kriterion u Sarajevu, a nakon beogradskog nastupa, očekuuje ih nekoliko zakazanih koncerata u Švedskoj, Hrvatskoj i BiH. Sa dolaskom proleća Laka najavljuje i objavu novog singla. Ponovni susret sa beogradskom publikom za Laku predstavlja neprocjenjivu radost i savršen početak godine.
