> Izvor: B92
> Datum: utorak 25.02.2014
> Rubrika: kultura
> Naslov: Konkurs za PR lice EXIT festivala otvoren do petka
> Članak:

EXIT festival podseća da je konkurs za PR lica festivala, koji se realizuje u saradnji sa Radijom B92, otvoren još svega nekoliko dana, do 28. februar.

Pozivamo sve mlade ljude koji žele da rade, da se provedu i da dobiju priliku da se druže iza scene sa svojim omiljenim izvođačima, a radili bi u Beogradu i Novom Sadu, da se do petka prijave! Formular za prijavu dostupan je na sajtu www.exitfest.org ili direktno na linku http://bit.ly/Exit_PR_Konkurs do 28. februara, uži krug izabranih kandidata biće pozvan na intervju, a finalni izbor pobednika biće objavljen do 15. marta. Potrebno je da kandidati govore engleski jezik, da su društveni, pozitivni i ambiciozni, da poznaju, prate Exit festival i muzičku scenu. Posebno se vrednuju veština komunikacije, funkcionalna pismenost i poznavanje rada na računaru. Bira se jedno PR lice za područje Beograda i još jedno za područje Novog Sada. U odabiru PR lica za festival tradicionalno učestvuje i redakcija Radija B92, koja će, zajedno sa organizacijom EXIT festivala, birati one najtalentovanije i pružiti priliku najboljim kandidatima da se dokažu nastupajući u nekim od najslušanijih emisija na Radiju B92. Za dodatne informacije o konkursu na raspolaganju stoji broj info telefona 021/6320214, na koji možete pozvati svaki radni dan od 13h do 15h i info mail adresa konkurs@exitfest.org.
