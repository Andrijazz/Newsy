> Izvor: B92
> Datum:  
> Rubrika: kultura
> Naslov: Bitef teatar obeležava 25 godina postojanja
> Članak:

Beogradsko pozorište novih teatarskih i plesnih tendencija Bitef teatar 3. marta proslaviće nizom manifestacija 25. rođendan.

Kako je najavljeno danas na konferenciji za novinare, proslava jubileja počinje predstavom Slovenskog narodnog gledališča Drama Ljubljana "Alkestida", koju je kao gost u Sloveniji režirao Boris Liješević. "Veliki je gest kolega iz Slovenije to što su poželeli i prihvatili da svoju predstavu igraju u dva termina, u 18:30 i u 21 sat, shvatajući značaj tog datuma i našu potrebu da ugostimo sve ljude koji su nam se javili", izjavio je v. d. direktora Bitef teatra Miloš Latinović. Prema njegovim rečima, slavljenički program je izraz onoga što su želeli da promovišu kao nešto što Bitef teatar jeste, što je bio i što bi trebalo da bude. "Mislimo da je ovaj datum samo mesto susreta na kojem ćemo se setiti svih onih starih, pre svega onih ljudi koji su pre nas radili u Bitef teatru, ali naravno da će to biti mesto sa koga ćemo poći dalje i truditi se da ne izneverimo ono što su bolji od nas ostavili", rekao je Latinović.

On je dodao da mu je drago što su na današnjoj konferenciji Svetozar Cvetković i Liješević jer veruje da su predstave kao i u svakom drugom pozorištu najvažnija stvar. Uz gostovanje kolega iz Slovenije na sam rođendan, u okviru obeležavanja jubileja, 25 godina rada u Bitef teatru 12.marta premijerno će biti izvedena predstava "Mali mi je ovaj grob" po istoimenoj drami Biljane Srbljanović, u režiji gosta iz Sarajeva Dina Mustafića. Predstava je koprodukcija fondacije Hartefakta, Bitef teatra, Kamernog teatra 55 iz Sarajeva i teatra "Ulises" sa Briona. Pored Cvetkovića, koji igra Apisa, igraju Milan Marić, Ermin Bravo, Marko Janketić i Amila Terzimehić. Cvetković je podsetio na vreme pre 25 godina kada je stvoren Bitef teatar. Kao svedok tog događaja, on smatra da je Bitef teatar nastao iz nužde koja se pojavila onog časa kada je, kako je rekao, žena koja je toliko mnogo uradila za svetsku kulturu, ne samo za kulturu u tadašnjoj Jugoslaviji, Mira Trailović, bila oterana sa mesta direktora Ateljea 212. Trailovićeva je bila jedan od osnivača Ateljea 212 i osamnaest godina je bila direktorka tog pozorišta, sve dok je gradske vlasti, bukvalno, nisu oterale sa obrazloženjem da je dugo na tom mestu. "Nekome ko je život posvetio pozorištu izmakli ste stolicu na kojoj sedi, pod na kome hoda, tepih na kome se dobro oseća, onda je ona iz te nužde zapravo krenula sa ljudima koji su ju još podržavali da pronađe mesto gde će se napraviti ta institucija koja na sreću, na trgu koji se zove njenim imenom, postoji sada već 25 godina", ispričao je Cvetković.
Bitef je povodom 25. rođendana dobio poklon sajt od strane studenata SAE Instituta sa katedre za veb dizajn i programiranje. S obzirom na to da je studentima ovo bio prvi veliki zadatak, odlično su ga prihvatili i odradili. Za saradnju studenta sa BITEF-om zaduženi su šef katedre za Veb dizajn i programiranje SAE Instituta- Vladimir Lelićanin i šef katedre za Interaktivnu animaciju SAE Instituta- Predrag Milošević. Sajt je pušten u rad 27. februara i dostupan je svima preko ovog linka.
Bitef je povodom 25. rođendana dobio poklon sajt od strane studenata SAE Instituta sa katedre za veb dizajn i programiranje. S obzirom na to da je studentima ovo bio prvi veliki zadatak, odlično su ga prihvatili i odradili. Za saradnju studenta sa BITEF-om zaduženi su šef katedre za Veb dizajn i programiranje SAE Instituta- Vladimir Lelićanin i šef katedre za Interaktivnu animaciju SAE Instituta- Predrag Milošević.
Sajt je pušten u rad 27. februara i dostupan je svima preko ovog linka.
Taj trenutak otvaranja zabeležen je u filmu Arsenija Jovanovića, kao i mnogi drugi iz četvrt veka postojanja Bitef teatra. Projekcija dokumentarnog filma o adaptaciji prostora i otvaranju Bitef tetara biće na rođendan, 3.marta u jednostanoj pauzi između dva izvođenja predstave "Alkestida". Bitef teatar u to vreme, od 20 do 21 sat biće otvoren za sve posetioce koji hoće da obiđu prostor. U isto vreme na Trgu Mira Trailović odigravaće se centralni događaj rođendanskog slavlja pod nazivom "Zvezdani tepih Bitef teatra" otvoren za sve posetioce. Pored performansa vazdušnih akrobacija, žongliranja sa vatrom i klonovskih tehnika, posetioci će moći da se fotografišu na zvezdanom tepihu VIP posetilaca i da dobiju autograme od svojih omiljenih glumaca. Za rođendan Bitef teatra biće organizovana virtuelna promocija monografije pozorišta posvećena 25. godišnjici koja sadrži intervjue sa umetničkim kreatorima i osnivačima pozorišta i virtuelna izložba fotografija koja sadrži sveobuhvatnu zbirku fotografija programa Bitef teatra proteklih godina.
