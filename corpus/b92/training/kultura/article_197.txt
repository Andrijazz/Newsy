> Izvor: B92
> Datum: petak 17.01.2014
> Rubrika: kultura
> Naslov: Priznanje Harvarda za Helen Miren
> Članak:

Britanska glumica i dobitnica Oskara Helen Miren osvojila je ovogodišnju nagrade "Hasty Pudding" za ženu godine, koju tradiocionalno dodeljuju studenti Harvard Univerziteta.

Šezdesetosmogodišnja glumica je četiri puta nominovana za Oskara kojeg je osvojila 2007. godine za ulogu kraljice Elizabete II u filmu "Kraljica". Helen Miren će nagrada - zlatna činija za puding - biti uručena 30. januara na svečanosti u Harvardu. Ime dobitnika nagrade "Hasty Pudding" za muškarca godine trebalo bi da bude saopšteno ovih dana. Nagrada Hasty Pudding potiče još iz 1795. kada je dramska trupa, sastavljena od studenata Harvarda, osnovala klub, uz obećanje da će na svakom sastanku jesti puding. Prošlogodišnji dobitnici ove nagrade bili su Marion Kotijar i Kifer Saterlend.
