> Izvor: B92
> Datum:  
> Rubrika: kultura
> Naslov: Koncert Darkwood Duba 15. marta u Novom Sadu
> Članak:

Kultna beogradska grupa Darkwood Dub održaće veliki samostalni koncert u subotu 15. marta u velikom Amstel holu iznad pogona novosadske Heineken pivare (Temerinski put 50).
Prvih 300 ulaznica po ranoj ceni od 490 dinara već se nalaze na prodajnim mestima Gigstiksa (Pariski magazin, knjižara Bulevar Books), a po njihovom isteku, redovna pretprodajna cena biće 690 dinara, dok će na vratima da bude viša.
Prvih 300 ulaznica po ranoj ceni od 490 dinara već se nalaze na prodajnim mestima Gigstiksa (Pariski magazin, knjižara Bulevar Books), a po njihovom isteku, redovna pretprodajna cena biće 690 dinara, dok će na vratima da bude viša.
Bend se u Novi Sad vraća u izvornoj, četvoročlanoj postavi, sa set listom koja pokriva i neke od najranijih perioda u proteklih dve decenije rada na ovdašnjoj sceni. Darkvudi ove godine obeležavaju 20 godina od izlaska prvog albuma "Paramparčad" i ovogodišnje nastupe održaće u znaku ranijih radova i u osnovnoj formaciji koju čine pevač Dejan Vučetić Vuča, gitarista Bojan Drobac Bambi, basista Miki Ristić i bubnjar Lav Bratuša. "Zvučimo drugačije u poređenju sa prošlom turnejom, tada je i izbor pesama bio delimično prilagođen okolnostima. U poslednje vreme na koncertima smo u bazičnoj postavi, pa do izražaja više dolaze krajnje sonični momenti. Krenuli smo u pripremu novog albuma i već snimamo pesme. Teško je opisati muziku u ovoj fazi jer ima još puno toga da se uradi, ali mislim da smo na dobrom putu", ovako novi materijal najavljuje frontmen benda Dejan Vučetić Vuča i pred koncert 15. marta dodaje "Radujem se što ćemo uskoro da se vidimo uživo u Novom Sadu i u novom izdanju". Njegove reči potvrđuje i bubnjar Lav Bratuša: "Upravo spremamo prilično osveženu set listu, doterujemo sve, ubacujemo novu elektroniku i biće dosta drugačije uz nove semplove, lupove... Imamo ideju i da sredimo neke stare pesme koje dugo nismo izvodili uživo". Bratuša napominje i da će upravo novosadska publika prva imati priliku da ove godine čuje uživo sve izmene u zvuku Darkvuda. antrfile
