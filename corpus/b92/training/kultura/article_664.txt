> Izvor: B92
> Datum: subota 1.03.2014
> Rubrika: kultura
> Naslov: Da li je Dizni najzad zaslužio Oskara?
> Članak:

Iako se smatra pionirom na polju filmske animacije, legendarni studio preminulog Volta Diznija još uvek nije osvojio Oskara za najbolji animirani film. Situacija bi mogla konačno da se promeni 2. marta.

Prva nagrada američke Akademije za animirani film bila je specijalno priznanje dato Voltu Dizniju 1939. za inovaciju u ostvarenju "Snežana i sedam patuljaka". Mlada Širli Templ tada je uručila Dizniju jednog Oskara u pravoj veličini i sedam minijaturnih. Ironično je da studio Volt Dizni koji je osnovao pionir animacije nikada nije osvojio Oskara za najbolji animirani film - kategoriju stvorenu 2002. To bi sutra moglo da se promeni pošto je Diznijevo "Zaleđeno kraljevstvo" favorit, pišu holivudski mediji. "Zaleđeno kraljevstvo" (Frozen) takmičiće se za Oskara sa filmovima "Krudsi" - komedija o pećinskim ljudima studija Drimvorks i žutim minionima Univerzalovog "Grozan ja 2".

Animacija je "izuzetno živo, takmičarski nastrojeno područje", rekao je Rojtersu izvršni direktor studija Iluminejšn Kris Meledandri. Sve više ljudi stvara izuzetno kvalitetne animirane filmove koji pomažu svima u poslu jer, kaže on, entuzijazam za žanr raste a publika se širi. "Publika je izuzetno zainteresovana za ovaj medij i mi nastavljamo sa širenjem publike", objasnio je Meledandri čiji studio stoji iza "Grozan ja 2". Prošle godine pet studija uključujući Diznijevu jedinicu - Piksar, distribuiralo je animirane filmove koji su u američkim i kanadskim bioskopima zaradili 100 miliona dolara i više. Ove godine, najveću zaradu na blagajnama, ostvaruje animirani "Lego" koji je za tri sedmice zaradio gotovo 280 miliona dolara.

Animirani filmovi privlače veliko interesovanje i u inostranstvu a strana tržišta su sve vežnija Holivudu. "Interesovanje i apetit za animaciju širom sveta je veliko", kaže izvršni direktor Drimvorksa Džefri Kacenberg. "To su sjajne priče koje svuda prolaze." Tri najveća bioskopska hita u ovogodišnjoj konkurenciji za najbolji animirani film - "Zaleđeno kraljevstvo", "Grozan ja 2" i "Krudsi" - zaradili su zajedno na blaganama više od 2,5 milijarde dolara. Dva manja filma "The Wind Rises" japanskog animatora Hajaoa Mijazakija i francuski "Ernest  je podstakao naše oduševljenje za stvaranjem još animiranih filmova",rekao je Greg Silverman iz Vornera.

Studiji se okreću animiranim filmovima jer oni najveći mogu da psotanu franšize i godinama donose prihode. Drimvorks je nedavno saopštio da će u šest američkih gradova otvoriti "Šrek" atrakcije. Muzika iz filma "Zaleđeno kraljevstvo" i pesma "Let it Go" koju peva Idina Menzel i koja je nominovana za Oskara, prodata je do sada u preko milion primeraka. Pa ipak, ne uspe svaki animirani film da privuče publiku. Drimvorks je bio na priličnom gubitku prošle godine zbog animiranog filma "Turbo". "Zaleđeno kraljevstvo" sada je zacementiralo vođstvo Diznijevog studija budući da je i pored bogate istorije ovom studiju pretilo da ga zaseni nejgov korporativni "rođak" - Piksar. Studio Piksar osnovao je Stiv Džobs i do sada je osvojio sedam Oskara uključujući nagrade za "U potrazi za Nemom", "U vazduhu" i "Hrabra Merida". Ove godine Piksarovi filmovi nisu ušli u najuži izbor.

Producenti "Zaleđenog kraljevstva", priče o sestrama princezama u ledenomkraljevstvu, odlučili su da iskoriste Diznijevu klasičnu zaostavštinu bajki-mjuzikala. Taj žanr izasao je iz mode još 1990ih posle hitova "Lepotica i zver" i "Kralj lav". "Osetili smo da postoji prava glad za ovakvim pričama", rekao je menadžer Diznijevog studija za animaciju Endru Milstajn. On je ocenio da su takvi filmovi "bezvremeni i vredni" a istovremeno "komični, dirljivi i sa sjajnom muzikom". Studio Iluminejšn je za "Grozan ja 2" pokupio dve nominacije - za najbolji animirani film i pesmu "Happy" Farela Filijamsa. Film je rađen sa budžetom od 76 miliona dolara, dvostruko manjim od "Zaleđenog kraljevstva" ali je na bioskopima zaradio 970 miliona i sada su u planu nastavak kao i rimejk klasika "Kako je Grinič ukrao Božić". Po završetku Oskara u bioskope stižu novi animirani filmovi - "Gospodin Pibodi i Šerman", "Kako da dresirate svog zmaja 2", nastavak "Rija" i"Aviona" kao i "Big Hero 6".
