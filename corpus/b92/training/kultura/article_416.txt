> Izvor: B92
> Datum: sreda 5.02.2014
> Rubrika: kultura
> Naslov: Premijera filma "Lauš" 22. februara
> Članak:

Dokumentarni film "Lauš", koji je inicirala i za koji režiju i scenario potpisuje Branka Bešević Gajić, biće premijerno prikazan beogradskoj publici 22. februara u Sava centru.

Film govori o jednom preseku vremena koje je doprinelo tragediji koja se dogodila u životu umetnika Žarka Lauševića, o pojavi višestranačkog sistema, nacionalizma, šta je značila predstava "Sveti Sava" u tom periodu, zašto je glavni akter ove priče nosio pištolj sa sobom, o njegovom životu pre i posle tragedije 1993. godine, kada je nakon svađe u kafani u Podgorici u samoodbrani usmrtio dve i ranio jednu osobu, zbog čega je osuđen na 15 godina zatvora. Ovaj projekat ima izuzetan kulturološki značaj jer predstavlja ličnost koja je zauzimala posebno mesto u jugoslovenskoj kinematografiji. Baveći se njegovom sudbinom, film se zapravo bavi svima nama i predstavlja dokument jednog vremena.

"Film  filmski kritičar Dejan Dabić, kao i Predsednik Vlade Republike Srbije i ministar unutrašnjih poslova Ivica Dačić. Nakon premijere u Sava centru, film će biti na repertoaru domaćih bioskopa.
