> Izvor: B92
> Datum: subota 22.02.2014
> Rubrika: kultura
> Naslov: Dobrodošli na avanturu u MIKSerU
> Članak:

Avantura u MIKSerU je dvodnevni multimedijalni događaj u organizaciji EXIT festivala i Miksera, koji će 28. februara i 1. marta biti održan u beogradskom Mikser House-u.

Dnevni program predstaviće potencijale i izazove razvoja srpske privrede kroz kreativnu ekonomiju, odnosno ekonomiju doživljaja i sadržaja. U subotu uveče će se, takođe u eklektičnom ambijentu Mikser House prostora, održati noćni program koji će na najbolji mogući način najaviti EXIT Avanturu, nastupima eminentnih internacionalnih i regionalnih muzičkih imena i nesvakidašnjom promocijom Sea dance festivala, ali i nekih od omiljenih bina EXIT festivala - Reggae stejdža i X-bass programa. Dnevni, edukativni deo Avanture U MIKSerU predstaviće Konferenciju kreativnih idnustrija Srbije (KKIS), koja će tokom dva dana, od 10 do 16h, kroz stručnu analize, predstavljanje znanja i iskustva iz prakse, tribine i diskusije, ukazati na trenutnu situaciju, ali i značaj kreativnih industrija u Srbiji, koje, prema izveštajima i preporukama Evropske komisije, imaju ključnu ulogu u procesu urbane regeneracije, izgradnje i (re)brendiranja kompetitivnih nacionalnih privreda u regionu. Prvi dan - petak, 28. Februar U petak 28. februara na KKIS konferenciji, kroz predavanja svetski priznatih stručnjaka iz oblasti kreativnih industrija (KI), ukazaće se njen značaj i svojevrsni fenomen zamajca rasta modernih ekonomija. U nastavaku Konferencije, predstaviće se i najveća dostignuća KI Srbije u oblasti festivala, oglašavanja, urbanog i modnog dizajna, informacionih tehnologija i filma. Drugi dan - subota, 1. mart Sledeći dan, 1. marta, KKIS konferencije će u Mikser house-u, kroz panel diskusije, predstaviti izazove za razvoj kreativnih industrija u dve sesije: obrazovanje i infrastruktura kao osnova razvoja sektora KI i potrebe činioca KI u Srbiji kao preduslov za dalji rast. Večernji program rezervisan je za žurku EXIT Avanture, s početkom u 22h, uz nesvakidašnju promociju Sea dance festivala. U okviru promocije X-Bass programa, koji se na glavnoj bini EXIT festivala realizuje sa čuvenim UKF-om, pored nastupa predstavnika brajtonske bass škole, The Prototypes, posetioce očekuju i dva back to back seta, Rahmanee b2b Side 1, kao i Necone b2b Rasheed.

Na Jazu će se od 15. do 17. jula predstaviti najaktuelniji crnogorski sastav, hip-hop heroji Who See. Jedinstvene zvuke Reggae bine EXIT festivala predstaviće veterani sa Jamajke Wenti Wadada, Mak Floss i Chay Nelle kao i AnA. Kompletan program dnevnog dela konferencije dostupan je na sajtu http://kkis.rs/. Na panel diskusijama učestvovaće istaknuti predstavnici i zainteresovana javnost u domenu kreativnih industrija Srbije. Učešće na konferenciji može pripasti i svima drugima ukoliko pošalju biografiju i motivaciono pismo na adresu konkurs@exitfest.org sa naslovom (subject) KKIS do srede, 26. februara, a EXIT će one najbolje i najmotivisanije nagraditi učešćem. Ulaz na noćni program Avanture u MIKSerU je besplatan za najbrže vlasnike ulaznice za EXIT/EXIT AVANTURU 2014 koji su se prethodno registrovali! Registracija kupaca EXIT karata za dobijanje besplatne ulaznice za žurku počinje u utorak, 25. februara u 12.00h na sajtu www.gigstix.com i mogu da se registruju svi oni koji su kupili karte za EXIT/EXIT Avanturu zaključno sa 15. 02. Broj besplatnih ulaznica je ograničen! Ulaznice za noćni program konferencije Avantura u MIKSerU za sve one koji nisu vlasnici karte za EXIT/EXIT Avanturu već su u prodaji. Cena ulaznice u pretprodaji iznosi 500 din, a na ulazu 700 din. Ulaznice mogu da se nabave online, preko sajta www.gigstix.com, kao i u poslovnicama GIGS TIX-a i u Mikser House-u (Karađorđeva 46, Sava Mala, Beograd).
