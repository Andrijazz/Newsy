> Izvor: B92
> Datum: utorak 4.03.2014
> Rubrika: kultura
> Naslov: Dado Topić za 8. mart u klubu Gan
> Članak:

U subotu, 8. marta u beogradskom klubu Gun nastupiće Dado Topić, muzičar koji je svojim talentom obeležio prostor i vreme u kojem je stvarao. Pred odabranom publikom, sa svojim bendom, izvešće mnoštvo velikih hitova, rok klasika i poznatih balada.

"Pozivam sve prijatelje, kolege i fanove dobre muzike da nam se pridruže na intimnijoj klupskoj svirci 8. marta u Gun klubu. Obećavamoodličan provod uz stare i nove hitove," Dado Topić "Moja muza je moja potreba da s nekim pričam. Neko napiše esej ili deset knjiga i tako se izrazi, a ja imam tri minuta da ispričam priču koja samo u jednom stihu ima tu težinu i otvara neku igru asocijacija, suštinsku istinu koju prepoznaš u jednom trenutku," Dado Topić za Puls. Dado je bio član "Korni grupe", osnivač "Tajma", dva puta učestvovao na "Evroviziji", dobitnik nagrade "Porin" i mnogih festivalskih nagrada, autor muzike "Bolji život", "Flojd", balade "Da li znaš da te volim", "Verujem u ljubav", član je ONE, organizacije za gladne i ugrožene stanovnike planete, danas ima bend "Time after time". Ulaznice su u pretprodaji po ceni od 700 dinara u kafeu Šikarica, Skadarska 22, i prodavnici ploča Pinball Wizard Records, Makedonska 30. Neposredno pred koncert cena ulaznice iznosiće 1000 dinara.
