> Izvor: B92
> Datum: ponedeljak 24.02.2014
> Rubrika: kultura
> Naslov: Umro Harold Ramis zvezda "Ghostbustersa"
> Članak:

Glumac i reditelj Harold Ramis preminuo je rano jutros u 70. godini života.

Svet će ga pamtiti po ulozi lovca na duhove Egona Spenglera u kultnom filmu "Ghostbusters" koji je osvojio gledaoce širom sveta čim je izašao 1984. godine, piše BBC. Ramis je za sobom ostavio i velika filmska dela u kojima je svoju ulogu odigrao iza kamere, kao režiser. "Njegova kreativnost, saosećajnost, inteligencija, humor i duh nedostajaće svima koji su ga poznavali i voleli", navodi se u saopštenju njegove porodice. Rođen u Čikagu, karijeru u Holivudu započeo je 1978.

Među takvima su "Dan mrmota" sa Bilom Marijem i Endie Mekdauel u glavnim ulogama ali "Mafijaš pod stresom", komediju sa Robertom De Nirom i Bilijem Kristalom. Ramis je preminuo nakon borbe s vaskulitisom, retkom bolešću od koje otiču krvni sudovi, rekla je njegova supruga za Čikago Tribjun. Svojim radom inspirisao je mnoge reditelje, autore komedija, poput Džuda Apatoua i Adama Sandlera. Dobitnik je američke nagrade za komediju (ACA) i priznanja BAFTA za najbolji scenario.
