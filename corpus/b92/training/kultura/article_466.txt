> Izvor: B92
> Datum: ponedeljak 10.02.2014
> Rubrika: kultura
> Naslov: "Slika koja nedostaje" u četvrtak u REX-u
> Članak:

Nakon ovog uspešnog starta DOKUMENTARNOG ČETVRTKA u KC REX, SLOBODNA ZONA vas poziva na sledeći - 13. februara u 20h - na projekciju filma Slika koja nedostaje kambodžanskog reditelja, Ritija Pana.
Kulturni centar REX, Jevrejska 16 četvrtak, 13. februar, 20:00 *projekcija dokumentarnog filma SLIKA KOJA NEDOSTAJE Kambodža, Francuska, 92, 2013. Režija: Riti Pan
Kulturni centar REX, Jevrejska 16 četvrtak, 13. februar, 20:00 *projekcija dokumentarnog filma SLIKA KOJA NEDOSTAJE Kambodža, Francuska, 92, 2013. Režija: Riti Pan
Koristeći makete i minijaturne figurice u kombinaciji sa propagandnim arhivskim materijalom iz te epohe, minucioznim rediteljskim postupkom, Riti preko dokumentarca Slika koja nedostaje, pokušava da rekonstruiše sećanje na vlastito detinjstvo u vreme vladavine Crvenih kmera. Film je dobitnik glavne nagrada Izvestan pogled u Kanu i kandidat za Oskara u kategoriji Najbolji strani film. Prodaja karata počinje od danas, 10. februara i trajaće do četvrtka od 11h - 16h, a na dan projekcije od 11h - 20h.Cena ulaznice je 200 dinara. Režim Pol Pota preuzeo je kambodžansku prestonicu 17. aprila 1975. Stanovništvo je okupljeno i poslato u poljoprivredne radne logore. U to vreme, autor filma Riti Pan imao je jedanaest godina. Preko dokumentarca Slika koja nedostaje, koji predstavlja svojevrsnu hroniku rediteljevog detinjstva pod režimom zlogasnog diktatora, Riti Pan zapravo ukazuje na problem filmske prezentacije negativnih događaja iz istorije. Koristeći makete i minijaturne figurice od terakote u kombinaciji sa propagandnim arhivskim materijalom iz te epohe, minucioznim rediteljskim postupkom pokušava da rekonstruiše sećanje na vlastito detinjstvo u vreme vladavine Crvenih kmera.

Riti Pan je rođen 1964. u Pnom Penu. Kao i mnogi iz njegove generacije, izgubio je oca, majku i ostale članove uže porodice zbog izgladnjivanja i prisilnog rada u logorima Crvenih Kmera. Godine 1979. pobegao je iz Kambodže u Tajland, a već sledeće se nastanjuje u Francuskoj gde se kasnije školuje na Francuskoj nacionalnoj filmskoj akademiji (IDHEC) u Parizu. Njegov dokumentarac S21 Crveni kmeri - mašina za ubijanje, mnogi smatraju jednim od najzačajnijih dokumentarnih filmova u istoriji filma.
