> Izvor: B92
> Datum: sreda 12.03.2014
> Rubrika: kultura
> Naslov: 11. BFI - Neverovatna moć ljudskog tela
> Članak:

Beograd od 30. marta dobija svoj jedanaesti festival igre, na kome će se pod sloganom "Neverovatna moć ljudskog tela da ispriča priču" do 14. aprila predstaviti najbolji i najaktuelniji naslovi svetske plesne scene.

"Sva su pozorišta puna, svi su zadovoljni jer su produkcije različite ove godine, možemo da se pohvalimo sa dve svetske premijere i činjenicom da su svetski koreografi poželeli da svoje naslove prvi put prikažu Beogradu i da nam prvi put dpolazi jedna trupa iz daleke Australije", najavila je danas direktorka Beogradskog festivala igre Aja Jung. Delegacija EU u Srbiji već drugu godinu podržava BFI jer je suština procesa evropskih integracija približavanje evropskih naroda i kultura pod motom ujedinjenje kultura u njihovoj različitosti, rekao je ambasador Majkl Davenport na konferenciji za novinare u Skupštini grada kojoj su prisustvovali brojni ambasadori. "Muzika i ples su značajni deo našeg zajedničkog i raznovrsnog evropskog kulturnog nasleđa, Aja Jung i BFI svakog proleća proteklih 11 godina unose novu radost i svetlost u naše živote a Srbija tokom trajanja BFI postaje globalna prestonica igre", istakao je Davenport. Razmena umetnika iz Evrope i sveta koji imaju priliku da se upoznaju sa svojim kolegama iz Srbije i međusobno razmene iskustva je ključna, upravo takva razmena simbolizuje odnose između Srbije i EU, da zajedno otklanjamo jezičke, geografske i političke barijere, rekao je Davenport.

On je istakao da BFI promoviše sve one vrednosti za koje se EU zalaže: raznolikost, različitost, toleranciju i razmenu ideja među različitim kulturama.Ovogodišnji festival održava se pod pokroviteljstvom Grčke, predsedavajuće zemlje Saveta EU. Na 11.BFI od 30. marta do 14. aprila predstaviće se neke od najinteresantnijih produkcija svetske plesne scene. Festival će u Sava centru 30. marta otvoriti američka kompanija Hubbard Street Dance iz Čikaga celovečernjim baletom španskog koreografa Alehandra Serude "Hiljadu delova". Čuvena trupa iz Čikaga prvi put dolazi u region, predstaviće se baletom mladog i popularnog koreografa Serude, koji je pre samo nekoliko godina oduševio beogradsku publiku svojom postavkom za Nacionalnu plesnu kompaniju iz Madrida. Inspiracija Serudi su vitraži Marka Šagala, kosmopolitskog likovnog umetnika koji se tokom osam decenija oprobao u raznim avangardnim pravcima koji su obeležili 20. vek. Kompanija Akrama Kana, jednog od najznačajnijih koreografa britanske scene gostovaće sa novom postavkom na muziku Igora Stravinskog 5. aprila, a Veliki kanadski balet iz Montrela sa predstavom "Minus jedan", izraelskog koreografa Ohada Naharina 11. aprila. Veliki kanadski balet iz Montreala gostovaće i u Novom Sadu, 12. aprila u Srpskom narodnom pozorištu.

U zemunskom Madlenijanumu igraće belgijska Kompanija Mišel Noare, koja prvi put gostuje na BFI. Predstaviće se komadom inspirisanom Hičkokovim nemim filmovima "Zapisnik sa lica mesta". Gostovaće i Balet Augzburg sa "Igrom senki" 9. aprila koju će dan kasnije izvesti i u Vršcu. "Na scenu u Zemunu 14. aprila stiže i Kompanija Andonisa Fonijadakisa, koreografa koji je već postao miljenik beogradske publike, ovoga puta sa svetskom premijerom komada , u produkciji Fondacije Onazis", najavila je Jung. U Pozorištu na Terazijama 31. marta i 1. aprila gostovaće švajcarska trupa Cimerman and de Pero, sa predstavom "Šija je bila Vrat", svojevrsnim teatrom bez reči, apsurdnog humora i duboke ljubavi prema detaljima. Na istoj sceni nastupiće i prva trupa iz Sidneja na BFI, Kompanija Šona Parkera, sa predstavom "Srećan kao Lari".

U Beogradskom dramskom pozorištu na 11. BFI gostovaće tri kompanije: koreografske legende Matilda Monije i La Ribot igraće zajedno u plesnoj burleski "Gustavija", zatim kompaniju Roberta Zapale sa Sicilije i kompaniju Malka iz Grenobla čiju će predstavu "Šaputanja" gledati i publika u Pančevu. Publika u Vršcu gledaće predstavu BFI "Igra senki" u izvođenju Baleta Augzburg poznatog izraelskog koreografa sa stalnom adresom u Holandiji, Icika Galilija. U Narodnom pozorištu u Vršcu, nakon više od tri decenije izostanka, 10. aprila nastupiće baletski igrači, ujedno biće to prvo gostovanje jedne nemačke opersko-baletske kuće na ovoj pozornici. "Veče čini šest kraćih postavki, koje kritičari berlinskog magazina BalletTanz najavljuju kao orđević, prvu solistkinju kompanije Augzburg.
