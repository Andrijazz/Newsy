> Izvor: B92
> Datum: utorak 11.03.2014
> Rubrika: kultura
> Naslov: „Otac“ haus muzike Keri Čendler u Tjubu 14. marta
> Članak:

Beograd ima čast da ugosti jednu od najvećih ikona house muzike, Kerija Čendlera, "oca haus muzike", koji u petak 14. marta nastupa u klubu The Tube.
B92 i Tube vode vas na nastup Kerija Čendlera (petak 14. mart) i za vas imaju 2x2 karte. Karte su podeljene, a srećni dobitnici obavešteni.
B92 i Tube vode vas na nastup Kerija Čendlera (petak 14. mart) i za vas imaju 2x2 karte. Karte su podeljene, a srećni dobitnici obavešteni.
Njegovim nastupom nastavlja se serija high-profile gostovanja vodećih svetskih imena u ovom beogradskom klubu. Uz Kerrija na lajnapu se nalaze i rezident DJ-evi Dušan Kačarević i Kid Kimi. Domaća publika je imala jedinstvenu priliku da iskusi magiju Kerrijeve muzike kada je kao jedan od hedlajnera prošlogodišnjeg Exit Festivala krunisao zatvaranje Dance Arene fantastičnim DJ setom. Kerri 90ih. Legenda, inspiracija, ključna figura, uzor mnogim velikim DJ-evima i producentima i istinski pionir house-a su samo neki od atributa ovog ambasadora 4/4 ritma koji svoje uticaje vuče iz odrastanja u porodici džez muzičara. Njegov otac, svojevremeno i sam ugledni DJ, pružio mu je bogato iskustvo u korenima soul, disco i njujorškog underground garage zvuka. Kerri je svoju DJ karijeru započeo sa svega 13 godina u klubu Rally Record u Nju Džerziju, a bavljenje produkcijom bilo je samo logičan smer razvoja njegove blistave karijere. Nakon vokala na debi izdanju Super Lover / Get it Off iz 1991. godine, Kerri je otpočeo produkciju svog bogatog opusa zahvaljujući kojem je postao jedan od najcenjenijih producenata na svetu. Danas, Kerri je poznat je i kao vlasnik muzičkih etiketa Madhouse i MadTech Records.

U februaru ove godine uzdao je "Watergate 15" kompilaciju za famozni berlinski klub Watergate, a njegov čuveni hit iz 99. ''Sunday Sunlight'', pre par nedelja dobio je specijalno vinil reizdanje na lejblu Apollonia, ovog puta pojačan remiksom Delano Smith-a. Kerri Chandler je vorteks u kojem se tradicija i inovacije spajaju. Tradicija u smislu soul korena Jersy-house zvuka, inovacija u pogledu dinamično fluidnih i jednostavnih aranžmana i njegovom veštom vladanju tehnologijom, u šta se možete uveriti i slušanjem njegovog kraljevskog DJ seta u Boiler Roomu

Kerri je apsolutni vladar ritma i prostora koji spaja vokale i instrumente sa neverovatnom preciznošću, stvarajući prelepe, gotovo nestvarne jam-ove. U petak 14. marta i beogradska publika će napokon moći da okusi zalogaj njegovog melodičnog house raja.

Karte se mogu kupiti na ulazu u klub po ceni of 1000 RSD, a zbog velikog interesovanja za ovaj događaj gostima se preporučuje da dođu ranije. U subotu 15. marta u Tjubu se održava Groove Control žurka, na lajnapu su domaći house DJevi Goran Starčević i Oysha, a sve devojke koje dođu do 00:30h očekuju besplatni kokteli.
