> Izvor: B92
> Datum: petak 28.02.2014
> Rubrika: kultura
> Naslov: Resonate 2014: U partnerstvu za obrazovanje
> Članak:

Festival Resonate održaće se po treći put u Beogradu od 3. do 5. aprila. Festival Resonate će kao i prethodne dve godine biti jedinstvena prilika za upoznavanje sa radom vodećih umetnika, mislilaca i evropskih škola, kao i platforma za povezivanje, razmenu znanja i edukaciju, koja spaja vrhunske umetnike i istraživače sa ciljem proizvodnje vrednosti i podsticanja progresivne debate o poziciji tehnologije u umetnosti i kulturi.

Predavači, studenti i profesionalci će predstaviti svoje radove i obrazovne metodologije kroz seriju otvorenih radionica, panel diskusija i razgovora. Pored već najavljenog programa razgovora, predstava (performansa) i panel diskusija, Resonate festival ima čast da najavi da je kompletan edukativni program festivala razvijen u saradnji sa nekim od vodećih stručnjaka i obrazovnih institucija na poljima interaktivne umetnosti, digitalnih medija, umetnosti i dizajna. Neki od učesnika na festivalu Resonate ove godine biće Aaron Koblin, Daito Manabe, Ben Cerveny, Joe Gerhardt (Semiconductor), Yuri Suzuki, Karsten Schmidt, Theodore Spyropoulos (Minimaforms, AADRL), Moritz Stefaner, Giorgia Lupi and Gabriele Rossi (Accurat), Ilona Gaynor, Paul Prudence, Michael Szivos (SOFTlab), Sunni Pavlovic (That Game Company), Eno Henze, Jussi Ängeslevä (UdK), Jonathan Puckey and Luna Maurer (Moniker), Douglas Edric Stanley i mnogi drugi. Resonate će po treći put biti međunarodno središte zbivanja koje omogućava razmenu znanja i povezuje preko 1200 posetilaca iz preko 40 zemalja i 200 svetskih gradova.

Saradnja sa studentima u Srbiji U saradnji sa Raiffeisen bankom, Resonate i ove godine nastavlja da podržava studente iz Srbije tako što im nudi slobodan ulaz na dnevni program u okviru Resonate 2014. Ove karte su dostupne za 150 aktivnih studenata u Srbiji. Sve informacije studenti iz Beograda mogu da pogledaju ovde.

Stipendija za umetnike, predavače i profesionalce Pored slobodnog ulaza za studente, Resonate nudi i osam stipendija za umetnike, predavače i profesionalce koje uključuju besplatan ulaz na festival, dnevni i večernji program, kao i besplatno učešće na jednoj od četiri profesionalne radionice koje će biti održane pre festivala i to od 31. marta do 2. aprila 2014. Prijavite se ovde. Resonate je inicijativa organizacije Magnetic Field B u saradnji sa CreativeApplications.Net. Pogledajte i kompletnu lista govornika i predavača.
