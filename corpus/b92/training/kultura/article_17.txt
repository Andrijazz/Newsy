> Izvor: B92
> Datum: petak 3.01.2014
> Rubrika: kultura
> Naslov: 10 najpotcenjenijih albuma u 2013. godini
> Članak:

Kako je 2013. godina za nama, mnogi su već proteklih dana objavili liste najznačajnijih događaja, a kolumnista BBC-a i Čikago tribjuna Greg Kot je napravio interesantnu listu najpotcenjenijih muzičkih albuma, koji su prošli skoro neprimećeno.

Predstavljamo vam deset onih na koje, iako je godina prošla, možda ipak sa zakašnjenjem treba obratiti pažnju: The Besnard Lakes - Until in Excess, Imperceptible UFO (Jagjaguwar) Ranih devedesetih godina prošlog veka britanski bend Slowdive je uspešno plovio na "lebdećem" zvuku sastavljenom od gitarskog gustog sastojka, a sličan osećaj može se doživeti slušajuću 4. album grupe Besnard Lakes. Montrealski bend u poslednjih deset godina nije baš imao neku sjajnu reputaciju, a ova ploča na kojoj se nalaze pesme ne kraće od 5 i po minuta zahteva malo više strpljenja, koje se na kraju itekako isplati. Preporučljivo je ovaj album slušati na dobrim slušalicama, kako bi se uhvatio svaki trenutak, a zvuk preuzeo svaki prostor između ušiju.

Boogarins - As Plantas Que Curam (Other Music) Pokret Tropicalia je bio brazilski odgovor na muzički eksperiment u Americi i Engleskoj kasnih šezdesetih godina prošlog veka i izrodio je takva imena poput Os Mutantes i Kaetana Velosa, koji su se na neverovatna način poigravali formom i rušili granice žanrova. Tinejdžeri Fernando Almeida i Benke Feraz su sa uspehom nastavili taj duh na svom debitanstskom albumu. Njihov zvuk se razvijao i formirao daleko od urbanih centara - Rija i Sao Paula, a zvuk im je jedinstven, jer im studio za snimanje služi kao ekstra intrument.

Mikal Cronin - MCII (Merge) Iako je njegov ortak i nekada član grupe Taj Sigal iz San Franciska poznatiji u andergraund pank zajednici, Kroninov "one man band" je još žešći na njegovom drugom albumu. On je jedan od retkih klasično muzički obrazovanih pank rokera a njegovi melodijski kontrasti i orkestarski aranžmani njegovu muziku čine jednim delom garažnim rokom, a jednim delom kamernim popom.

Deafheaven - Sunbather (Deathwish) Ovo je dokaz da lepota postoji i u majmračnijoj tami, a ovaj bend iz San Franciska evocira rad njegovih pethodnika kombinujući hevi-metal žestinu sa progresivnim rokom, pankom pa čak i folkom (poslušaj Isis, Mastodon ili OTEP). Svega sedam pesama proteže se na oko 60 minuta, od šapata do urlika.

Eleanor Friedberger - Personal Record (Merge) Kao vokal u bendu Fiery Furnaces, Elenor Fridberger je davala glas u složenim pesmama njenog brata Metjua. Na njenom drugom solo albumu, ona se prepustila linearnom pisanju i komponovanju pesama u tandemu sa Džonom Veslijem Hardingom, ali sa egzotičnim dodirom koji u nekim trenucima postaje kamerni pop ili bosa-nova. Sve je sjedinjeno njenim fantastičnim, mirnim glasom i pesmama kojima nisu potrebni nikakvi trikovi da bi zvučale odlično.

The Handsome Family - Wilderness (Carrot Top) Fascinacija tekstopisca Rene Sparks prirodom i fantazijom je dovele do stvaranja najpotresnijijh pesama o ljudskim stanjima koje je neko napisao u poslednje dve decenije. Sa svojim mužem Bretom Sparksom i njegovim baritonom i inventivnim aranžmanima Handsome Family su na svom devetom albumu dostigli svoj vrhunac.

Vic Mensa - Innanetape (vicmensa.com) Dvadesetogodišnji MC je bio u srednjoj školi kada je potpisao ugovor sa velikom diskografskom kućom, a onda ga je raskinuo. Međutim nastavio je da ide putem kojim je kao tinejdžer sigurno gazio. Njegova muzika se teško može definisati, ali u pitanju je mešaavina soula, roka i džeza. A kao talentovani tekstopisac ima šta da kaže: od duhovitije strane na prvoj polovini albuma, do zamišljenijeg nastupa na drugom delu ploče.

Oblivians - Desperation (In the Red) Rok trio iz Memfisa se ponovo okupio posle 16 godina, a iako ovaj album ne poseduje isti nivo haosa, očaja i hoda po ivici kao albumi iz devedesetigh godina, još uvek čini da 99% rok albuma objavljenih u 2013. godini zvuči staromodno. Grupa je malo "umila" zvuk i pevanje, što će možda razočarati zagrižene obožavaoce, ali su i dalje itekako u stanju da naprave lavinu od buke.

Allen Toussaint - Songbook (Nonesuch) Jedan od najlegendarnijih "ljudi iz senke" u celokupnoj muzici Nju Orleansa, Tusan je producirao nebrojeno mnogo albuma u poslednjih 50 godina od Lija Dorsija, Irme Tomas i mnogih drugih, a neverovatno je da nikada nije snimio album na kome se nalaze pesme koje je otpevao samo uz klavir. U 75. godini Alen Tusan je pokazao koliko je graciozan pevač i briljantan muzičar.

Wooden Shjips - Back to Land (Thrill Jockey) Psihodelični putnici u ovom kvartetu malo su stišali zvuk, okrećući se više akustičnom pravcu i širenju prostora. Povremeno se otvori "bučna pukotina" koja otkriva melodije koje imaju struktirisanije zvučne pejsaže, što onima koji su navikli na njihov zvuk zvuči poznatije.
