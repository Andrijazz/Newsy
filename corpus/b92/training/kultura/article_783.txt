> Izvor: B92
> Datum: utorak 11.03.2014
> Rubrika: kultura
> Naslov: Kit Ričards piše knjigu za decu
> Članak:

Kit Ričards piše knjigu za decu, zapravo slikovnicu koja bi u prodaji trebalo da se nađe ove jeseni.

Kako prenosi AP, knjigu "Gus & Me: The Story of My Granddad and My First Guitar" (Gas i Ja: Priča o mom dedi i mojoj prvoj gitari) ilustrovala je Ričardsova ćerka Tiodora. Glavni junak slikovnice je Gas, odnosno Gas Dupri, Ričardsov obožavani deda koji je kao i on bio muzičar. U saopštenju koje je objavila izdavačka kuća "Litl, Braun", s kojom je Ričards potpisao ugovor, slavni gitarista Rolingstonsa navodi da je knjiga zasnovana "na jednom od onih magičnih trenutaka" koji je podelio sa svojim dedoma Gasom. Sedamdesetogodišnji muzičar ima petoro dece. Svoje memoare, pod naslovom "Život" (Life), objavio je 2010.
