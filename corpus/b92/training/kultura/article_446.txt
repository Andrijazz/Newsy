> Izvor: B92
> Datum: subota 8.02.2014
> Rubrika: kultura
> Naslov: Resital Ljiljane Vukelje u "Parobrodu"
> Članak:

Klavirski resital Ljiljane Vukelje biće ordžan 11. februara u Ustanovi kulture "Parobrod", sa početkom u 20 časova.
Program koncerta: L.v. Beethoven: Sonata op.111 -Maestoso. Allegro con brio ed appassionato -Arietta. Adagio molto semplice e cantabile F. Chopin: 24 prelida op. 28 Ulaz na koncert je slobodan.
Program koncerta:
L.v. Beethoven: Sonata op.111
-Maestoso. Allegro con brio ed appassionato
-Arietta. Adagio molto semplice e cantabile
F. Chopin: 24 prelida op. 28
Ulaz na koncert je slobodan.
Ljiljana Vukelja rođena je 1976. u Beogradu. Diplomirala je 1996. na Fakultetu muzičke umetnosti u Beogradu u klasi prof. Nevene Popović, u čijoj klasi je i magistrirala 1999. godine. Usavršavala se u klasi renomiranog francuskog pijaniste Mišela Berofa u Frajburgu (Nemačka), a potom je radila sa švajcarskim pijanistom i dirigentom Žan-Fransoa Antoniolijem u Lozani (Švajcarska). U junu 2010. je odbranila doktorski umetnički projekat iz izvođačkih umetnosti, pod mentorstvom prof. Dejana Sinadinovića, na FMU u Beogradu. Aktivno je učestvovala na majstorskim kursevima J. Sljesarjeva, S. Dorenskog, A. Štarkmana, D. Baškirova, M. Dalbertoa i Žan-Klod Penetijea. Laureat međunarodnog takmičenja u Nauenu (Nemačka) oktobra 2006, gde dobija i specijalnu nagradu za najbolje izvođenje savremenog dela, kao i međunarodnog takmičenja u Gajaru (Francuska, 2004.), gde joj je dodeljena i specijalna nagrada za najbolje izvođenje zadate kompozicije, Ljiljana Vukelja je i dobitnik brojnih priznanja na takmičenjima u Srbiji, kao i nagrada na međunarodnim takmičenjima za mlade u Rimu, Tortoni i Ankoni (Italija). Nastupala je kao solista i kamerni muzičar u svim značajnijim salama u Beogradu (velika dvorana KNU, Skupština grada, Beogradska filharmonija..) i širom Srbije, u sali Banskog dvora u Banja Luci, Jugoslovenskom kulturnom centru u Parizu, Sali temišvarske filharmonije (Rumunija), dvorani instituta Ribopjer u Lozani (Švajcarska), dvorcu Klesen u Berlinu (Nemačka)... Saradjivala je sa Beogradskom filharmonijom, Umetničkim ansamblom vojske Srbije, Simfonijskim orkestrom RTS, Temišvarskom filharmonijom, kamernim orkestrom "Pro Klasika" i dirigentima kao što su: Pavle Medaković, Milan Nedeljković, Anatolij Novicki, Emil Simon, David Porcelajn, Venzan Monteil, Biljana Radovanović, Žan-Fransoa Antonioli, Jordan Dafov.. Nastupala je na festivalima: Bemus, Belef, "Dani muzike" u Vrnjačkoj Banji, "Muzički Temišvar, "Havelendiše Festšpile" (Nemačka), "Galvej mjuzik festival" (Irska). Snimala je za RTS, TV NS, rumunski i francuski radio. Jedan je od osnivača ponovno uspostavljenog festivala Somborske muzičke svečanosti, čiji je član umetničkog saveta. Angažovana je kao docent na Katedri za klavir FMU, u Beogradu.
