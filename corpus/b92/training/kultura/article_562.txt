> Izvor: B92
> Datum:  
> Rubrika: kultura
> Naslov: Hatebreed i Napalm Death u Domu omladine
> Članak:

Koncerti bendova Hatebreed i Napalm Death biće odžani u nedelju, 23. februara u Domu omladine Beograda.

Bend bez koga ne može da se zamisli nijedan ozbiljan festival ekstremne muzike, Hatebreed postao je sinonim za odlične koncerte i brutalnu atmosferu, navedeno je na sajtu DOB-a. Ovaj bend dolazi u Beograd da predstavi svoj osmi po redu album pod nazivom "The Divinity of Purpose". Grupa Napalm Death ima karijeru dužu od 30 godina koja ih je početkom 80-tih od teškog underground crust punk benda uzdigla do jednog od najbitnijih grind core i death metal bendova današnjice. Njihov koncert, održan 1996. godine u rasprodatom Studentskom kulturnom centru još uvek nosi titulu jednog od "najbrutalnijih metal koncerata ikada odsviranih kod nas", navodi sajt DOB-a.
