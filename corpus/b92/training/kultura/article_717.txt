> Izvor: B92
> Datum: sreda 5.03.2014
> Rubrika: kultura
> Naslov: Stounov dokumentarac na godišnjicu Čavesove smrti
> Članak:

Američki reditelj Oliver Stoun obeležiće godišnjicu smrti prijatelja Uga Čavesa premijerom svog novog dokumentarca o lideru Venecuele, koji je preminuo 5. marta prošle godine.

Dokumentarac pod naslovom "Moj prijatelj Ugo" (Mi Amigo Hugo), u trajanju od 50 minuta, premijerno će biti prikazan sutra na venecuelanskoj tv stanici "Telesur". Kako je prenela agencija AFP, dokumentarac čine razgovori sa članovima Čavesove porodice, prijateljima, intelektualcima i političarima koji su mu bili bliski. U Venecueli će, povodom prve godišnjice Čavesove smrti, biti održana vojna i civilna parada. Čaves je preminuo 5. marta 2013. godine posle dvogodišnje borbe sa kancerom i posle 14 godina provedenih na vlasti. Rođen je 28. jula 1954. godine. Oliver Stoun: Tito je bio div
