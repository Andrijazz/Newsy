> Izvor: B92
> Datum: petak 21.02.2014
> Rubrika: kultura
> Naslov: Komisija za utvrđivanje reprezentativnosti udruženja
> Članak:

Ministarstvo kulture i informisanja formiralo je 20. februara 2014. godine Komisiju za utvrđivanje reprezentativnosti udruženja u kulturi.

Komisiju čine: Ivana Dimić, dramaturg, Zoran Dimovski, vizuelni umetnik, Vladislav Bajac, književnik, Milica Pekić, istoričarka umetnosti, Aleksandar Ilić, baletski umetnik, Stojan Srdić, član Udruženja dramskih pisaca i Vladimir Lovrić, član ULUPUDS-a. Zadatak Komisije je da utvrdi koje od registrovanih udruženja u jednoj kulturnoj delatnosti ispunjava uslove reprezentativnosti i da sačini obrazloženi predlog, na osnovu koga će ministar kulture i informisanja doneti rešenje o utvrđivanju statusa reprezentativnog udruženja u kulturi. Mandat članova Komisije je dve godine, sa mogućnošću ponovnog imenovanja.
