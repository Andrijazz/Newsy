> Izvor: B92
> Datum: petak 24.01.2014
> Rubrika: kultura
> Naslov: The Pussywarmers & Réka na turneji po Balkanu
> Članak:

Švajcarski rokeri The Pussywarmers & Réka u okviru svoje ex-YU turneje posetiće i Beograd, gde će u Gun Clubu održati koncert u utorak 11. februara u 21h.
Beogradski nastup The Pussywarmers & Réka planiran je za utorak, 11. februar u Gun Club-u (Miloša Pocerca 10) od 21:00. Cena karte je 500 dinara u pretprodaji (Pinball Wizard Records, TC "Eurocentar", Makedonska 30, local 15) i 800 dinara na ulazu u klub, neposredno pred nastup.
Beogradski nastup The Pussywarmers & Réka planiran je za utorak, 11. februar u Gun Club-u (Miloša Pocerca 10) od 21:00. Cena karte je 500 dinara u pretprodaji (Pinball Wizard Records, TC "Eurocentar", Makedonska 30, local 15) i 800 dinara na ulazu u klub, neposredno pred nastup.
The Pussywarmers formirani su u italijanskom delu Švajcarske pre osam godina. Prva dva albuma objavili su za vodeću evropsku garage etiketu Voodoo Rhythm Records ("My Pussy Belongs To Daddy" 2009. i "The Chronicles Of The Pussywarmers" 2011.) i brojnim koncertima po kontinentu stekli poziciju najusviranijeg švajcarskog benda, ali i poziciju žive atrakcije koja se ne sme propustiti. Njihov izuzetno autentični zvuk neobična je mešavina evropskih tradicija kao što su: tarantela, polka, valcer, vanevropskih poput calypso, swing i jazz u rasponu od dixielanda, džeza iz doba prohibicije dvadesetih godina prošlog veka, te Dope & Glory ere, ali i ne male doze patosa i "seče vena" klezmer i istočnoevropske ciganske muzike i svi su žanrovi vešto upakovani u pobedničku garažnu egzekuciju. Instrumenti koje koriste The Pussywarmers (bendžo, harmonika, ukulele, kontrabas, tuba, trombon, marakas, madolina, gitare iz doba pre 2. svetskog rata...) gotovo da datiraju iz doba navedenih žanrova, kao i garderoba tj. scensko pojavljivanje ovog sastava. Pre dve godine Réka Csiszér, talentovana i harizmatična cabaret/jazz umetnica priključuje se The Pussywarmers. Njen zaumni izgled, vanserijska frontwoman uloga i glas/stav na pola puta između Billie Holiday i Marlene Dietrich u nekoliko kraćih turneja potvrdili su "proširenje" ekipe kao pun pogodak i mnogi su ih opisali kao evropsku verziju Squirrel Nut Zippers, odličnog američkog swing/jazz/blues benda koji predvodi uticajni Jimbo Mathus. Početkom ove godine izlazi i novi, treći po redu album "I Saw Them Leaving" za Wild Honey Records i bend menja naziv u The Pussywarmers & Réka. Radi se o sjajnoj melanholičnoj ploči na kojoj pored ranije pomenutih žanrova može prepoznati i dreamy-pop, izvesnu doza psychedelic pop-a, ali i primetan homage sastavu Velvet Underground.
