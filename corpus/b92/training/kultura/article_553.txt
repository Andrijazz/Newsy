> Izvor: B92
> Datum: sreda 19.02.2014
> Rubrika: kultura
> Naslov: "Deep Purple" ponovo oduševili Beograd
> Članak:

Jedan od najvećih rok bendova svih vremena "Deep Purple" održao je sinoć koncert u okviru svoje svetske turneje "Now What?!" naslovljene po ovogodišnjem albumu.

Najglasniji bend na svetu po Ginisovoj knjizi rekorda nastupio je pred oko 13.000 hiljada posetilaca.

Ljubitelji čvrstog rok i heavy metal zvuka bili su u prilici da još četvrti put čuju čuveni bend u Beogradu koji je dva sata sata bez prekida držao atmosferu na visokom nivou. Muzičari su se smenjivali u solo deonicama pokazavši da i danas, posle skoro pola veka duge karijere, imaju puno dobre energije koju su preneli i na publiku.

Oni su na ovom koncertu predstavili svoj novi album, ali su posetioci najintenzivnije reagovali na njihove stare hitove kao što su "Black night", "Smoke on the Water" i "Hush" koje su ostavili za sam kraj koncerta.

Bend je nastupio u standardnoj, u proteklih par decenija, ustaljenoj postavi koju pored legendarnog pevača Jana Gilana, čine bubnjar Jan Pejs, basista Rodžer Glover, gitarista Stiv Mors i klavijaturista Don Ejri koji je zamenio nedavno preminulog člana Džona Lordu kojem su otpevali pesmu u znak sećanja.

Među posetiocima bio je i predsednik Srbije Tomislav Nikolić.
