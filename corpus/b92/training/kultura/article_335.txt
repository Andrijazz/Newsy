> Izvor: B92
> Datum: sreda 29.01.2014
> Rubrika: kultura
> Naslov: 7 veličanstvenih filmova stiže u Beograd
> Članak:

Festival dugometražnog dokumentarnog filma "7 veličanstvenih" počinje 30. januara u Sava centru, a do 5. februara beogradska publika biće u prilici da pogleda sedam različitih, ali veoma upečatljivih i trenutno aktuelnih filmova.

Po izboru danskog selektora Tue Stin Milera, biće prikazano sedam antologijskih ostvarenja koja su obeležila evropsku filmsku scenu prethodne godine. Osim autora filmova, specijalni gost jubilarnog festivala biće aktuelni direktor Evropske dokumentarističke mreže (EDN), belgijski producent i profesor Pol Pauels. Za razliku od prethodnih godina, festival će ovoga puta trajati sedam dana, umesto dosadašnjih pet. Najavljeno je sedam premijera filmova koji su upravo aktuelni na vodećim svetskim festivalima, ekskluzivni po tematici koju obrađuju i po postupcima kojima su napravljeni. "Deset godina stariji, kao jednostavno najbolja od svih koje ovaj putujući posmatrač dokumentaraca poznaje. Hvala vam! Veliko, neizmerno hvala!"

Četvrtak, 30. januar, 20:00 svečano otvaranje - velika sala Levijatan (Leviathan) Francuska, Velika Britanija, 2012. / 87 minuta režija: Verena Paravel i Lisjen Kastenj-Tejlor Prvi veliki bioskopski film nove vizuelne epohe koja je u nezadrživom talasu preplavila svet. "Gotik horor dokumentarac" - film kakav do sada niste videli! Izašao iz čuvene filmske laboratorije harvardskog univerziteta. Sniman je blizu obala Novog Bredforda u SAD, koji je nekada bio centar sveta za lov na kitove i bio inspiracija za legendarni Melvilov roman "Mobi Dik". Bez ijedne izgovorene reči film stvara biblijsku morsku neman Levijatana, oličenu u ogromnom metalnom čudovištu koje tutnji i proždire ribe dok se nad njim uzdižu nepregledna jata galebova. Zadivljujući i zastrašujući dokument o paralelnoj mračnoj dimenziji, a istovremeno i unutrašnja slika našeg sveta koji je proždiran i koji proždire samog sebe i planetu. Leviathan (trailer) from Cinema Guild on Vimeo.
Leviathan (trailer) from Cinema Guild on Vimeo.

Petak, 31. januar, 20:00 - velika sala Svet nije naš (A World Not Ours) Velika Britanija, Danska, Liban 2012. / 93 minuta režija: Mahdi Fleifel Ova hronika je ekskluzivni ulazak u prostore kojima je najstrože zabranjen pristup strancima i dragoceni izvor dosad neviđenih saznanja o životu u jednom od velikih palestinskih izbegličkih logora u Libanu. Briljantnim postupkom Mahdi Fleifel prepliće arhivske snimke sa snimcima subjektivnog autorskog pogleda, stvarajući jedinstvenu hroniku u kojoj dominiraju toplina likova i vrcavost dešavanja. Najraznovrsnije video zabeleške različitih, malih i velikih događaja, nastajale u periodu dugom preko dvadeset godina, grade složenu kompoziciju filma. U sudaru zabavnog i melanholičnog, nadrealnog i apsurdnog "Svet nije naš" jeste svedočanstvo o jednom odbačenom mračnom kutku sveta, ali ujedno i velika apologija života i radosti.

Subota, 1. februar - 20:00 - velika sala Moja mama, moje tate i ja (Meine Keine Familie) Austrija, 2012. / 93 minuta režija: Pol-Žilijen Rober Autor Pol-Žilijen Rober želi da sazna ko je njegov pravi otac i pokreće malu ličnu istragu, ali i preispitivanje sopstvenog detinjstva. Detinjstva potpuno različitog od uobičajenog - rođen je i više godina je živeo u komuni, najvećoj slobodnoj komuni u Evropi, koja je postojala od početka sedamdesetih do kraja osamdesetih. U toj utopiji, u velikim grupama bezbrižne i razigrane dece otkrivamo i Pol-Žilijen Robera zahvaljujući arhivskim snimcima za koje je on ekskluzivno dobio dozvolu da ih prvi javno prikaže. Ovaj spoj je stvorio film vrhunskih vrednosti koji je prošle godine osvojio u Londonu jedno od najznačajnijih priznanja u svetu za bioskopski dokumentarc, nagradu koja nosi ime Džona Grirsona.

Nedelja, 2. februar, 20:00 - velika sala Kuća radija (La maison de la radio) Francuska, Japan, 2012. / 103 minuta režija: Nikola Filiber Veliki francuski majstor Nikola Filiber uvodi nas u misteriozni svet iza glasova i muzike koji ispunjavaju etar. Ovo je putovanje u srce najpoznatije francuske radijske kuće da bi se otkrila tajna medija čiji je sama suština nevidljiva. Ovo je saga o danu u životu radija. Dan kao uzbudljivi mozaik prizora studija, redakcija, tehničkih priprema, snimanja, dinamičnog i strasnog govora, razgovaranja, pevanja i sviranja, smeha. Izuzetno ostvarenje modernog dokumentarizma o mediju koji je inflacija slika i vizuelnog u savremenom svetu na trenutak potisnula i koji svuda upravo doživljava svoju renesansu. Filiberovom magijom sveprisutna nevidljiva sfera za trenutak pred zadivljenim gledaocima dobija svoje lice, očaravajuće i nezaboravno.

Ponedeljak, 3. februar - 20:00 - velika sala Svakodnevna pobuna (Everyday Rebellion) Austrija, Švajcarska, 2013. / 110 minuta režija: Braća Riahi Svet je u pobuni protiv političkih režima, protiv još uvek nepobedive ludosti, protiv samog sebe! U toj savremenoj, sveopštoj i sveprisutnoj "Svakodnevnoj pobuni" buntovnici su otkrili nova sredstva borbe, koja ih čine aktivnijim, efikasnijim i - zabavnijim! Od subverzivnih ilegalnih kulturnih dešavanja u Iranu i nemih demostracija u Egiptu, preko gologrudih provokacija aktivistkinja u Ukrajini do protesta "Okupirajmo" u SAD, ovaj film prati pionire novih formi protesta u fazama priprema i dramatičnih javnih događaja. Ovo je priča o moći ideja i duha, o savremenom Davidu, koji nesagledivo velikog Golijata nepogrešivo pogađa i uzdrmava kamenom ne većim od zrna mudrosti. A evo razloga da i mi budemo posebno zainteresovani gledajući ovaj film - jedan od junaka filma je Beograđanin koji svedoči o tome šta se to dešavalo kod nas što je prethodilo svemu što danas potresa svet. EVERYDAY REBELLION - TRAILER 1 from Everyday Rebellion on Vimeo.
EVERYDAY REBELLION - TRAILER 1 from Everyday Rebellion on Vimeo.

Utorak, 4. februar - 20:00 - velika sala Moje stvari (Tavarataivas) Finska, 2013. / 80 minuta režija: Petri Lukainen Koliko nas stvari kojima smo okruženi ispunjavaju, a koliko porobljavaju? Mladi Finac, u trenutku emotivne krize, rešava da u duhu čuvenih antičkih filozofa napravi radikalan potez u sopstvenom životu. Odbacujući sve oko sebe i sa sebe, hrabro i beskompromisno stvara potpuno nove egzistencijalne okolnosti u kojima uspostavlja značajnu i otrežnjujuću distancu u odnosu na savremeni svet. Ova je provokativna avantura duha i tela od trenutka slobode u potpunoj ogoljenosti, kao u metaforičnom novom rođenju, do sveta koji se oblikuje i transformiše našim postupcima.

Sreda, 5. februar - 20:00 svečano zatvaranje - velika sala Veze vere (Faith Connections)Francuska, Indija, 2013. / 115 minuta režija: Pan Nalin Dokumentarac koji nas uvodi u kultni religijski prostor Indije - mesto gde se susreću reke Gang i Jamuna i spajaju sa nevidljivom svetom rekom Sarasvati. Svakih dvanaest godina na tom mestu se dešava najveće okupljanje vernika na svetu - Kumb Mela. Tokom Kumb Mele izgubi se više hiljada ljudi i autor filma za okosnicu filma bira izgubljenu decu, trojicu dečaka bačenih u ogromnu masu ljudi i prepuštenih volji sudbine. Vođen idejom da "vera nije vera dok to nije jedino za šta možete da se uhvatite" Pan Nalin razvija maestralnu kompoziciju u potrazi za dubokim i moćnim vezama koje se pletu oko dečaka i svih onih koji su u odnosu sa njima. Svi filmovi imaju titlove na srpskom i na engleskom jeziku. "Faith Connections" - a Pan Nalin film [ Trailer ] from rapsodieproduction on Vimeo.
"Faith Connections" - a Pan Nalin film [ Trailer ] from rapsodieproduction on Vimeo.

Organizatori festivala pozivaju sve posvećenike i ljubitelje modernog vrhunskog dokumentarca da, pored uživanja u filmovima, svake večeri tokom festivala razgovaraju sa vodećim dokumentaristima Evrope.
Gosti festivala: Tue Stin Miler, selektor Mahdi Fleifel, režiser filma Svet nije naš Pol-Žilijen Rober, režiser filma Moja mama, moje tate i ja Oliver Nojman, producent, montažer i dramaturg filma Moja mama, moje tate i ja Nikola Filiber, režiser filma Kuća radija Pol Pauels, direktor EDN-a Araš T. Riahi, korežiser filma Svakodnevna pobuna Arman T. Riahi, korežiser filma Svakodnevna pobuna Petri Lukainen, režiser filma Moje stvari
Gosti festivala:
Tue Stin Miler, selektor Mahdi Fleifel, režiser filma Svet nije naš Pol-Žilijen Rober, režiser filma Moja mama, moje tate i ja Oliver Nojman, producent, montažer i dramaturg filma Moja mama, moje tate i ja Nikola Filiber, režiser filma Kuća radija Pol Pauels, direktor EDN-a Araš T. Riahi, korežiser filma Svakodnevna pobuna Arman T. Riahi, korežiser filma Svakodnevna pobuna Petri Lukainen, režiser filma Moje stvari
Karte za festivalske projekcije se mogu kupiti na biletarnici Sava centra, radnim danima od 10h do 20h, subotom od 10h do 15h i jedan sat pre početka projekcije, kao i u Turističkom info-centru Robna kuća "Beograd" (Knez Mihailova 5), od ponedeljka do subote u periodu od 9h do 21h, i nedeljom od 10h do 15h. Cena karte je 350 dinara. I ove godine tradicionalno će se održati radionica sa eminentnim autorima dokumentarnih filmova. Jubilarni festival ugosticuvenog belgijskog producenta i profesora Pola Pauelsa. Gosti festivala će održati niz dvočasovnih masterklasova, koji su namenjeni prevashodno mladim filmskim autorima i studentima filma i srodnih umetničkih disciplina. Radionica je besplatna za sve prijavljene i održava se na engleskom jeziku. Sve informacije o prijavama i rasporedu mogu se pronaći OVDE. Festival "Sedam veličanstvenih" osnovan je 2005. godine kao prvi festival u Srbiji posvećen isključivo bioskopskom dokumentarnom filmu, koji je postavio sebi cilj da autore svih filmova na programu dovede u Beograd i tako omogući direktan kontakt domaće publike sa najvećim imenima u savremenom dokumentarnom filmu. Do sada su na festivalu prikazana 63 vrhunska ostvarenja, a programi prethodnih festivala mogu se naći na zvaničnom sajtu festivala.
