> Izvor: B92
> Datum: utorak 28.01.2014
> Rubrika: kultura
> Naslov: "Rođen iz mraka" od 6. februara u bioskopima
> Članak:

Od 6. februara u bioskopima širom Srbije publika će moći da vidi horor "Rođen iz mraka", koji je nastao po scenariju Lindzi Devlin i Zoi Grin, u režiji Meta Betinelija-Olpina i Tajlera Džileta, a u glavnim ulogama su Zak Gilford, Alison Miler i Robert Beluši.
Devil's due Žanr: horor, triler Godina proizvodnje: 2014. Zemlja porekla: SAD Jezik: engleski Scenario: Lindsay Devlin, Zoe Green Režija: Matt Bettinelli-Olpin, Tyler Gillett Uloge: Zach Gilford, Allison Miller, Robert Belushi
Devil's due Žanr: horor, triler Godina proizvodnje: 2014. Zemlja porekla: SAD Jezik: engleski Scenario: Lindsay Devlin, Zoe Green Režija: Matt Bettinelli-Olpin, Tyler Gillett Uloge: Zach Gilford, Allison Miller, Robert Belushi
Radnja filma prati zaljubljeni mladi bračni par Zeka i Samantu, koji su nakon velikog venčanja u crkvi, otišli na tropski medeni mesec sa velikim planovima za budućnost. Međutim, planovi se komplikuju onog trenutka kada se na putovanju izgube i Samanta neočekivano ostane trudna. Uprkos tome, oni nastavljaju da slave svoju ljubav, beležeći sve trenutke video kamerom. Ubrzo uznemirujući događaji počinju da ukazuju da beba koju Samanta nosi, predstavlja oličenje čistog zla. Reditelji filma "Rođen iz mraka" radili su na nastavku čuvenog ostvarenja V/H/S. Pomenuti film predstavlja još jedno njihovo ostvarenje koji je bazirano na tzv. "found footage" tehnici ili pronađenom snimku, koji je karakterističan za horor filmove. Na pitanje kako je izgledalo snimanje sa momcima iz "Radio Silence" glavni glumac Zak Gilford je nedavno odgovorio: "Nisu mi dali nikakav trening! Samo su mi stavili kameru u ruke. I to je bilo to! Pomislio sam da ću na početku imati scenu sa kamerom, snimiću i oni će to pogledati, ali onda nakon nekoliko puta Tajler bi samo došao i sakrio kameru. Kada je to radio ja bih stajao odmah iza njega, tako da je on snimao i kadrirao onako kako je on to zamislio, a ja bih glumio da to radim. U početku je to bilo vrlo čudno, ali nakon nekoliko dana, shvatili su da razumem ono što oni žele i da znam da hvatam prave kadrove, tako da su me pustili da većinu scena snimam sam." MCF tokom februara najavlje filmove: "Rođen iz mraka" (Devils Due) od 6. februara, "Vampirska Akademija" od 13. februara, "Operacija: Čuvari nasleđa" od 13. februara i "Amazonija" od 27. februara.
