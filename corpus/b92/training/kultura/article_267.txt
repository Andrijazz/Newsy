> Izvor: B92
> Datum:  
> Rubrika: kultura
> Naslov: Kusturica: Tasovac je spasao Kustendorf
> Članak:

Ministar kulture i informisanja, Ivan Tasovac, upravo je stigao na zatvaranje festivala "Kustendorf".

"Da je neko drugi umesto Tasovca ministar kulture, festivala Kustendorf ne bi ni bilo", ovim rečima je Emir Kusturica dočakao Ivana Tasovca. "Ministri obično otvaraju festivale, ali nekako je u suštini vlasti da zatvara, generalno", nasmejao se Tasovac na svoj račun i poručio: "Ovo je sjajan festival, hajde da uživamo u njemu!" Kusturica je objanio da je održavanje "Kustendorfa" u jednom trenutku bilo pod znakom pitanja. "U jednim momentu sve je moglo da propadne, ali je Ivan uskočio u pomoć. U trenutku kada se u Srbiji stvaraju institucije, nadam se da će ova institucija stvorena pre sedam godina - a to je i Ivan potvrdio - nastaviti da živi nezavisno od političkih partija". Odbijanje ministra kulture da odgovara na pitanja novinara, Kusturica je ovako objasnio: "Ivan Tasovac gradi institucije i ne brblja, za razliku od drugih koji manje-više brbljaju u ne grade institucije - istakao je poznati režiser". 
