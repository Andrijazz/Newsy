> Izvor: B92
> Datum: utorak 25.02.2014
> Rubrika: kultura
> Naslov: Razgovor s povodom: Jelena Gavrilović o #SamoKažem
> Članak:

"Pretpostavljam da je to što je serija ljubavna melodrama pomoglo da sve generacije mogu da se pronađu barem u nekim stvarima. Ako ne u svim, onda bar u nekim."

U nedelju 23. februara, u Los Anđelesu, prva regionalna internet serija #SamoKažem (produkcija: Fond B92, izvršna produkcija Tuna Fish Studio) osvojila je nagradu "Satelit" koju dodeljuje Međunarodna novinarska akademija (IPA) sa sedištem u Los Anđelesu. IPA čine novinari koji prate dešavanja iz oblasti štampe, televizije, radija i novih medija. Serija #SamoKažem deo je Re:Generacije. U saradnji sa BBC Media Action, Fond B92 je u novembru 2012. godine pokrenuo Re:Generaciju. Pridružili su im se Inicijativa mladih za ljudska prava iz Bosne i Hercegovine, IPSOS Strategic Marketing, TunaFish Studio, Cikotronci, Braća Burazeri. Ovaj projekat Fonda B92 čine tri važna segmetna. Prvi je ekipa od 11 mladih ljudi čitavog regiona (iz Beograda, Sarajeva, Skoplja, Prizrena, Leposavića, Prijedora, Mostara, Prilepa i Velesa) koji se na radionicama i u onlajn susretima upoznaju sa osnovama video aktivizma, kampanja i debata, kroz teoriju i prttkičan rad. Oni stiču znanja koja koriste u promociji ostalih delova Re:Generacije. Drugi deo Re:Generacije je #KažiTi - aktivistički onlajn poligon, svojevrsni "glas generacije", koji iz dana u dan biva sve glasniji i prepoznatljiviji, te izrasta u aktivistički sajt. Konačno, tu je i serija #SamoKažem, treći važan segment Re:Generacije. U pitanju je prva regionalna veb-serija za tinejdžere. Povod da se serija prikazuje isključivo na Internetu bilo je istraživanje koje je pokazalo da u vodećim medijima nema ponude za mlade, zbog čega oni sve manje koriste ove medije i sve više vremena provode na Internetu. Serija #SamoKažem prati jedno (ne)obično leto u životu nekoliko devojaka i mladića koji postaju ekipa, ujedno odrastaju. 6. februara 2014. godine emitovana je poslednja od 26 vebizoda prve sezone, dok je druga sezona u pripremi. Dodela prestižne holivudske nagrade bila je povod za razgovor sa Jelenom Gavrilović (23), rediteljkom serije, apsolventkinjom na Fakutetu dramskih umetnosti u Beogradu. Kako biste opisali današnju generaciju mladih, kojoj i sami pripadate? Ne znam kako da odgovorim na to pitanje, teško mi je da generalizujem. Osećam strah i zbunjenost, to mi je možda najuniverzalniji utisak, s tim da svako drugačije izlazi sa tim na kraj. Nekoga taj osećaj gura napred, a neko tone u njemu, nekoga koči i zatvara, druge čini otvorenijim. Da li mladi mogu da se prepoznaju u seriji? To nam je bio cilj. Pretpostavljam da je to što je serija ljubavna melodrama pomoglo da sve generacije mogu da se pronađu barem u nekim stvarima. Ako ne u svim, onda bar u nekim. Serija otvoreno govori o nekim provokativnim stvarima - od skrivenih želja, preko seksa, alkohola i droge, do porodičnih odnosa, razumevanja drugih i drugačijih. Kako biste definisali poruku serije? #Samo kažem serija je poziv generaciji tinejdžera sa ovih prostora da nadrastu probleme koje su nasledili od roditelja i pređu granice koje su im oni iscrtali. Ali serija se ne bavi političkim granicama, već mladim ljudima na pragu punoletstva, koji provode zajedno jedno ludo leto, ispitujući i prelazeći granice - virtuelne, mentalne i stvarne, na putu svog odrastanja, kao što rade svi mladi ljudi bilo gde na svetu.

Trajanje epizoda je netipično za tradicionalne medije (od 5 do 10 minuta) i one se prikazuju samo na Internetu. Zašto ste se odlučili baš za ovaj format i medij? Koliko su se pokazali dobri za komunikaciju sa publikom? Hteli smo da se upustimo u eksperiment i da iz toga izađe neka nova energija. To je zapravo i čitava ideja serije, pa su i format i medij bili samo logičan izbor. Mislim da su se pokazali kao dobar izbor za naše svrhe. Ovo je prva serija na Balkanu koja je snimana, pre svega, za prikazivanje na Internetu, jer smo želeli da bude dostupna uvek i svima. Zbog toga Internet bio jedini logičan izbor. Kada se tome doda sve ono što društvene mreže pružaju u komunikaciji sa publikom, mogućnosti su neslućene. Na primer, fanovi serije mogu da prate svoje omiljene junake na Fejsbuku, Instagramu, Tviteru. Svaki junak naše serije ima svoj privatni profil na nekoj od društevnih mreža. Samo da naglasim, to nisu klasične stranice, nego pravi profili, tako da fanovi mogu da stupe u interakciju sa likovima. I fanovi su se odmah uključili u ovu igru. U ovaj deo promocije serije aktivno je uključena ekipa sa projekta, inspirativnih jedanaestoro mladih ljudi iz regiona. Serija je snimana gotovo dokumentaristički, gluma je prirodna i realna. Kojim ste se postupcima koristili da biste to postigli? Za to su najzaslužniji sami glumci, koji su bili spremni da se upuste u improvizacije i koji su davali sebe u sceni, umesto da uče napisan tekst. Samo da napomenem da i glumci dolaze iz čitavog regiona - Beograda, Sarajeva, Skoplja, Prizrena Dosta je pomoglo i to što su se oni privatno mnogo zbližili, a ja sam uglavnom samo pokušavala da uhvatim što više tih iskrenih varnica među njima. Svim postupcima smo želeli prirodnost, takođe i vizuelno. Direktor fotografije Aleksandar Pavlović najzaslužniji za taj utisak kontrolisane dokumentarnosti.

Glumci su uglavnom mladi, kako je izgledala saradnja sa njima? To što su svi učesnici u snimanju serije uglavnom bili mladi, imalo je svoje prednosti i svoje mane Nisam ni znala da mogu toliko da izdržim da ostanem budna. Smatra se da je nagrada koju je serija "Samo kažem" dobila treća po značaju u Holivudu, posle Oskara i Zlatnog globusa. Koliko vama znači ovo priznanje? Iskreno, još nisam prihvatila da se to dogodilo. Znali smo da se u našoj kategoriji nalazi još sedam američkih serija, pa zapravo niko od nas nije verovao da možemo da dobijemo nagradu. I zato smo se toliko iznenadili i naravno da smo oduševljeni. Nadam se i da će ova nagrada pomoći da što više ljudi vidi našu seriju, kao i da nam pomoći da započnemo snimanje druge sezone. Istražite onlajn prostor Re:Generacije na onlajn platformi kaziti.org/samokazem.org, profilima junaka serije #SamoKažem na društvenim mrežama, kao i na zvaničnim stranicama serije na Facebooku, YouTube kanalu, Twitteru, Instagramu, SoundCloudu.
Profili likova na društvenim mrežama: Miloš Milovanović https://www.facebook.com/profile.php?id=572907009&fref=ts http://instagram.com/instaboymilo Zoran Kecman https://www.facebook.com/zorankeckecman http://instagram.com/zorankecman Jovana Milovanović https://www.facebook.com/jovana.milovanovic.9638 https://twitter.com/kolacic96 http://instagram.com/kolacic96 Maja Kažanegra https://www.facebook.com/maja.kazanegra https://twitter.com/MajaKaz http://instagram.com/MajaKaz Aleksandra Ivanovska https://www.facebook.com/aleksandra.ivanovska.71 https://soundcloud.com/aleksivanovska Dren Grezda https://www.facebook.com/dren.grezda http://instagram.com/drengrezda
Profili likova na društvenim mrežama:
Miloš Milovanović
https://www.facebook.com/profile.php?id=572907009&fref=ts http://instagram.com/instaboymilo
Zoran Kecman https://www.facebook.com/zorankeckecman http://instagram.com/zorankecman
Jovana Milovanović https://www.facebook.com/jovana.milovanovic.9638 https://twitter.com/kolacic96 http://instagram.com/kolacic96 Maja Kažanegra https://www.facebook.com/maja.kazanegra https://twitter.com/MajaKaz http://instagram.com/MajaKaz
Aleksandra Ivanovska https://www.facebook.com/aleksandra.ivanovska.71 https://soundcloud.com/aleksivanovska
Dren Grezda https://www.facebook.com/dren.grezda http://instagram.com/drengrezda. 