> Izvor: B92
> Datum: ponedeljak 10.03.2014
> Rubrika: kultura
> Naslov: „Čudesni Spajdermen 2“ stiže 24. aprila
> Članak:

Novi nastavak serijala filmova o Spajdermenu, jednom od omiljenih strip junaka, u domaće bioskope stiže 24. aprila pod nazivom "Čudesni Spajdermen 2".

Najveća Spajdermenova borba oduvek je bila ona koju je vodio sa samim sobom: bitka između svakodnevnog života i obaveza Pitera Parkera i herojskih dužnosti Spajdermena. U filmu "Čudesni Spajdermen 2" (Amazing Spider-Man 2)  Piter Parker će otkriti da najveći sukob tek predstoji. Iako je izvanredan osećaj biti Spajdermen (Endrju Garfild) i leteti među soliterima, ali i provoditi vreme sa lepom Gven (Ema Stoun), glavni junak otkriće da to uživanje ima i svoju cenu.

Naime, samo Spajdermen može da zaštiti svoje sugrađane od stravičnog nasilje koje preti da uništi Njujork. Pojavom Elektra (Džejmi Foks) Piter se mora suočiti sa neprijateljem daleko moćnijim od sebe. A kada mu se vrati stari prijatelj Hari Osborn (Deni DeHan), Piter je shvatio da svi njegovi prijatelji imaju nešto zajedničko: OsKorp. Režiju filma potpisuje Mark Veb, a nakon premijere 24. aprila "Čudesni Spajdermen 2" naći će se na redovnom bioskopskom repertoaru.
