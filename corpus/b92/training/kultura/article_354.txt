> Izvor: B92
> Datum:  
> Rubrika: kultura
> Naslov: Najveće svetsko DJ takmičenje počinje 1. februara
> Članak:

Najveće globalno DJ takmičenje burn Residency počinje u Srbiji drugu godinu zaredom, 1. februara u KC Grad.

Talentovani DJ-evi iz celog sveta boriće se za rezidenture - stalne letnje angažmane u top klubovima na Ibici, ali i za titulu DJ Superstar, u čiju karijeru će burn uložiti čak 100 000 evra. Povodom početka ovog prestižnog takmičenja, burn organizuje prezentaciju i žurku, 1. februara u KC Gradu u Braće Krsmanovića 4. Predstavljanje takmičenja počinje u 22h, žurka u 23h, a ulaz je slobodan. burn DJ tim koji čine Lea Dobričić, prošlogodišnja burn Residency pobednica i DJ rezident kluba Privilege na Ibici 2013, i Dejan Milićević i Marko Milosavljević, članovi žirija, predstaviće novi koncept takmičenja za 2014. godinu i podeliti svoja prošlogodišnja iskustva. Posle prezentacije, nastavlja se žurka koja će trajati do jutra, a poznati trojac će razdrmati plesni podijum najsvežijim tech house zvukom.

Harizmatična, veoma talentovana i atraktivna Lea Dobričić vrti zarazni miks deep housea, tech housea, minimala i techna, uvek sa preciznom tehnikom i ekstremnom elegancijom, i na jedinstven način donosi svežinu i neverovatnu energiju. Nakon brojnih nastupa u domaćim i stranim klubovima u Srbiji i inostranstvu, prošle godine trijumfovala je na Ibici, osvojila rezidenturu u kultnom klubu Privilege i vrlo brzo postala evropska zvezda. Dejan Milićević je započeo karijeru kao petnaestogodišnjak, pre skoro dve decenije. Zajedno sa partnerom Markom Nastićem, izgradio je prepoznatljivi stil koji je izrastao u jedinstveni miks housea i techna. Danas je on internacionalno poznati umetnik čiji DJ setovi donose fantastičnu atmosferu u klubove i na festivale širom sveta, od Ibize do Ukrajine. Marko Milosavljević je karijeru počeo kao deo poznate DJ organizacije Teška Mašinerija, zajedno sa Dejanom Milićevićem i Markom Nastićem. Nastupao je u mnogim klubovima na Balkanu, i na svim važnim događajima uključujući EXIT i festivale u Velikom Britaniji, Španiji, Holandiji i Kanadi. Bio je label menadžer prve i najpoznatije domaće etikete Recon Warriors i pod-etiketa Recon Light i Traffica Records, koje su u katalogu imale više od 50 izdanja. burn Residency je najveće svetsko DJ takmičenje lansirano 2012. godine, koje daje priliku talentovanim DJ-evima širom sveta da postignu evropski i svetski uspeh. Od osnivanja, takmičenje postaje sve veće, izaziva poštovanje i među liderima u muzičkoj industriji i dobija podršku najpoznatijih svetskih DJ-eva među kojima su David Guetta, Maceo Plex, Steve Lawler, Fatboy Slim, koji su bili i mentori finalistima. Prošle godine prijavilo se više od 5000 učesnika iz više od 90 zemalja, a broj učesnika se smanjio na 18 nakon lokalnih Mix-off takmičenja. Naša predstavnica Lea Dobričić trijumfovala je na Ibici gde je, nakon samo 24 sata, ušla u prvih šest, a zatim je osvojila i rezidenturu u klubu Privilege.
