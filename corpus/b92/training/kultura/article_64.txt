> Izvor: B92
> Datum: utorak 7.01.2014
> Rubrika: kultura
> Naslov: Umro pionir kung fu filmova Ran Ran Šo
> Članak:

Ran Ran Šo, jedan od najpoznatijih azijskih biznismena iz sveta fimske industrije i zabave, koji je praktično kung fu žanr uveo u mejnstrim, umro je u 107. godini.

Stanovinik Hog Konga, Ran Ran Šo je osnovao kopmpaniju Shaw Brothers Studios, koja je snimila skoro 1.000 filmova i tako svetu predstavio ovaj autentični filmski žanr. On je takođe bio osnivač najveće lokalne televizijske stanice TVB u Hong Kongu 1967. godine i bio njen predsednik sve do 2011. godine, a upravo na njoj je i objavljena informacije da je Šo umro u svojoj kući u Hong Kongu. U saopštenju povodom njegove smrti izvršni direktor televizije ga je opisao kao "starog gospodina koga svi u televiziji izuzetno poštuju". "Gospodin Šo je godinama bio glavni promoter industrije zabave u Hong Kongu, a bio je poznat i kao finantrop koji je svoje aktivnosti širio i van granica Kine i Hong Konga." Ran Ran Šo će u Hong Kongu biti zapamćen kao čovek koji je pokrenuo karijere Čou Jan Feta i Megi Čang i kao veliki inspirator holivudskim rediteljima poput Kventina Tarantina i braće Vačkovski. Šo je rođen u Šangaju, a sa svojom braćom je u početku radio na otvaranju bioskopa u Singapuru i Maleziji, ali se u pedesetim godinama prošlog veka preselio u Hong Kong i otvorio studio koji je u svojim najboljim godinama pravio oko 12 filmova godišnje. Među filmovima koje je proizveo su i drama "Magnificent Concubine" iz 1962. godine, kao i film iz 1967. godine "One-Armed Swordsman", koji je oborio rekorde po zaradi u Hong Kongu i zbog velikog uspeha doživeo nekoliko nastavaka. Kako je jačala konkurencija u produkciji filmova, Ran Ran Šo se posvetio i koprodukciji američkih filmova, pa je tako bio jedan od koproducenata čuvenog "Blejd Ranera", nakon toga se posvetio televiziji napravivši stanicu TVB, jednog od vodećih emitera na kineskom jeziku. "Svojom vizijom i enegijom, napravio je televiziju koja je postala jedna od najvećih u Kini i svetki lider u televizijskom poslu kada se radi o televizijama koje se emituju na kineskom jeziku", dodaje se u saopštenju televizije TVB. Ran Ran Šo je bio feliki filantrop i osnivač nagrade Šo, koja se dodeljivala najvećim dostignućima u nauci u Aziji, a za svoje aktivnosti je odlikovan od strane Kraljice Elizabete druge 1974. godine.
