> Izvor: B92
> Datum: sreda 12.03.2014
> Rubrika: kultura
> Naslov: Svi na pod: Promocija "Mladosti" u Mikser hausu
> Članak:

Nakon dve i po godine od objavljivanja albuma "Prvi!", grupa Svi na pod! predstavlja svoj novi album "Mladost" koncertom u Mikser hausu u petak 4. aprila.
Koncert 4. aprila 2014. se održava u Mikser hausu (Karađorđeva 46, Beograd) i počinje u 21 čas. Karte se mogu kupiti na svim prodajnim mestima Eventima po ceni od 500 dinara u pretprodaji, dok će cena na ulazu iznositi 700 dinara.
Koncert 4. aprila 2014. se održava u Mikser hausu (Karađorđeva 46, Beograd) i počinje u 21 čas. Karte se mogu kupiti na svim prodajnim mestima Eventima po ceni od 500 dinara u pretprodaji, dok će cena na ulazu iznositi 700 dinara.
Pored hitova poput "Puta", "Zlatnih spirala", "Barakude", prvi put publika će moći da čuje do sada neizvedene pesme sa albuma "Mladost", koji će objaviti nova izdavačka kuća Lampshade media, čije je ovo prvo izdanje. Album "Mladost" donosi 11 pesama, koje karakteriše kvalitetni elektro pop zvuk u kombinaciji sa nekoliko čvršćih rr momenata uz ritam sekciju pod uticajem fanka i afro-američkog nasleđa. Numere na albumu dobijaju poseban muzički ambijent zahvaljujući ezoteričnim gitarama, prepoznatljivom "jazzy" saksofonu i upečatljivom vokalu Bojane Vunturišević. Gosti na albumu su Nebojša Zulfikarpašić i Mickey Straight na gitarama, Andrijana Belović, Goran German, Ida Prester, kao i hor "Kružok" u pesmi "Put". Sa albuma "Mladost" se već izdvojilo nekoliko singlova, među kojima je i "Barakuda" za koji je nedavno snimljen nesvakidašnji spot u saradnji sa nagrađivanim plesnim studiom "Dance Factory". Prvi singl "Do kraja sveta" naprečac je osvojio domaće top-liste, dok je spot za ovu pesmu uvršten u 50 najboljih, po mišljenju publike regionalnog MTV kanala. I drugi singl i spot za pesmu "Put", kao i treći za "Zlatne spirale" dospeli su na prva mesta top-lista u Srbiji (B92, Studio B, Jelen top 10...) i bili visoko plasirani na regionalnim listama. Produkciju albuma finansijski je podržala Raifajzen banka u okviru svog brenda namenjenog mladima - Raiffeisen CLUB - kojim pomaže mladim i ambicioznim ljudima realizacijom njihovih planova. Povodom koncertne promocije i izlaska novog albuma, Petar Rudić poručuje: "Koncertom u Mikser hausu, 4. aprila, započinjemo promotivnu turneju novog albuma 'Mladost' i okrećemo potpuno novi list u našem dosadašnjem radu. Jača i spremnija nego ikada, naša mala ekipa je rešena da putuje i svira sto više, i to svuda po regionu. 4. april nam znači mnogo jer tog dana počinje turneja kojoj se radujemo više nego ikada. Sam album je, po našoj staroj navici, sublimirao zajednički rad u poslednjih nekoliko godina. Potpuno novim zvukom želimo da pomerimo granice i skrenemo pažnju na sebe, ne bi li se što više ljudi priključilo našem zajedničkom putovanju kroz "Mladost".)

Beogradski sastav Svi na pod! čine pevačica Bojana Vunturišević, bubnjar Goran Milošević, basista Ivan Mihajlović, gitarista Ivan Mirković, saksofonista Jamal Al Kiswani i Petar Rudić, koji uživo radi sekvenciranje, sempling i zvučne efekte. Bend je svojim prvim albumom "Prvi!", koji je izašao pod etiketom "Mikser Music", ostvario veliki uspeh. Nastupali su na brojnim festivalima i u gradovima širom Srbije i regiona, a ostvarili su i saradnju sa inostranim zvezdama kao što su Jamiroquai, Massive Attack, Beirut, Cee Lo Green i mnogi drugi. U 2013. godini nominovani su za MTV EMA nagradu u kategoriji "Best Adria Act". "Svi na pod!" i Mikser ostvaruju blisku saradnju još od nastanka benda. Pored toga što je Mikser bio izdavač albuma "Prvi!", jedan od njihovih prvih nastupa je bio upravo na Mikser festivalu, a prošle godine je "Svi na pod!" sjajnim koncertnim nastupom zatvorio letnju koncertnu sezonu Mikser hausa 2013. godine.
