> Izvor: B92
> Datum:  
> Rubrika: kultura
> Naslov: A za Oskare su nominovani...
> Članak:

Bez velikih iznenađenja i neočekivanih imena, spisak nominovanih za ovogodišnju, 86. dodelu Oskara, koja će biti održana 2. marta u "Dolbi teatru" u Los Anđelesu, predvode filmovi "Američka prevara", "Gravitacija" i "12 Years a Slave".

Spisak nominacija, koje su se naslućivale danima ranije, predstavljen je 16. januara i time je trka za najprestižniju filmsku nagradu zvanično počela. Glavni favoriti ove godine su tri priče sa izraženim američkim nabojem, što nimalo ne čudi s obzirom na to da su u pitanju nagrade Američke filmske akademije. Najviše nominacija, čak 10, osvojila je drama Dejvida ORasel je ponovo okupio Dženifer Lorens i Bredlija Kupera, koji sa Kristijanom Bejlom i Ejmi Adams u glavnim ulogama oživljavaju holivudski glamur i veličanstveni sjaj prevaranata. Osim nominacija za najbolji film i režiju, i četvoro pomenutih glumaca osvojili su nominacije u kategorijama glavnih odnosno sporednih uloga. Dženifer Lorens, koja je prošle godine osvojila Oskara za glavnu žensku ulogu, ima velike šanse da ove godine osvoji isto priznanje u kategoriji sporedne ženske uloge. Deset nominacija ima i jedan od najboljih filmova godine po mišljenju kritičara, napeta drama "Gravitacija" (Gravity) hvaljenog reditelja Alfonsa Kuarona u kojoj među gomilom izvanrednih specijalnih efekata briljira i Sandra Bulok u glavnoj ulozi. Prema brojnim predviđanjima, ovaj film ima nešto manje šansi da se okiti priznanjem za najbolji film, ali je Kuaron jedan od favorita kada je režija u pitanju. S druge strane, nakon osvojenog Zlatnog globusa za najbolju dramu, novo ostvarenje Stiva Mekvina "12 Years a Slave" u oskarovsku trku ulazi sa devet nominacija. Potresna priča o robu koji nakon otkupljivanja slobode ponovo biva uvučen u ponor robovlasništva pobrala je hvalospeve kritičara, pa mnogi već sada to ostvarenje vide kao dobitnika nagrade za najbolji film. Dominaciju američkih tema potvrđuje i šest nominacija koje ima film "Nebraska" Aleksandra Pejna, dok su po pet nominacija dobili filmovi "Vuk sa Volstrita" Martina Skorsezea i "Dallas Buyers Club" Žan-Marka Valea. Kada su nominacije za glumce i glumice u pitanju, sve oči su uprte u Leonarda di Kaprija koji bi, nakon nekoliko bezuspešnih pokušaja, najzad mogao da osvoji Oskara, iako kritičari ne ocenjuju njegov učinak u filmu "Vuk sa Volstrita" kao najbolji do sada. Konce mu mogu pomrsiti Metju Mekonahi koji je prošao kroz drastičnu fizičku transformaciju za ulogu u filmu "Dallas Buyers Club", što Akademija uvek ceni, a favorit je i Čivetel Edžiofor koji je veoma upečatljiv u filmu "12 Years a Slave". Kada su glumice u pitanju, nemoguće je ne primetiti Meril Strip koja beleži svoju rekordnu osamnaestu nominaciju za Oskara. Iako ona u filmu "August: Osage County" besprekornom ulogom problematične majke drži lekciju svim mlađim, a i kolegama svoje generacije, mnogo veće šanse daju se Kejt Blanšet koja je zablistala u poslednjem filmu Vudija Alena "Plavi jasmin". Celokupan spisak nominovanih možete pročitati OVDE, a mi vam u nastavku prenosimo nominacije u važnijim kategorijama:

Najbolji film - Američka prevara (American Hustle) - Kapetan Filips (Capetan Phillips) - Dallas Buyers Club - Gravitacija (Gravity) - Ona (Her) - Nebraska - Filomena (Philomena) - 12 Years a Slave - Vuk sa Volstrita (The Wolf of Wall Street)

Najbolji reditelj - Dejvid ORasel (Američka prevara) - Alfonso Kuaron (Gravitacija) - Aleksandar Pejn (Nebraska) - Stiv Mekvin (12 Years a Slave) - Martin Skorseze (Vuk sa Volstrita)

Najbolja muška glavna uloga Kristijan Bejl, (Američka prevara) Brus Dern (Nebraska) Leonardo Dikaprio (Vuk sa Volstrita) Čivetel Edžiofor (12 Years a Slave) Metju Mekonahi (Dallas Byers Club) Najbolja ženska glavna uloga Ejmi Adams, (Američka prevara) Kejt Blanšet, (Nesrećna Džasmin) Sandra Bulok, (Gravitacija) Džudi Denč, (Philomena) Meril Strip (August: Osage County)

Najbolji film van engleskog govornog područja The Broken Circle Breakdown (Belgija) The Great Beaty (Italija) The Hunt (Danska) The Missing Picture (Kambodža) Omar (Palestina) Najbolji animirani film Kruds 3D (The Croods) Grozan ja 2 (Despicable me 2) Zaleđeno kraljevstvo 3D (Frozen) Ernest & Celestine The Wind Rises

Najbolja sporedna muška uloga Bredli Kuper (Američka prevara) Majkl Fasbender (12 Years a Slave) Džona Hil (Vuk sa Volstrita) Džared Leto (Dallas Buyers Club) Barkhad Abdi (Kapetan Filips) Najbolja sporedna ženska uloga Sali Hokins (Plavi jasmin) Dženifer Lorens (Američka prevara) Lupita Nijongo (12 Years a Slave) Džulija Roberts (August: Osage County) Džune Skib (Nebraska)

Najbolji originalni scenario Američka prevara Plavi jasmin Dallas Buyers Club Ona Nebraska Najbolji adaptirani scenario Pre ponoći Kapetan Filips Filomena 12 Years a Slave Vuk sa Volstrita

Najbolji dugometražni dokumentarni film The Act Of Killing Cutie and the Boxers Dirty Wars The Square 20 Feet from Stardom Najbolja pesma Alone Yet Not Alone (Alone Yet Not Alone) Happy (Grozan ja 2) Let it go (Zaleđeno kraljevstvo) The Moon Song (Ona) Ordinary Love (Mandela: Long Walk To Freedom)
