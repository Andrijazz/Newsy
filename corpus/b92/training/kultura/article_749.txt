> Izvor: B92
> Datum: subota 8.03.2014
> Rubrika: kultura
> Naslov: "Noje" zabranjen u arapskim zemljama
> Članak:

Tri arapske zemlje zabranile su prikazivanje blokbastera "Noje" iz verskih razloga pre njegove svetske premijere, a očekuje se kako će i druge zemlje učiniti isto.

Rojters piše kako je studio "Paramount Pictures" dobio upozorenje da se njihov film neće prikazivati u Kataru, Bahreinu i Ujedinjenim Arapskim Emiratima. Film u koji je uloženo 125 miliona dolara prati priču o poslednjem praocu Izraela, a njega glumi Rasel Krou. Prema Kuranu Noje je bio prorok, a u zvaničnoj izjavi zemalja stoji kako je film kontrodiktoran učenjima Islama. Zabrana prikazivanja verovatno će stupiti na snagu u Egiptu, Jordanu i Kuvajtu. Premijera filma u SAD-u očekuje se 28. marta.
