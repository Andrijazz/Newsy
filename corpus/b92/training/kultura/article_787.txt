> Izvor: B92
> Datum: utorak 11.03.2014
> Rubrika: kultura
> Naslov: The Beatnuts u Beogradu 14. marta
> Članak:

Legendarni njujorški hip-hop sastav The Beatnuts nastupiće u Beogradu u petak 14. marta u 23h u klubu Parlament.

The Beatnuts je ime za grupu iz Kvinsbridža koju čine dva mc-a, Psycho Les i JuJu. Autori su mnogobrojnih hitova kao što su "Watch out now", "No escapin' this", "Hit me with that"... Beatnutsi iza sebe imaju nekoliko albuma koji su proglašeni za klasike od strane najprestižnijih svetskih hip-hop magazina. Najveći komercijalni uspeh beleže sa albumom "Musical Massacre", sa kojeg se izdvaja singl "Watch out now" koji je ujedno i najpoznatija stvar ovog sastava. Podrška Beatnutsima biće jedan od najboljih evropskih hip-hop dj-eva i promotera DJ Phat Phillie iz Zagreba koji je u okviru svoje dugogodišnje karijere sarađivao sa mnogobrojnim svetskim imenima kao što su Redman i Method Man, GZA, Busta Rhymes, DJ Premier, Jazzy Jeff, De La Soul, Raekwon,Big L, Tha Alkaholiks i mnogi drugi... Za warmup i after party zaduženi su specijalni gost Dj Benny Bianco iz Minhena kao i poznati beogradski DJ-evi Munja i Kobazz. Kao predgrupa Beatnutsima svoj nastup održaće kanadski reperi H Man i Ill Tone. Više informacija o ovom dogadjaju možete pronaći na oficijalnoj facebook stranici www.facebook.com/justclassix.
