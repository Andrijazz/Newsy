> Izvor: B92
> Datum: ponedeljak 27.01.2014
> Rubrika: kultura
> Naslov: Spektakularan šou i 5 Gremija za Daft pank
> Članak:

Svoj veliki prošlogodišnji povratak na muzičku scenu sastav Daft pank krunisao je osvajanjem pet nagrada Gremi na svečanosti održanoj u Los Anđelesu. Zahvalili su na svoj način - ćutanjem i odličnim nastupom.
Dobitnici večeri Uspešnu muzičku godinu za sobom Daft pank je zaokružio osvajanjem Gremija u najvažnijim kategorijama - album godine (Random Access Memory) i snimak godine (Get Lucky). Sveto trojstvo nagrada (snimak, album, pesma godine) francuskom dvojcu narušila je mlada zvezda Lorde sa Novog Zelanda koja je osvojila nagradu za pesmu godine i najbolju pop intepretaciju. Sasvim neverovatno, ali Lorde, koja je na prvi pogled nenametljivom, ali kvalitetnom i zaraznom muzikom obeležila drugu polovinu 2013, nije bila u trci za debitanta godine. Tu nagradu odneo je dvojac Maklemor i Rajan Luis, koji su nagrađeni i u tri rep kategorije (album, pesma i intepretaciju godine).
Dobitnici večeri
Uspešnu muzičku godinu za sobom Daft pank je zaokružio osvajanjem Gremija u najvažnijim kategorijama - album godine (Random Access Memory) i snimak godine (Get Lucky). Sveto trojstvo nagrada (snimak, album, pesma godine) francuskom dvojcu narušila je mlada zvezda Lorde sa Novog Zelanda koja je osvojila nagradu za pesmu godine i najbolju pop intepretaciju. Sasvim neverovatno, ali Lorde, koja je na prvi pogled nenametljivom, ali kvalitetnom i zaraznom muzikom obeležila drugu polovinu 2013, nije bila u trci za debitanta godine. Tu nagradu odneo je dvojac Maklemor i Rajan Luis, koji su nagrađeni i u tri rep kategorije (album, pesma i intepretaciju godine).
"U ime robota, prvo bih rekao hvala", kazao je Farel Vilijams primajući prvu od nagrada osvojenih za pesmu "Get Lucky". Pored njega na sceni nemo su stajali roboti u belom, članovi benda Daft pank, koje je pratio Najl Rodžers. "Bilo je mnogo nominovanih i hvala akademiji", nastavio je Vilijams. "Naravno, oni žele da zahvale svojim porodicama. Hvala i neverovatnom Najlu Rodžersu." I baš kao što je neverovatan Najl Rodžers, bilo je to neverovatno veče u Stejpls centru u Los Anđelesu. Dodela Gremi nagrada, verovatno najvažnijih muzičkih priznanja na svetu, događaj je koji se ne pamti samo zbog dobitnika i gubitnika, već pre svega po muzičkim nastupima koji redovno ispisuju nove stranice istorije popularne kulture. Uzmimo za primer samo Daft pank. Kao da nije bilo dovoljno to što hit "Get Lucky" prvi put izvode uživo na jednoj manifestaciji ovog tipa, osim Vilijamsa i Rodžersa, sa njima je nastupio i legendarni Stivi Vonder. A da to ne bude jedino iznenađenje, francuske legende pobrinule su se tako što su u svoj hit utkale i hitove "Le Freak" i "Harder Better Stronger Faster".

Uprkos tome što su organizatori čuvali to kao jednu od najvećih tajni, informacija da dodelu nagrada otvaraju Bijonse i Džej Zi procurila je neposredno pre dodelu, i to u kratkim intervjuima sa muzičarima, koji nisu mogli da sakriju oduševljenje onim što su videli na probama. Procurila je dan ranije i informacija da se Madona vraća na dodelu Gremija, i da će sa dvojcem koji čine jedni od šampiona večeri, Maklemore i Rajan Luis, izvesti pesmu "Same Love", posvećenu istopolnim ljubavima. Ispostavilo se da su glasine bile tačne, jer je veče otvorila upravo Bijonse, praćena svojim suprugom i saradnikom Džej Zijem. Erotski nabijeno, maglom obavijeno izvođenje pesme "Drunk in Love" samo je potvrdilo njihov status najmoćnijeg para u muzičkoj industriji. S druge strane i Madona je potvrdila svoj status "kraljice popa", deleći scenu sa kolegama-debitantima i mladom Meri Lambert u miksu pesmi "Same Love" i "Open Your Heart". Njih je pred kraj ceremonije najavila Kvin Latifa, koja je potom usred pesme preuzela ulogu matičara i u Stejpls centru uz zvuke pomenutih pesama venčala 33 heteroseksualna i homoseksualna para.

Autori pesme "Same Love", Maklemor i Rajan Luis, koji su kući otišli sa četiri priznanja, posebno su zahvalili publici koja ih je dovela do velikog uspeha prošle godine. Preuzimajući nagradu za najbolje nove izvođače, prve rep izvođače koji su osvojili to priznanje još od Lorin Hil pre deceniju i po, oni su izneli još jednu važnu činjenice. "Snimili smo ovaj album bez izdavačke kuće i zato cenimo vašu podršku još više", kazao je Macklemore zahvaljujući na nagradi, podsećajući time da je uspeh u muzičkoj industriji moguć i bez podrške velikih izdavača. Tu priču tokom večeri potvrdila je i nagrađena Lordi, koja je svojim svedenim nastupom hita "Royals", tog antipoda svim hiphoperskim raskalašnim klišeima, podigla publiku na noge i izazvala lavinu aplauza starijih kolega. Nasuprot tome, Keti Peri ni uz pomoć vatre i brojnih plesača nije uspela da prikrije ispraznost svog novog singla "Dark Horse", koji se, doduše, ubrzano penje ka vrhu top lista. Nagradu za doprinos popularnoj muzici dobili su članovi benda Bitls. Popularne liverpulske bube, Pol Makartni i Ringo Star bili su takođe zvezde večeri, nastupivši zajedno, nakon što je Ringo Star prethodno izveo sam pesmu "Photographs". Makartni je osvojio i dve nagrade, za najbolji muzički film i rok pesmu godine "Cut Me Some Slack". U toj kategoriji nadmašio je nominovane među kojima su bili i Roling stouns i Blek sabat, a da se nisu nadmetali i Mjuz i Geri Klark junior, neizbežan bi bio utisak da rok muzikom i dalje dominira stara garda.

Još jedan muzički okršaj koji je izazvao oduševljenje publike bio je zajednički nastup benda Imagine Dragons sa Kendrikom Lamarom, uz čiji su energičan miks The Radioactive Maad Cities igrali svi, od Tejlor Svift preko Džej Zija do Stivena Tajlera. Visoko iznad publike vinula se Pink u još jednom akrobatskom nastupu kojim ostavlja bez daha, baš kao kada je pre koju godinu izvodila pesmu "Glitter in the Air". Viseći na trapeze i izvodeći neverovatnu cirkusko-umetničku tačku, pritom sve vreme pevajući uživo, ona je izvođenjem hita "Try" potvrdila da zaista zaslužuje posebnu kategoriju za sebe kada su nastupi u pitanju, dok je potom svoj glas pustila zajedno sa Nejtom Rusom u jednoj od balada koje su obeležile 2013. "Just Give Me a Reason". Za razliku od nje, Džon Ledžend odlučio se samo za klavir uz koji je otpevao dirljivu baladu "All of Me", a sličan koncept nastupa izabrala je i Tejlor Svift izvodeći baladu "All Too Well" sa albuma "Red", jednog od nominovanih za album godine.

Ni ove godine nije izostalo odavanje počasti preminulim umetnicima, što u prevodu znači da je publika dobila još neku priliku da uživa u neobičnim saradnjama uživo. To se pre svega odnosi na nesvakidašnji nastup benda Metalika, koji je izvođenjem hita "One" zajedno sa pijanistom Lang Langom podsetio na legendarnog Lua Rida. Bili Džoel Armstrong je sa Mirandom Lambert izveo pesmu "When Will I Be Loved" u čast preminulog Fila Everlija iz dua Everli braders. Iznenadio je i Robin Tik, koji je sa članovima legendarnog benda Čikago pokazao da se savršeno uklapa u njihov šmekerski soul-rok protkan duvačkim instrumentima. I bez Majli Sajrus i bez skandala, samo uz pomoć čikaških majstora, hit "Blurred Line" zvučao je besprekorno. Kraj večeri, kao što nalaže nepisano pravilo ustanovljeno proteklih godina, ostavljen je za rokersko razvaljivanje scene. Ovoga puta svoje note, bes, ljubav i energiju za kraj su ukrstili bendovi Kvins of stoun ejdž i Najn inč nejls, uz pomoć Dejva Grola i Lindzija Bakingema.
Kako svake godine uoči dodele Gremi nagrada nastaje uzbuđenje povodom nominacija u kategorijama, naročito kada su u pitanju "Pesma godine" (Song of the Year), "Snimak godine" (Record of the Year) i "Album godine" (Album of the Year). Zbog toga je Američka muzička akademija nedavno izdala saopštenje sa detaljnim objašnjenjima. Kategorija "Pesma godine" odnosi se na autorski deo (kompozicija i tekst), i u ovom slučaju nagradu dobijaju svi autori koji su radili na pesmi. Za ovu nagradu ne mogu biti nominovane instrumentalne kompozicije, kao ni pesme koje sadrže delove ranije objavljenih kompozicija. "Snimak godine" nagrada dodeljuje se takođe za singlove, a dobijaju je, osim autora i izvođača pesme, i producenti, snimatelji "Album godine" dodeljuje se za celokupno izdanje koje mora imati bar pet pesama i više od 51 posto objavljenog materijala mora biti sasvim novo. Zabunu unosi i kategorija "Najbolji novi izvođač", s obzirom na to da su se u trci za ovu Gremi nagradu često nalazili muzičari sa više objavljenih albuma i dužim "radnim stažom". Međutim, akademija u ovu kategoriju svrstava one muzičare koji su se tokom prošle godine proslavili na teritoriji SAD, bez obzira na ranije snimljeni materijal.
Kako svake godine uoči dodele Gremi nagrada nastaje uzbuđenje povodom nominacija u kategorijama, naročito kada su u pitanju "Pesma godine" (Song of the Year), "Snimak godine" (Record of the Year) i "Album godine" (Album of the Year). Zbog toga je Američka muzička akademija nedavno izdala saopštenje sa detaljnim objašnjenjima.
Kategorija "Pesma godine" odnosi se na autorski deo (kompozicija i tekst), i u ovom slučaju nagradu dobijaju svi autori koji su radili na pesmi. Za ovu nagradu ne mogu biti nominovane instrumentalne kompozicije, kao ni pesme koje sadrže delove ranije objavljenih kompozicija.
"Snimak godine" nagrada dodeljuje se takođe za singlove, a dobijaju je, osim autora i izvođača pesme, i producenti, snimatelji "Album godine" dodeljuje se za celokupno izdanje koje mora imati bar pet pesama i više od 51 posto objavljenog materijala mora biti sasvim novo.
Zabunu unosi i kategorija "Najbolji novi izvođač", s obzirom na to da su se u trci za ovu Gremi nagradu često nalazili muzičari sa više objavljenih albuma i dužim "radnim stažom". Međutim, akademija u ovu kategoriju svrstava one muzičare koji su se tokom prošle godine proslavili na teritoriji SAD, bez obzira na ranije snimljeni materijal.
Celokupan spisak dobitnika u svih 65 kategorija (!) možete pronaći OVDE, a mi vam ovom prilikom izdvajamo neke od glavnih dobitnika večeri: Album godine - Random Access Memories,Daft Punk Snimak godine - Get Lucky, Daft Punk feat Pharrell Williams & Nile Rodgers Pesma godine - Royals, Lorde Najbolji kantri album - Same Trailer Different Park,Kacey Musgraves Najbolji pop album - Unorthodox Jukebox,Bruno Mars Najbolja rep-pop saradnja - Holy Grail, Jay Z ft Justin Timberlake Najbolja rok pesma - Cut Me Some Slack, Sir Paul McCartney with Dave Grohl, Krist Novoselic and Pat Smear Najbolja pop izvedba dua ili grupe - Get Lucky,Daft Punk feat Pharrell Williams & Nile Rodgers Najbolji novi izvođač - Macklemore & Ryan Lewis Najbolji rok album - Celebration Day, Led Zeppelin Najbolji alternativni album - Modern Vampires Of The City, Vampire Weekend Najbolji muzički film - Live Kisses, Sir Paul McCartney Najbolji spot - Suit and Tie, Justin Timberlake Najbolji R&B album - Girl On Fire, Alicia Keys Najbolja R&B pesma - Pusher Love Girl, Justin Timberlake Najbolji rep album - Macklemore & Ryan Lewis,The Heist Najbolja rep pesma - Macklemore & Ryan Lewis, Thrift Shop Najbolja rep izvedba - Macklemore & Ryan Lewis, Thrift Shop Najbolji dens/elektronika album - Daft Punk, Random Access Memories
