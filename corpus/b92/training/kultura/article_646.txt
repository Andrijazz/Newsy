> Izvor: B92
> Datum:  
> Rubrika: kultura
> Naslov: #SamoKažem: Postavi pitanje! Kaži šta misliš!
> Članak:

U Domu omladine Beograda u subotu 1. marta u 19h održaće se tribina "POSTAVI PITANJE! KAŽI ŠTA MISLIŠ!" posvećena prvoj regionalnoj web seriji #SamoKažem. Učestvuju Boris Miljković, scenarista, Jelena Gavrilović, rediteljka, Nebojša Glišić, koordinator projekta Re:Generacija i dr Aleksandra Milovanović, autorka ciklusa.

Prva regionalna veb serija za tinejdžere #SamoKazem deo je Re:Generacije, projekta koji predstavlja svojevrsni poziv za mlade ljude sa Balkana da razmenjuju mišljenje sa vršnjacima, upoznaju se, prepoznaju zajednička nadanja, strahove, želje, ideje i potencijale, te probaju da pređu granice koje su u poslednjim ratovima, na ovim našim prostorima iscrtane. Re:Generacija se odvija na onlajn platformi samokazem.org, ali i na profilima junaka serije #SamoKazem na društvenim mrežama, kao i na zvaničnim stranicama serije na Fejsbuku, JuTjub kanalu, Tviteru, Instagramu, SaundKlaudu. Serija #samokazem važan je deo Re:Generacije. Ona je bliska i prepoznatljiva, provokativna, ali i zabavna. Govori otvoreno o stvarima koje su mladima važne - od obrazovanja i zaposlenja, preko seksa, alkohola i droge, do porodičnih odnosa i tolerancije prema manjinskim grupama. Ona je razlog za promišljanje i povod za razgovor. U Los Anđelesu su u nedelju, 23. februara uveče dodeljene prestižne nagrade "Satelit", Međunarodne novinarske akademije IPA. U kategoriji "originalni kratki format", u konkurenciji osam veb-serija, kao najbolja nagradu je ponela prva regionalna veb-serija #SamoKazem. Celu vest možete pročitati na sajtu B92.net/kultura. TV SERIJE I SERIJALI današnjice predstavljaju popkulturni fenomen, kako zbog svog nemerljivog auditorijuma, proširenih i ukrštenih medija u kojima se pojavljuju (internet, gejming, mobilne industrije i drugo), tako i zbog hibridizacije, kontaminacije i mutacije poznatih žanrova koju je to izazvalo. Predavanje Aleksandre Milovanović kao gosta/predavača u ciklusu POP KULTURA 2012. godine izazvalo je veliku pažnju i dugu debatu. Tako je došlo do inicijative da u 2013. godini ovoj temi posvetimo mini-ciklus, koji sada u 2014. godini nastavljamo. Ciklus započinje u subotu 1. marta u 19 sati. Govoreći o fenomenu serija i serijala, Aleksandra objašnjava: "Televizijski žanrovi su od samog nastanka televizije pod jakim uticajem intermedijalnosti, intertekstualnosti i transtekstualnosti. Njihove konvencije i kodovi nastaju kopiranjem i adaptiranjem iz različitih umetnosti i medija (radija, filma, književnosti, pozorišta, muzike), ali i povratno utiču na te iste umetnosti i medije." Dr Aleksandra Milovanović diplomirala je na Fakultetu dramskih umetnosti u Beogradu, odsek za Filmsku i televizijsku montažu, magistrirala na temu Filmski prostor van kadra i recepcija filma: teorijski model. Doktorirala je na istom fakultetu na temu Modeli naracije u žanru: filmski žanrovi i žanrovi televizijskih serija. Objavila knjigu Imaginarno polje filmske slike, čitanje i interpretacija (Zadužbina Andrejević, 2011) i ko-autor je Pojmovnika TV serija uz knjigu Televizijske serije (Klio, 2013). Članica je Evropske mreže za studije filma i medija (NECS). Radi kao istraživačica na projektu Screening Socialism. U okviru programa tribina Doma omladine u Beogradu 2013. i 2014 godine autor i voditelj pet tribina pod zajedničkim naslovom Televizijske serije.
Tribina: POSTAVI PITANJE! KAŽI ŠTA MISLIŠ! PRVA REGIONALNA VEB SERIJA "SamoKažem" Subota, 01. mart 2014. u 19:00 DOB//Tribinska sala Ciklus tribina: TV SERIJE Govore: Boris Miljković, scenarista serije, Jelena Gavrilović, rediteljka serije, Nebojša Glišić, koordinator projekta Re:Generacija i dr Aleksandra Milovanović, autorka ciklusa.
Tribina: POSTAVI PITANJE! KAŽI ŠTA MISLIŠ! PRVA REGIONALNA VEB SERIJA "SamoKažem" Subota, 01. mart 2014. u 19:00 DOB//Tribinska sala Ciklus tribina: TV SERIJE Govore: Boris Miljković, scenarista serije, Jelena Gavrilović, rediteljka serije, Nebojša Glišić, koordinator projekta Re:Generacija i dr Aleksandra Milovanović, autorka ciklusa.
Objavila je radove Od percepcije ka recepciji filmske slike: estetski i psihološki model (Lipar, 2013), Model naracije u savremenim televizijskim serijama i serijalima (FDU, 2013), Od gledalačke kulture ka kulturi učestvovanja: Konvergencija i komplementarnost savremenih medija (Zbornik međunarodne konferecija Kulture u dijalogu na Filološkom fakultetu Beograd, 2013). Učestvovala je na brojnim domaćim i međunarodnim konferecijama sa radovima kao što su Genre-hybridization and Cross-media Narratives (Srbija, 2011), Blurred Boundaries of Contemporary: Television Series and Serials Four Stages of Development (Portugalija, 2012), Ekrani - mediji - kultura: Veličina i mobilnost ekrana u savremenoj kulturi i medijima (Srbija, 2013), Serbian Sitcom: Comedy of Mentality and Identity (Rumunija, 2013), Socialist Family Sitcom: Bridging the East/West Devide in 1970s (Nemačka, 2013), itd. U svojoj bogatoj montažerskoj karijeri Aleksandra Milovanović montirala je veliki broj dokumetarnih filmova, serija i serijala među kojima su najznačajniji: Sinema Komunisto (Mila Turajlić, 2011, koji je osvojio 18 nagrada u zemlji i svetu), Vukovar, poslednji rez (Janko Baljak, 2006), Milutin Milanković, putnik kroz vasionu i vekove (Dušan Vuleković, 2007), Srbija u kontejneru (Janko Baljak, 2004), Otmica (Ivan Markov, 2003), dokumentarno-istraživački serijal Insajder (Brankica Stanković: Službena tajna (2008), Državna (zlo)upotreba (2009), (Ne)moć države (2010), Prevara veka (2011), Kupoprodaja zdravlja (2011), Patriotska pljjačka (2012), Rudnik dugova (2013)), itd. Dobitnica je nagrada za montažu za filmove: Pojačaj nulu (Subotica, 1998), Vukovar, poslednji rez (Beograd, 2006) i Sinema Komunisto (Novi Sad 2011). Trenutno radi kao majstor montaže na RTV B92 i kao saradnik u nastavi na predmetima Istorija filma i Teorija filma na Fakultetu dramskih umetnosti u Beogradu.
