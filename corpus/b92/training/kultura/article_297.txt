> Izvor: B92
> Datum: nedelja 26.01.2014
> Rubrika: kultura
> Naslov: Exit 2014: Skrillex, Rudimental, Dub FX i Koven
> Članak:

Nakon velikog uspeha prošlogodišnjeg X-Bass programa glavne bine Exit festivala, koji je realizovan u saradnji sa UKF-om, na Exit 2014. dolaze Skrillex, Rudimental, Dub FX i Koven - sa svojim lajv postavama.
Exit je osvojio prvo mesto u kategoriji najvećih evropskih festivala na ceremoniji dodele najznačajnijeg evropskog festivalskog priznanja, Evropskih festivalskih nagrada za 2013. godinu.
Exit je osvojio prvo mesto u kategoriji najvećih evropskih festivala na ceremoniji dodele najznačajnijeg evropskog festivalskog priznanja, Evropskih festivalskih nagrada za 2013. godinu.
Skrillex predstavlja najznajčajnije dubstep ime današnjice i jedan je od najpopularnijih svetskih didžejeva. Za rekordno vreme postao je planetarno poznat, a svojim progresivnim EP izdanjima "Scary Monsters And Nice Sprites" i "Bangarang" osvojio je ne samo srca publike, nego čak šest Gremi nagrada, između ostalih za Best Dance Recording i za Best Dance/Electronica Album. U julu 2012. godine dospeo je na prvo mesto Billboard Social liste, koja rangira izvođače na osnovu popularnosti na društvenim mrežama: na Fejsbuku ga trenutno prati gotovo 15 miliona ljudi, koliko i Madonu, a na Tviteru više od tri miliona fanova. Na Forbsovoj listi najplaćenijih didžejeva trenutno zauzima deveto mesto sa zaradom od preko 16 miliona dolara u 2013. Na Exit festivalu nastupiće u subotu, 12. jula sa ekskluzivnim audio-vizuelnim live nastupom, dizajniranim specijalno za njegovu novu letnju turneju, i sa tehničkom opremom toliko velikom da će je čak 5 šlepera prevoziti do Tvrđave.

U petak, 11. jula, Petrovaradinsku tvrđavu protrešće Rudimental, najbolji novi bend 2013. godine po izboru više od pola miiliona fanova na UK Festival Awards. Ovaj energični kolektiv eksplodirao je iz londonskog andergraunda na sam vrh britanske i evropske muzičke scene, osvojivši srca publike svojim beskompromisnim pristupom koji ne pristaje na rigidne klasifikacije žanra. Rudimental se našao na prvom mestu jedne od najvažnijih svetskih muzičkih top lista - UK Top Chart pesmom "Waiting All Night" aprila 2013, ostavivši iza sebe i čuveni Daft Punk. Dve sedmice kasnije, njihov album Home debitovao je na prvom mestu liste UK Albums Chart. Njihova popularnost u 2014 daje raste, a najava njihovog nastupa na BRIT nagradama 2014. samo dodatno dolazuje koliko su trenutno traženi u muzičkom svetu.
Petnaesto izdanje najboljeg evropskog festivala je u znaku Exit avanture koja nas vodi na Exit, od 10. do 13. jula 2014. na Petrovaradinskoj tvrđavi u Novom Sadu i na "Sea Dance festival" od 15. do 17. jula na plaži Jaz, jednoj od najlepših plaža Jadrana.
Petnaesto izdanje najboljeg evropskog festivala je u znaku Exit avanture koja nas vodi na Exit, od 10. do 13. jula 2014. na Petrovaradinskoj tvrđavi u Novom Sadu i na "Sea Dance festival" od 15. do 17. jula na plaži Jaz, jednoj od najlepših plaža Jadrana.
Žestokoj bas liniji pridružiće se u četvrtak, 10. jula, Bendžamin Stanford aka Dub FX. Dub FX proslavio se svojim DIY pristupom muzici; svu muziku stvara svojim glasom, koji zatim propušta kroz "lup" mašinu, pušta kroz procesore i filtere, stvarajući matrice koje potom koristi kao podlogu za pevanje. Proslavio ga je video Love Someone iz 2008. godine, snimljen na ulici, koji je najbolji primer njegovog izvanrednog talenta. Australijski muzičar će na Petrovaradinskoj tvrđavi predstaviti svoj treći po redu studijski album, Theory of Harmony, izdat pre svega mesec dana, koji predstavlja svojevrstan manifest njegove filozofije mira, pozitivnosti i životne radosti, prepoznate od strane mnogobrojnih obožavalaca širom sveta. Tvorci hit singla "More Than You", basom potkovani britanski duo Koven, nastupiće na glavnoj bini u petak, 11. jula. Od ovih mladih nada dubstepa očekuje se mnogo, pogotovo imajući u vidu njihov novi live set, koji predstavlja interesantan spoj energičnih basova i nežnog ženskog vokala. Od momenta kada su se pojavili na sceni bass muzike, postali su miljenici velikih zvezda kao što su The Prototypes, Borgore, Hadouken i radili sa istaknutim muzičkim etiketima poput Ministry Of Sound i UKF.
