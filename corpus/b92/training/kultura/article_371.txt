> Izvor: B92
> Datum: subota 1.02.2014
> Rubrika: kultura
> Naslov: Umro oskarovac Maksimilijan Šel
> Članak:

Austrijski glumac Maksimilijan Šel, koji je osvojio Oskara za ulogu advokata u filmu "Suđenje u Nirnbergu" iz 1961. umro je u 83 godini života.

Ovaj glumac, rođen u Beču, umro je tokom prethodne noći u klinici u Insbruku. Odrastao je u Švajcarskoj, a kasnije igrao s obe strane Atlantika. Za ulogu u filmu "Suđenje u Nirnbergu" osvojio je i nagrade Zlatni globus i nagradu Njujorških filmskih kritičara. Nominovan je za još dva Oskara za glumu; 1976. za ulogu u filmu "The Man in the Glass Booth" i za najbolju sporednu ulogu u filmu "Julia" 1978. Osvojio je Zlatni globus 1993. za najbolju sporednu ulogu u seriji, mini-seriji ili tv filmu za rolu u "Staljinu".. 