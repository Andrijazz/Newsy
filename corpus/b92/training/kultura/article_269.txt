> Izvor: B92
> Datum:  
> Rubrika: kultura
> Naslov: Selindžerov "Lovac u žitu" ponovo najtraženiji
> Članak:

Emitovanje dokumentarca o Dž. D. Selindžeru vratilo je "Lovca u žitu" na vrh liste bestselera.

"Lovac" je na prvo mesto lista internet knjižara "Amazon" i "Barnes & Noble" stigao svega nekoliko sati pošto je dokumentarac emitovan na televiziji PBS u utorak uveče. Interesovanje i za druge knjige ovog autora takođe je poraslo. Njegovih "Devet priča" sada je na 77. mestu najtraženijih a "Freni i Zui" su sa 6191. skočili na 172. mesto. Dokumentarac Šejna Salerna prikazan je prošle jeseni u bioskopima. U filmu se navodi da će uskoro biti objavljeno bar pet novih Selindžerovih knjiga. Selindžer je, navodno, redovno pisao poslednjih 45 godina svog života ali nije dozvolio štampanje nijedne knjige. Preminuo je 2010. u 91. godini pošto je gotovo pola veka živeo odvojen od sveta. U pripremi je i dugometražni filmu o kultnom američkom piscu Džeromu Dejvidu Selindžeru na kome trenutno radi holivudski producent Harvi Vajnstin.
