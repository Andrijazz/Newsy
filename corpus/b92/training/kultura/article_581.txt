> Izvor: B92
> Datum: petak 21.02.2014
> Rubrika: kultura
> Naslov: Voja Bešić Bend i gosti u klubu Gan 28. februara
> Članak:

U petak, 28. februara u beogradskom klubu Gun nastupiće Voja Bešić Band, a kao specijalni gost pridružiće im se Vasil Hadžimanov. Iste večeri, posetiocima kluba White Rabbit Band daće odličnu uvertiru za ono što ih od dobro usvirane ekipe VBB očekuje.
Ulaznice za koncert su pretprodaji u kafeu Šikarica, Skadarska 22, po ceni od 200 dinara. Neposredno pred koncert, cena ulaznice iznosiće 300 dinara.
Ulaznice za koncert su pretprodaji u kafeu Šikarica, Skadarska 22, po ceni od 200 dinara. Neposredno pred koncert, cena ulaznice iznosiće 300 dinara.
Voja Besic Band postoji već godinu dana. Izdali su singl Boogaloo za Multimedia Music, sa dve pesme, Donde Esta Maria i Zaratustra u produkciji DivaneSound Studio. Trenutnu postavu benda čine sjajni Marko Milivojević (bubanj - EX EKV, Vlada Divljan), Đorđe Đuričko (bas - EX Sport i Reinkarnacija, Neurostenične lasice i The Dridgers), Slađana Vitezović Lu (vokal) i Voja Bešić (gitara i vokal - Svirao je gitaru, pevao i komponovao u grupama Bezobrazno zeleno, The Glissers, EKV Revisited, Voja Bešić Band (Beograd), Vojni orkestar kasarne Stevan Sinđelić (Niš), Los Lobos del Sur (Prag), orkestar samostana Santa Rosa de Lima (Matamoros), Đango, Collateral Damage i L.F.Ant (Njujork). Voja Bešić je pisao muziku za dugometražne dokumentarne filmove Vrela krv i NY: Šest sati ranije. Pisao i izvodio muziku za pozorišnu predstavu Trojanke u produkciji Classic Stage Company (Njujork). Piše kratke priče, vinjete i romane. Objavio dva romana: Gringo (2009.) i Kozinski (2012.) za izdavačku kuću Kornet.
