> Izvor: B92
> Datum: ponedeljak 13.01.2014
> Rubrika: kultura
> Naslov: "Igra prestola" - prvi trejler za sezonu 4 (VIDEO)
> Članak:

Danas je i zvanično, prvim trejlerom za novu, IV sezonu planetarno popularne serije "Igra prestola" počelo odbrojavanje do premijere 7. aprila kada će početi da se prikazuje na televiziji HBO Adria, dan posle svetske premijere.

Serija "Igra prestola" adaptacija je romana Džordža R.R. Martina (koji je u Srbiji objavila "Laguna") i postala je veliki hit kod publike od početka prikazivanja 2011. osvojivši brojne nagrade uključujući Zlatne globuse, Emije i Bafta priznanja. PROČITAJTE: Zavirite iza kulisa serije "Igra prestola" Budući da ova serija ima i titulu najviše umnožavane u piratskim verzijama u 2013. među korisnicima "Pirate Baya" i "Bittorrenta", sasvim je izvesno da će i nove epizode biti dostupne za ilegalno preuzimanje sa interneta u roku od nekoliko sati nakon prikazivanja. Kako prenose elektronski mediji, u četvrtoj sezoni biće uvedeni novi likovi, a najavljeno je i da će članovi benda Sigur Ros imati male uloge u seriji. PROČITAJTE: Šta nas čeka u 4. sezoni "Igre prestola"? Razlog tome je što su tvorci serije David Beniof i Den Vajs veliki ljubitelji ovog islandskog benda i slušali su njihovu muziku dok su snimali na Islandu. PROČITAJTE: Džordž RR Martin - Ples sa zmajevima
