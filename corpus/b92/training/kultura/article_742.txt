> Izvor: B92
> Datum: petak 7.03.2014
> Rubrika: kultura
> Naslov: Šta radi džinovski naduvani zeka u centru Beograda?
> Članak:

Džinovski zeka Riki pojavio se jutros na Trgu Nikole Pašića, da najavi festival "MAD in Belgrade", koji se 24. i 25. maja održava u parku ispred Muzeja savremene umetnosti u Beogradu.
Zeka Riki na Trgu Nikole Pašića samo je početak iznenađenja koja će Beograd doživeti u mesecima do održavanja festivala "MAD in Belgrade". Autor skulpture Florentijn Hofman je konceptualni umetnik koji trenutno živi u Roterdamu, a svoje gigantske skulpture i instalacije postavlja na javnim mestima širom planete. Njegova do sada najpoznatija skluptura jeste džinovska žuta patkica, gigantska verzija igračke koju je svako kao dete nosio sa sobom u kadu. Patkica plovi morima i okeanima od 2007. godine oblilazeći svetske metropole. Beogradski zeka Riki visok je 14 metara i prema rečima autora, takođe podseća na detinjstvo: "Riki je apstraktan prikaz moje drage igračke iz detinjstva. Sada kada sam veliki dečak, još uvek razbacujem svoje igračke unaokolo. MAD in Belgrade otvara vrata za sve ono neobično i nedefinisano, što nas provocira i udaljava od naše dnevne rutinea to je LUDO (MAD)" - otkrio je Florentijn. Zeka Riki će na Trgu Nikole Pašića ostati tri nedelje, a nakon kratke dremke, ponovo će se pojaviti među posetiocima festivala "MAD in Belgrade" 24. i 25. maja na festivalskoj lokaciji u parku kod Muzeja savremene umetnosti.
Zeka Riki na Trgu Nikole Pašića samo je početak iznenađenja koja će Beograd doživeti u mesecima do održavanja festivala "MAD in Belgrade". Autor skulpture Florentijn Hofman je konceptualni umetnik koji trenutno živi u Roterdamu, a svoje gigantske skulpture i instalacije postavlja na javnim mestima širom planete. Njegova do sada najpoznatija skluptura jeste džinovska žuta patkica, gigantska verzija igračke koju je svako kao dete nosio sa sobom u kadu. Patkica plovi morima i okeanima od 2007. godine oblilazeći svetske metropole. Beogradski zeka Riki visok je 14 metara i prema rečima autora, takođe podseća na detinjstvo: "Riki je apstraktan prikaz moje drage igračke iz detinjstva. Sada kada sam veliki dečak, još uvek razbacujem svoje igračke unaokolo. MAD in Belgrade otvara vrata za sve ono neobično i nedefinisano, što nas provocira i udaljava od naše dnevne rutinea to je LUDO (MAD)" - otkrio je Florentijn. Zeka Riki će na Trgu Nikole Pašića ostati tri nedelje, a nakon kratke dremke, ponovo će se pojaviti među posetiocima festivala "MAD in Belgrade" 24. i 25. maja na festivalskoj lokaciji u parku kod Muzeja savremene umetnosti.
Četrnaest metara visoka skulptura delo je poznatog holandskog umetnika Florentijna Hofmana i družiće se sa Beograđanima naredne tri nedelje. "MAD in Belgrade" će pretposlednji vikend maja pretvoriti u najluđu i najdužu žurku u Beogradu! MAD će biti mesto susreta najzanimljivijeg iz noćnog života Beograda i sveta u 48 sati neprekidnog ludila u najboljem smislu te reči! Na više lokacija nastupiće više od 100 izvođača elektronskog i denc žanra, uz posebne nastupe uživo - a ono što "MAD in Belgrade" nudi posetiocima je eksplozija doživljaja i iskustava, interaktivna zabava, učestvovanje u igri koja neprekidno traje tokom dva dana! Centralna mesta okupljanja svih parti-životinja biće dve glavne bine: bina Mad Dog i Crazy Rabbit, postavljene u parku ispred Muzeja savremene umetnosti na Novom Beogradu. Osim u parku, žurka je i na vodi! Za one koji žele da deo magije prenesu na jutro i dan, žurka se širi na splavove i brodiće, odmah nadomak glavnih festivalskih scena. Na ovim manjim scenama biće predstavljena posebna MAD izdanja domaćih kolektiva i njihovih gostiju iz inostranstva. Lajnap prvog festivala "MAD in Belgrade" predstaviće najzanimljivije izvođače svetske i beogradske dance muzičke scene. Pažljivo su odabrani hrabri i inovativni umetnici koji pomeraju granice i otvaraju nove dimenzije, ali tu će biti i već etablirani izvođači i vlasnici velikih hitova. Prvog festivalskog dana nastupiće pop-ikona Nene Čeri, kojoj će ovo biti prva poseta Beogradu! Pevačica poznata po planetarnom hitu "7 Seconds" dolazi na MAD da predstavi svoj novi album "Blank Project", nastao u saradnji sa spejs-džez duom Rocket Number Nine. Prvo festivalsko veče donosi i nastup najboljeg svetskog di-džeja na listi Resident Advisor za 2013. godinu. U pitanju je Dixon, berlinski di-džej i producent. Istog dana, razlog za slavlje imaće i ljubitelji skandinavske elektronske muzičke scene, jer dolazi Lindstrm, kralj nordijskog diska, koji je nastupao na svim značajnijim evropskim i svetskim muzičkim festivalima.

Trojac Who Made Who doneće prvoj festivalskoj večeri i harizmatični indi elektronski zvuk. Druge večeri nastupiće Toni Alen, jedan od najcenjenijih afričkih bubnjara, i to u sasvim posebnom elektro-džez izdanju, uz pratnju saksofoniste Džimija Tenora. Istog dana, beogradskoj publici predstaviće se harizmatčina Kelela, pripadnica nove scene Los Anđelesa i zastupnica rb žanra. Druge festivalske večeri, svoj karakteristični tehno--haus di-džej set izvešće Omar S, zvezda detroitske scene. Jedan od hedlajnera druge večeri biće ni više ni manje nego DJ Krush, zvezda etikete Ninja Tune i virtuozni skreč master za gramofonima, koji dolazi iz dalekog Japana. Na MAD stiže i Wankelmut, dvadesetčetvorogodišnji mladić koji je vlasnik remiksa "One Day/ Reckoning Song" sa platinumskom digitalnom prodajom! Preko 100 izvođača nastupiće tokom 48 sati na festivalu "MAD in Belgrade, a kompletna lista izvođača nalazi se na madinbelgrade.com. Ulaznice za dvodnevni "MAD in Belgrade" festival od danas se nalaze u pretprodaji na svim prodajnim mestima Eventima u Srbiji, i to po ceni od 1.200 RSD za jednodnevnu, odnosno 2.000 RSD za kompletnu festivalsku ulaznicu. Ulaznice će u redovnoj prodaji biti skuplje.. .
