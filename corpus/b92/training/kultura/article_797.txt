> Izvor: B92
> Datum: sreda 12.03.2014
> Rubrika: kultura
> Naslov: Veliki prezir nastupa u "Parobrodu" 22. marta
> Članak:

Sezona akustičnih unplugged nastupa poznatih muzičkih sastava u UK Parobrod, na kojima se bendovi predstavljaju u svojim neobičnim izdanjima, nastavlja se u subotu, 22. marta u 20.30h - Veliki prezir predstaviće se publici na neobičnim instrumentima kroz elektro-akustični spektakl.

Ovom prilikom bend Veliki Prezir nastupiće u sastavu, Vladimir Kolarić - vokal, Boris Mladenović - bas, sa specijalnom gošćom, pijanistkinjom, Sonjom Lončar. Pored starih hitova, bend će svirati i numere sa novog albuma koji predstavlja zrele plodove njihove muzičke karijere. Partneri u projektu "Amstel unplugged", UK Parobrod i kompanija Amstel, udružili su se realizaciji ove ideje, kako bi svim ljubiteljima kvalitetnog zvuka pružili nezaboravan provod, ali i doživljaj novih mogućnosti izražavanja. Novi koncept "Amstel unplugged" koncerata, koji će se u Parobrodu održavati u kontinuitetu sve do maja 2014. godine, poseban akcenat stavlja na umetničku stranu muzike i na njenu ekspresiju. Cena karte za ovaj nastup, koje je se mogu kupiti u UK Parobrod, svakog radnog dana od 9 do 22 sati, je 500 dinara, a broj ulaznica je ograničen. U Ustanovi kulture Parobrod u narednom periodu nastupiće Deca loših muzičara u subotu, 5. aprila, i bend Svi na pod u subotu, 10. maja 2014. godine. Parobrod je tokom protekle tri godine organizovao čak četiri potpuno različita muzička programa, klasičnu scenu, World Music, DasBoot jazz scenu i ediciju RockDorćoll, sa preko 80 koncerata. UK Starog grada osnovana je u martu 2010. godine i zahvaljujući entuzijazmu zaposlenih, ali i podršci opštine Stari grad, realizovala je više od 500 različitih programa.) 
