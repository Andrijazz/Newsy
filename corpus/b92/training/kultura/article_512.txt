> Izvor: B92
> Datum: petak 14.02.2014
> Rubrika: kultura
> Naslov: “Desde el Alma” u Sava Centru 26. februara
> Članak:

Koncert Uroša Dojčinovića povodom obeležavanja četiri decenije njegovog prisustva na domaćoj i međunarodnoj koncertnoj sceni, "DESDE el ALMA"", održaće se u Sava Centru u sredu 26. februara u 20h.
Sava centar, Beograd 26. februar u 20h "Desde el Alma" Uroš Dojčinović 40 godina sa gitarom i sa vama uz magične strune kamernog orkestra "rocher" & dua "rosetta"
Sava centar, Beograd 26. februar u 20h "Desde el Alma" Uroš Dojčinović 40 godina sa gitarom i sa vama uz magične strune kamernog orkestra "rocher" & dua "rosetta"
Magičnim zvucima GITARE, kamernog orkestra "ROCHER" i dua "ROSETTA", u okviru premijernog koncerta "DESDE el ALMA", Uroš Dojčinović, po navodima viskokotiražnog azijskog lista The Nation (Malezija, 1992) Ambasador srpske kulture, a prema američkim medijima (1990) jugoslovenski gitarista broj 1. obeležava punih četiri decenije od svog prvog solističkog koncerta. Za proteklih 40 godina, do danas jedini zvanični dvostruki doktor gitare, Uroš Dojčinović je delujući kao izvođač, kompozitor, muzikolog, pedagog i muzički publicista, ostvario preko 3000 nastupa širom sveta, veliki broj radio i televizijskih emisija, održao više stotina stručnih predavanja, majstorskih seminara i učešća u radu različitih domaćih i međunarodnih žirija. Objavio je preko 600 stručnih radova i snimio više od 60 diskografskih izdanja (LP-ploča, muzičkih kaseta, CD i DVD albuma), za različite izdavačke firme u Evropi, Americi i Aziji. Za svoje višestruko umetničko delovanje nagrađen je sa preko 50 medalja, plaketa, diploma i drugih priznanja u zemlji i svetu, a 1992. godine sa svojom gitarom promovisan i u počasnog američkog građanina. Spektakularni program koncerta "DESDE el ALMA", nazvan po istoimenom valceru Argentinke Rosite Melo, zabeležen na Dojčinovićevom prvom LP- albumu u izdanju PGP-RTB, slušaoce vodi u svet virtuoznih ali i lirskih tonova, koji istovremeno prezentuju vrhunsko tehničko umeće i maestralnu interpretaciju umetnika. Kompozicije posebno kreirane za ovu priliku, uglavnom inspirisane folklornim zvucima, premijerno predstavljaju bogatu tonsku lepezu dela koja odušu autentičnim etno zvucima Mediterana, Balkana, severa Evrope i Latinske Amerike. Pojedine su nastala iz muzičkog pera velikana poput: A. Vivaldia, N. Paganinia, L. Boccherinia, F. Tarrege ili J. Rodriga, dok su autori specijalnih muzičkih aranžmana Italijan F. Zuvadelli, Peruanac P. Torres, Francuz R. Dyens, ali i srpski kompozitori D. Knežević i P. Milojković, kao i sam Dojčinović. Treba naglasiti da upravo Urošu Dojčinoviću pripadaju zasluge za premijerno predstavljanje domaćoj publici velikog dela globalnog gitarističkog repertoara, a da je posebno zaslužan i za promociju domaće gitaristike na međunarodnom planu. Autor je prvih nacionalnih istorija gitare u Srbiji, Crnoj Gori i Makedoniji, kao i na prostoru bivše Jugoslavije i Jugoistočne Evrope u celini. Najzad, sumirajući Dojčinovićevu umetničko-naučnu delatnost verovatno je dovoljno navesti da je sa svojim gitarom, u proteklih četiri decenije, kontinuirano bio uspešno prisutan na svih šest kontinenata. Čarobnom spletu struna na premijernom beogradskom koncertu pridružuje se i naš vrhunski kamerni orkestar ROCHER pod rukovodstvom Radmile Vardalić, kao i jedinstveni srpski gitaristički Duo ROSETTA (Katarina Erić i Marija Ninković).
