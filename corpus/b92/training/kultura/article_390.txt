> Izvor: B92
> Datum: ponedeljak 3.02.2014
> Rubrika: kultura
> Naslov: On Tour i Kišobran u "Ganu" 9. februara
> Članak:

Popularni beogradski trio On Tour održaće svoj svoj prvi koncert u 2014. godini u nedelju 9. februara u 20h u Gun Clubu. Muziku pre i posle njihovog nastupa puštaće DJ tim Kišobran. Karte će se prodavati na vratima kluba po ceni od 200 dinara.
"Nedeljom u suton u Gun Clubu" ON TOUR + Kišobran Nedelja 9. februar 20h
"Nedeljom u suton u Gun Clubu" ON TOUR + Kišobran Nedelja 9. februar 20h
"On Tour sprema novi album. Pesme se krčkaju već neko vreme i neke su spremne da prvi put izađu pred beogradsku publiku. Tu je i nekoliko (ne)očekivanih obrada koje će iznenaditi publiku. Naravno, ostaje dovoljno mesta za pesme sa prvog albuma i poznate "kraudplizere", jer nedeljom uveče ima dovoljno vremena da sve želje budu ispunjene i da se dobro zabavimo pre početka nove (sumorne) radne nedelje," kažu momci i devojka iz benda. Beogradski On Tour nastao je spontano, kao rezultat bežanja iz škole, popodnevne kafe i kolača i ponoćnih projekcija "špageti vesterna". U nizu koncerata po beogradskim klubovima i okolini izbrušen je svedeni akustični zvuk utemeljen u akustičnoj gitari, mandoli, usnim harmonikama i višeglasnom pevanju. Nakon koncerta sa Richardom Bucknerom, Ivana (Ika, Intruder), Vlada (Ventolin) i Marko (The Mothership Orchestra) u "Baukovoj sobi" snimaju devet pesama, malih intimnih priča, koje su se krajem 2012. pojavile i kao istoimeni album. Snimili su spot za pesmu "Arrows", a nekoliko snimaka sa koncerata koji su se pojavili na Youtube-u odlično prenose atmosferu sa živih nastupa - od malih klubova do bioskopskih dvorana. Akteri su prvog "Amerikana night festivala" i kompilacija "Pesme ispod pokrivača" i "Bistro na rubu šume vol 4" na kojima se iskristalisala scena autora i izvođača bliskog senzibiliteta.
