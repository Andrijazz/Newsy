> Izvor: B92
> Datum: sreda 29.01.2014
> Rubrika: kultura
> Naslov: Oskari u čast "Čarobnjaka iz Oza"
> Članak:

Na ovogodišnjoj 86. dodeli "Oskara" posebna čast biće biće odata filmu "Čarobnjak iz Oza" kompanije MGM, koji slavi 75. godišnjicu, najavili su producenti dodele prestižnih nagrada američke Akademije filmskih umetnosti i nauke, Krejg Zadan i Nil Meron.

Ova filmsko-muzička avantura za celu porodicu, snimljena davne 1939. prema popularnoj dečjoj knjizi L. Frenka Bauma, zaradila je šest nominacija za Oskara i na kraju osvojila dve zlatne statue, i to za najbolju originalnu pesmu i najbolju muziku. Među nominacijama koje je "Čarobnjak" imao bila je i ona za najbolji film, ali te godine vladao je drugi klasik - "Prohujalo sa vihorom". "Čarobnjaka iz Oza" režirao je Viktor Fleming, a na čelu glumačke ekipe su Džudi Garland, Frenk Morgan, Rej Boldžer, Bert Lar... Svečanost dodele Oskara održaće se 2. marta u "Dolbi teatru" u Holivudu, a voditeljka programa je Elen Dedženeris.
