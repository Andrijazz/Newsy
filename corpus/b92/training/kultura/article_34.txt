> Izvor: B92
> Datum: subota 4.01.2014
> Rubrika: kultura
> Naslov: Preminuo muzičar Fil Everli
> Članak:

Američki muzičar Fil Everli, koji je sa starijim bratom Donom činio duet Everly Brothers, umro je 3. januara u 74. godini u predgrađu Los Anđelesa, objavio je "LA Times".

Everli je preminuo u usled komplikacija zbog hronične opstruktivne plućne bolesti, izjavila je za list njegova supruga Peti. Muzika benda Everly Brothers, popularn tokom pedesetih i početkom šezdesetih godina prošlog veka, veoma je uticala na brojne muzičare, od Džona Lenona i Pola Makartnija, do grupa kao što je Beach Boys. Na listi "100 najvećih umetnika" magazina "Roling Stone" sastav Everly Brothers našao se na 33. mestu, podsetila je agencija Rojters. Među najvećim njihovim hitovima su "Wake Up Little Suzie", "Cathy's Clown", "Bye Bye Love", "All I Have To Do Is Dream"...
