> Izvor: B92
> Datum:  
> Rubrika: kultura
> Naslov: Iron Maiden 17. juna na Kalemegdanu
> Članak:

Britanska metal grupa Iron Maiden održaće koncert 17. juna na Kalemegdanu, u parku Donji grad u Beogradu u okviru velike svetske "Maiden England" turneje.
Specijalni gosti na ovom koncertu, kao predrupa, biće popularna švedska metal atrakcija Ghost! Prodaja ulaznica počinje 25. februara u 10 časova prepodne putem svetskog Iron Maiden fan kluba, te 26. februara širom Srbije i celog sveta putem evropske mreže Eventima. Cene ulaznica biće najniže na turneji, 4.500 dinara za Fan Pit, 3.500 za Parter 1 i 2.990 dinara za Parter 2.
Specijalni gosti na ovom koncertu, kao predrupa, biće popularna švedska metal atrakcija Ghost! Prodaja ulaznica počinje 25. februara u 10 časova prepodne putem svetskog Iron Maiden fan kluba, te 26. februara širom Srbije i celog sveta putem evropske mreže Eventima. Cene ulaznica biće najniže na turneji, 4.500 dinara za Fan Pit, 3.500 za Parter 1 i 2.990 dinara za Parter 2.
Pored mnogobrojne publike u Srbiji, u Beogradu se očekuje i dolazak hiljada fanova iz celog sveta i regiona budući da je ovaj koncert jedini na području bivše Jugoslavije, te jedan od tek nekoliko koncerata popularnih "Mejdena" ove godine. Ovaj veliki muzički spektakl biće prvi pod otvorenim nebom za popularni britanski bend u Srbiji još od njihovog gostovanja u Beogradu 1981. godine, a nakon dva rasprodata koncerta na Beogradskom sajmu 2007. i u Areni 2009. godine kada ih je slušalo i gledalo blizu 40.000 ljudi. Kalemegdanski park deo je Beogradske tvrđave čiji istorijski značaj i centralna pozicija u prestonici Srbije čine savršenu lokaciju za ovaj koncert, što potvrđuje i pevač Bruce Dikinson: "Ne možemo da dočekamo da Maiden England šou stigne u Beograd, posebno jer se radi o tako istorijskom i spektakularnom mestu kao što je Kalemegdan! Uvek volimo da sviramo u Srbiji jer su fanovi tu sjajni i uvek nas fantastično dočekaju.  iz 1988. godine, pa će set lista biti iz perioda osamdesetih, što znači da ćemo mnoge od pesama izvoditi poslednji put uživo! Naravno, donosimo zapanjujuću rasvetu, novu postavku bine, razne inkarnacije Edija, pregršt pirotehnike i sve one uzbudljive stvari koje fanovi najviše vole. Samo ovog puta slavićemo još više budući da je ovaj koncert zatvaranje jednog velikog poglavlja i stvarno nameravamo da to bude veče za sve na Kalemegdanu koje nikad, ali nikad neće zaboraviti!".

Legendarni menadžer grupe Rod Smolvud daje i dodatni uvid u izuzetnost ovogodišnjeg dolaska u Srbiju koji predstavlja završetak "History of Maiden Tours" projekta od tri ogromne svetske turneje, čime će ta trilogija ujedno biti kompletirana i u Beogradu: "Maiden England turneja je naišla na neverovatno dobar prijem širom sveta i kao što fanovi znaju, bazirana je na trilogiji naših DVD izdanja iz osamdesetih. Biće to poslednja prilika IKAD da fanovi čuju neke pesme uživo, s tim da ćemo u 2014. malo izmeniti set listu kako bismo jednako zastupili sva tri izdanja, uz jedan izuzetak iz 90-ih, fanovi dobro znaju o čemu je reč". Ova godina označava poslednji deo "Maiden England" turneje koja je počela u Junu 2012. u Severnoj Americi, nastavila se u Evropi i kasnije Južnoj Americi, uključujući i koncert u Rio de Žaneiru za koji je rasprodato 90.000 ulaznica u samo par sati. Iste godine bend je postavio nove rekorde na stadionu "Estadio Nacional" u Čileu svirajući ispred 60.150 fanova, te pred 95.000 ljudi u engleskom Donington parku 25 godina posle njihovog prvog nastupa na najvećoj rok pozornici na britanskom ostrvu, što je bio i rekordni 5. put da budu vodeći bend na gigantskom "Download" festivalu. Kada se ova turneja završi na ovogodišnjem jubilarnom 40. "Sonispehere" festivalu u Knebvortu "Maiden England" šou videće preko dva miliona fanova širom sveta, dokazujući još jednom da "Mejdeni" ne nameravaju da uspore trijumfalni niz na samom čelu metal muzike već pune tri decenije. Fear Of The Dark, live from Rock In Rio 2013 from Iron Maiden on Vimeo.
Fear Of The Dark, live from Rock In Rio 2013 from Iron Maiden on Vimeo.
