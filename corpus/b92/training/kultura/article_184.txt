> Izvor: B92
> Datum:  
> Rubrika: kultura
> Naslov: Nova knjiga Hilari Mantel biće o Margaret Tačer
> Članak:

Britanska književnica Hilari Mantel, dvostruka dobitnica nagrade Buker, namerava da svoj naredni roman posveti bivšoj britanskoj premijerki Margaret Tačer.

Mantel je prestižno književno priznanje dobila za "Vučje leglo" i "Leševe na videlo" o Tomasu Kromvelu i surovoj politici na dvoru Tjudorovih, koji važe za najuspešnije istorijske romane u poslednjih nekoliko godina. Slavna spisateljica je odlučila da ovog puta obradi nešto savremeniju političku temu - vladavinu "gvozdene lejdi". Knjiga, koja će biti skup od 10 kratkih priča pod naslovom "The Assassination of Margaret Thatcher" (Ubistvo Margaret Tačer), biće objavljena u septembru. "Svaka nova knjiga Hilari Mantel je pravi užitak. Dok su njena dva prethodna romana istraživala način na koji je stvorena moderna Engleska, 'The Assassination og Margaret Thatcher' prikazuje zemlju kakva je danas", kazao je predstavnik izdavačke kuće "Fourth Estate", a prenosi londonski Telegraf.
