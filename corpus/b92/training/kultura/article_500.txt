> Izvor: B92
> Datum:  
> Rubrika: kultura
> Naslov: Disclosure dovodi "Wild Life" na Exit
> Članak:

Sve popularniji britanski elektronski duo Disclosure nastupiće ovog leta na Dance areni novosadskog Exit festivala, gde će predstaviti svoj specijalno pripremljen program Wild Life.

Povodom 15. izdanja Exit festivala, Dance Arena će ove godine predstaviće "back to back" koncept DJ nastupa, koji je pre pet godina zapalio Dance Arenu, čega se posetioci Exit festivala 2009. dobro sećaju! Hedlajneri vodećih svetskih festivala, proglašeni za najbolji novi elektronski sastav u 2013. godini, britanski dvojac Disclosure dolaze u Srbiju sa specijalnim šouom nazvanim Wild Life, predstavljenim u javnosti pre svega nedelju dana. Wild Life, veče sastava Disclosure i njihovih muzičkih prijatelja i izvođača koje vole, na Dance Areni će, pored seta Disclosure Live, koji važi za jedan od najboljih live nastupa u svetu elektronske muzike, predstaviti i b2b nastupe Carl Graig vs Green Velvet, Dusky vs Paul Woolford, kao i Jaskmaster&Oneman present Can U Dance!

Britanski dvojac Disclosure postavio  nove temelje kada je u pitanju elektronska muzika, u najvećoj meri dokazivanjem da i dalje postoje izgledi da alternativna elektronika može da ostvari veliki uspeh bez kompromisa u svom stvaralaštvu. Braća Guy (22) i Howard (19) Lawrence dostigli su status imena koja ne samo da rasprodaju koncerte širom sveta i osvajaju top liste, već su i promenili izgled elektronske scene, otvarajući vrata novim mladim andergraund talentima. Prošle godine predstavili su debi album Settle, koji je dostigao prvo mesto na britanskoj top listi, a takođe je nominovan za najbolji dance/elektronski album na Gremi nagradama 2014. Singl When a Fire Starts to Burn svrstan je u top deset najboljih pesama u 2013. po izboru časopisa Rolling Stone. Na predstojećim Brit Awards Disclosure su nominovani u četiri kategorije, za najbolji album, singl, najbolji britanski bend i najveće otkriće godine.

Zajednički nastup na omiljenom densfloru Exit festivala imaće dobro poznati muzički magnati, Carl Craig vs Green Velvet. Vizionar elektronske muzike, kreativni muzički magnat, Carl Craig, vlasnik dobro poznate etikete Planet E, dolazi ponovo na Dance Arenu da zajedno sa Green Velvetom objasni značenje odličnog provoda! Ekscentrični čikaški muzičar i producent, poznat po svojim sajberpank frizurama i mnogobrojnim house hitovima, Green Velvet je jedan od omiljenih izvođača na Dance Areni, još od njegovog spektakularnih zatvaranja Exit festivala 2009, u tandemu sa Carl Coxom. Ove godine u posebnom b2b nastupu sa Carl Craigom spreman je da oduva Dance Arenu! Gosti Wildlife večeri biće b2b set Dusky vs Paul Woolford. Londonski dvojac Dusky podjednako su komotni pri pisanju elegantnih orkestralnih gruvova i klavirskih motiva i pri kreiranju tvrđih house i techno ritmova i upravo u tome leži njihov pravac - komponovanje elektronske muzike sa dubinom, dušom i originalošću. Posle više zajedničkih svirki, Dusky su pronašli hemiju sa Paul Woolfordom, nekima poznatijem kao Special Request, čovekom koji je izgradio svoju blistavu karijeru kao DJ, producent, vlasnik izdavačke kuće, remikser, kolaborator i eskperimentalista.
Trenutna cena ulaznica: EXIT: 5.990 din EXIT Avantura (EXIT+Sea Dance): 6.990 din Studenti i srednjoškolci 5.490 din 5.990 din ------------- Redovna cena EXIT: 11.990 din Redovna cena SEA DANCE: 4.490 din
Trenutna cena ulaznica: EXIT: 5.990 din EXIT Avantura (EXIT+Sea Dance): 6.990 din Studenti i srednjoškolci 5.490 din 5.990 din ------------- Redovna cena EXIT: 11.990 din Redovna cena SEA DANCE: 4.490 din
Jackmaster i Oneman započeli su turneju sa novim konceptom Can U Dance koji obećava sjajnu zabavu, s obzirom na to da didžejevi nastupaju na četiri gramofona! Zajedno će ove godine predstaviti koncept koji prevazilazi b2b, bez posebne filozofije, maski i go-go igračica, sve se svodi na ono što izlazi iz zvučnika. Petnaesto izdanje najboljeg evropskog festivala je u znaku Exit avanture koja nas vodi na Exit, od 10. do 13. jula 2014. na Petrovaradinskoj tvrđavi u Novom Sadu i na Sea Dance Festival od 15. do 17. jula na plaži Jaz, jednoj od najlepših plaža Jadrana.
