> Izvor: B92
> Datum:  
> Rubrika: kultura
> Naslov: “Poslednja pesma” u čast Jovana Dučića
> Članak:

Povodom 70. godina od smrti Jovana Dučića, 1. marta (20:30) na Sceni "Raša Plaović" u Narodnom pozorištu u Beogradu biće izvedena gostujuća predstava "Poslednja pesma", prema tekstu Anite Panić, u adaptaciji i režiji Marka Misirače.

U ovom uzbudljivom komadu o ljubavi, strasti, kajanju, propuštenim prilikama i stihovima koji život znače, ulogu Dučića tumači glumac Narodnog pozorišta u Beogradu Nebojša Kundačina, Dučićevu veliku ljubav Jovanku Jovanović Todorović igra glumica Narodnog pozorišta Republike Srpske Maja Kolundžija Zoroe, a njegovog mladog rođaka Milan Nikitović. Televizijska autorka i dokumentaristkinja Panić odabrala je za radnju drame period između 1941. i 1943. godine, pred kraj života pesnika. Dučić je na pragu svojih sedamdesetih poslat od strane raspadnute otadžbine, Kraljevine Jugoslavije, u specijalnu misiju u Ameriku. Mesto dešavanja komada je salon u vili njegovog rođaka Mihaila Dučića, na obali Mičigenskog jezera... "Biografske priče o velikim i značajnim ljudima imaju određenu formu koju uglavnom moraju da zadovolje. Podaci o liku i delu osobe o kojoj se govori u takvim komadima, uglavnom postanu svrha sami sebi i retko pređu tu granicu... Tragali smo i nadam se, bar donekle uspeli da ispričamo i priču o jednom specifičnom odnosu učenika i učitelja, mladića Jovana i njegovog idola i uzora, priču o tome kako su svi ", kaže reditelj Misirača. Premijera ovog komada, u produkciji "Balkan filma", Udruženja dramskih umjetnika Srpske i Drina filma, održana je 20. septembra 2013. godine u beogradskom Pozorištu "Moderna garaža".
