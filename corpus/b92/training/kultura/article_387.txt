> Izvor: B92
> Datum: ponedeljak 3.02.2014
> Rubrika: kultura
> Naslov: Kolege i prijatelji šokirani Hofmanovom smrću
> Članak:

Kolege i poštovaoci dela Filipa Simora Hofmana sa žaljenjem i tugom reagovali su na smrt ovog glumca i dobitnika Oskara koji se, kako smatraju zvaničnici, juče predozirao u svom domu u Njujorku.

"Reči ne mogu da opišu gubitak koji svi osećamo. FIlip je bio divna osoba i izuzetan talenat", poručila je ekipa drugog dela filma "Igre gladi". "Filip je bio divna, divna duša. Za one osetljivije među nama buka je ponekad prevelika", naveo je Džim Keri na Tviteru. "Život je kratak. Ali veoma, veoma žestok. Počivaj u miru File", poručila je, takođe na Tviteru, glumica Marta Plimton, dok je Rasel Brend iskoristio priliku da izrazi saučešće porodici i poduči sve o štetnosti droga: "Zavisnost ubija, nadam se da će svi kojima je to potrebno moći da apstiniraju i uspešno se oporave". Simor Hofman pronađen je u nedelju mrtav u svom stanu u Njujorku. Kako prenose mediji, glumac je pronađen u kupatilu s iglom zabodenom u ruku. Hofman nikada nije tajio da je je bio zavisnik. Posle apstinencije od 23 godine u intervjuima prošle godine je priznao da je poklekao i da ima problema sa heroinom, zbog čega se i prijavio na rehabilitaciju. "Nemam reči. Bio je toliko veliki, a mi smo toliko uzdrmani", rekao je Majk Nikols, koji je režirao "Rat Čarlija Vilsona" i predstavu "Smrt trgovačkog putnika" u kojima je Hofman igrao. "Tragedija je izgubiti izvanredno talentovanog glumca poput Filipa Simora Hofmana. Neopisiv gubitak za film, pozorište i sve koji ga poznaju", naveo je Kevin Spejs,i dok je Elen Dedženeris poručila da je Hofman bio "izvanredan, talentovan čovek". "Šokiran sam i tužan zbog smrti FIlipa Simura Hofmana. Uživao sam igrajući sa njim u 'Velikom Lebovskom'. Bio je sjajan tim i prokleto talentovan", naveo je Džef Bridžis na Fejsbuku, dok je Čening Tejtum preko Tvitera naveo da je "kreativna zajednica izgubila pravog glumačkog genija".I Jeff Bridges Actor (@TheJeffBridges) February 2, 2014

A tragedy to lose as supremely talented an actor as Philip Seymour Hoffman. An unspeakable loss for film, theatre  Kevin Spacey (@KevinSpacey) February 2, 2014

Rest in peace Philip Seymour Hoffman. We who marveled at each of your performances, are grateful and very very sad. http://t.co/XcbJG6CAUY mia farrow (@MiaFarrow) February 2, 2014
Im so shocked, and so sad hearing of Philip Seymour Hoffman’s death. I enjoyed playing with him on the Big... http://t.co/sW2EPKkawk
A tragedy to lose as supremely talented an actor as Philip Seymour Hoffman. An unspeakable loss for film, theatre & all who knew him. RIP
Rest in peace Philip Seymour Hoffman. We who marveled at each of your performances, are grateful and very very sad. http://t.co/XcbJG6CAUY

Hofman je 2005. dobio Oskara za ulogu pisca Trumana Kapotija u filmu "Kapoti", a bio je i veoma uspešan na njujorškoj pozorišnoj sceni, ulogama u komadima kao što su "Smrt trgovačkog putnika", "Galeb", "Otelo", ali i režiji poput predstave "U Arabiji, svi bi smo bili kraljevi" (In Arabia, We"d All Be Kings"). Krupne građe, pomalo pogubljenog izgleda i proćelav, bio je karakterni glumac koji je igrao i u blokbasterima, umetničkim filmovima i u pozorištu. Probio se 1997. ulogom u filmu "Noći bugija", a priznanja je dobio i za uloge u filmovima "Veliki Lebovski" 1998. i "Magnolija" 1999. Rođen je u blizini Njujorka 23. jula 1967. i bio je još tri puta nominovan za Oskara, za uloge u filmovima "The Master" 2013. "Sumnja" 2009. i "Rat Čarlija Vilsona" iz 2008. Iako se pojavljivao u blokbasterima, kao što su "Tvister" i "Igre gladi", Hofmanu su bile bliske interpretacije uznemirujućih i kompleksnih karaktera, što je pokazao u filmu "Sreća", u kojem je tumačio opscen lik koji uznemirava ljude telefonom, kao i ulogom u ostvarenju "Pre nego što đavo sazna da si mrtav", gde je glumio sina koji pljačka prodavnicu nakita svojih roditelja, na šta nagovara i rođenog brata (Itan Houk), što dovodi do tragičnog kraja. AP ocenjuje da je, zahvaljujući svojoj prilagodljivosti i disciplini, koja je više karakteristična za britanske glumce nego za američke, mogao da glumi u bilo kojoj ulozi, maloj ili velikoj. Mogao je da glumi i gnusne negativce i simpatične likove. "Filip je bio veoma važan glumac i zaista zaslužuje svoje mesto među pravim velikanima gluma. Njegova smrt je velika šteta. Ko zna šta bi još uradio. Ali ostao nam je njegov rad kao zaostavština, a to mnogo govori. Njujork ga je pronašao prvi kroz pozorište, a mi ostali smo njegov talenat gledali na velikom platnu", rekao je Kevin Kostner AP-u. "Bio je najbolji od najboljih", smatra Džejms Franko, dok je voditelj Lari King na Tviteru rekao: "Ne mogu da verujem da je mrtav. Obožavao sam ga kao glumca. To je tako tužna priča".
