> Izvor: B92
> Datum: utorak 21.01.2014
> Rubrika: kultura
> Naslov: Dokumentarni četvrtak u Rexu počinje od Hanekea
> Članak:

Slobodna zona pokreće novi projekat pod nazivom "Dokumentarni četvrtak". Filmsko ostvarenje kojim se otvara ovaj serijal je dokumentarac o jednom od najboljih savremenih reditelja, briljantnom Mihaelu Hanekeu.
Kulturni centar REX, Jevrejska 16 četvrtak, 23. januar, 20:00 MIHAEL H. PROFESIJA: REDITELJ Austrija, Francuska, 92, 2013. Režija: Iv Montmejer Cena ulaznice 200 dinara. Prodaja karata u Rexu od ponedeljka 19. januara, radnim danom od 11h - 16h, a na dan projekcije od 11h - 20h.
Kulturni centar REX, Jevrejska 16 četvrtak, 23. januar, 20:00 MIHAEL H. PROFESIJA: REDITELJ Austrija, Francuska, 92, 2013. Režija: Iv Montmejer Cena ulaznice 200 dinara. Prodaja karata u Rexu od ponedeljka 19. januara, radnim danom od 11h - 16h, a na dan projekcije od 11h - 20h.
Projekat ima nameru da najpre beogradskoj, a potom i publici u ostalim gradovima Srbije predstavi najnoviju produkciju društveno angažovanih filmova koji obrađuju najaktuelne probleme savremenog društva kod nas i u svetu. Pre projekcije filma, biće svečano dodeljena Nagrada za publiku Dušanu Mihajloviću za najbolju recenziju sa prošlogodišnjeg festivalskog izdanja. Prvu nagradu u vidu ručnog sata marke Fosill Slobodna zona dodeljuje u saradnji sa medijskom kućom MTV Srbija. U poslednjih dvadeset pet godina, reditelj Mihael Haneke se ustoličio kao jedna od najznačajnih figura u savremenoj kinematografiji, čiji je rigorozni pristup filmskom zanatu rezultovao izuzetnim umetničkim radovima. Ovaj dokumentarni film, sa osvrtom na celu njegovu karijeru, pruža neprocenjiv uvid u rediteljev kreativni proces, kroz jedinstven pristup ljudima i radu na setu, uključujući intervjue sa priznatim saradnicima - Izabel Iper, Žilijet Binoš, Žan Luj Trentinjan i Emanuel Riva. Iv Montmejer je počeo da se bavi filmom prvo kao kritičar u nekoliko časopisa kao što su: Liberasion, Sinefaž i Nosferatu. Kasnije je krenuo da sarađuje sa najprestižnijim filmskim festivalima kao autor Specijalnih programa u kojima je saradjivao sa Vernerom Hercogom, Kventinom Tarantinom, Terijem Gilijamom, Dejvidom Linčom i Takešijem Kitanom. Poslednjih nekoliko godina radio je kao reditelj dokumentarnih portreta slavnih i ekscentričnih filmskih autora kao što su Asia Arđento, Kristofer Dojl i Mihael Haneke. VIDIMO SE U SLOBODNOJ ZONI!
