> Izvor: B92
> Datum:  
> Rubrika: kultura
> Naslov: Finalisti PEN/Fokner nagrade za fikciju
> Članak:

Karen Džej Fouler, najpoznatija po romanu "The Jane Austen Book Club" prema kome je snimljen istoimeni film, finalista je prestižne PEN/Fokner nagrade za fikciju.

Fondacija PEN/Fokner saopštila je da je Fouler nominovana za "We Are All Completely Beside Ourselves", priču o putovanjima porodice sa američkog srednjeg zapada. Drugi finalisti su Danijel Alakorn sa "At Night We Walk in Circles", Persival Everet sa "Percival Everett By Virgil Russell" i dve knjige kratkih priča - "Fools" Džoan Silber i "Search Party" Valeri Trublod. Dobitnik ovog priznanja biće proglašen 2. aprila i dobiće ček na 15.000 dolara. Finalisti će dobiti nagradu od po 5.000 dolara. Među ranijim dobitnicima ove nagrade su Filip Rot, En Pačet, Šerman Aleksi. U filmu o ljuditeljima knjiga Džejn Ostin "Klub ljubitelja Džejn Ostin" igrali su Marija Belo, Emili Blant, Kati Bejker, Eni Breneman, Hju Densi i Džimi Smits.
