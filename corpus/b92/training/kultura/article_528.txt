> Izvor: B92
> Datum: ponedeljak 17.02.2014
> Rubrika: kultura
> Naslov: Dostojanstveno o Ružici Sokić i Petru Kralju
> Članak:

Upravni odbor 43. Pozorišnog festivala najboljih komediografskih ostvarenja Srbije "Dani komedije", koji se tradicionalno održava od 20. do 27. marta će u okviru pratećeg programa, upriličiti, dostojanstven oproštaj od dvoje velikana srpskog glumišta Ružice Sokić i Petra Kralja.

"Sokićeve i Kralj su preminuli između dva festivala i naš je dug da se, na najdostojanstveniji način oporostima od njih", rekao je na konferenciji za novinare predsednik UO Dobrica Milićević. "Oni su ostavili dubok trag u "Danima komedije", dodao je Milićević. U Narodnoj biblioteci upriličićemo promociju monografije "Ružica Sokić" autora Zorana T. Jovanovića. Promociji, uz Jovanovića, će prisustovati i glumica Mira Banjac, dr Vesna Krčmar i mr. Zoran Maksimović, napomenuo je Milićević. Biće promovisana i monografija "Petar Kralj", a učestovaće autor Anita Pavić, dr Dragan Čolić - Pejanovski i glumica Mira Đurđević, dodao je Milićević. U Narodnoj biblioteci, u okviru pratećeg programa, biće organizovan susret sa glumicom Radom Đuričin, ovogodišnjom dobitnicom najviše nagrade festivala "Zlatni ćuran" za životno delo. Za ovaj događaj smo angažovali, jednog od naših najboljih pozorišnih reditelja Ljubišu Ristića, koji je režirao "Bubu u uhu", koja je na "Danima komedije" izvedena pre 40 godina, istakao je Milićević. Ristić će govoriti o toj predstavi i saradnji sa Đuričinom, napomenuo je on. Milićević je istakao da će prateći program krenuti već 10. marta, koncertom "Duhovitost, humor i šala", muzički recital u izvođenju Katarine Aleksić na violini i Dine Čubrilović na klaviru. Kulturnom centru, u okiviru pratećeg programa publika će videti i predstavu "Kada su Bejale ovce", režija Sretko Dovljan, Dramske sekcije Fakulteta pedagoških nauka iz Jagodine, ali i izložbu "Najbolje scenografije Miodraga Tabačkog" koja je nedavno zatvorena u galeriji SANU. Publika "Dana komedije", videće i novu pozoršnu scenu "E scenu" i predstavu Vladimira Popovića "Apsolutni početnici", Koncert Muzičke škole iz Jagodine, a planirane su i dve predstave za decu, napomenuo je Milićević. U zvaničnom delu festivala, za nagrade statute "ćuran", konkurisaće sedam predstava pozorišta iz Beograda, Kikinde, Kragujevca i Niša po izboru selektora reditelja Juga Radivojevića. Predstave će ocenjivati stručni žiri: reditelj Kokan Mladenović (predsednik), dramaturg Branislav Nedić i glumica Ivana Jovanović.
