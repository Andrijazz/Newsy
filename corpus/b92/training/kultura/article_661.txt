> Izvor: B92
> Datum: petak 28.02.2014
> Rubrika: kultura
> Naslov: Novi rad kreatora "Kalvina i Hobsa" nakon 20 godina
> Članak:

Bil Voterson, povučeni tvorac stripa "Kalvin i Hobs", napokon je objavio svoj prvi, javni, strip nakon skoro 20 godina pauze.

Ilustracija je poster za predstojeći dokumentarac "Stripped" koji je opisan kao "ljubavno pismo komičnim stripovima". "Stripped" prikazuje intervjue sa nekim od najvećih imena stripova kao što su Voterson, Džim Dejvis - tvorac Garfilda i Keti Gusevit tokom kojih oni diskutuju o neizvesnoj budućnosti stripova u vremenu kada se gasi sve više novinskih listova. Votersonov poster za ovaj dokumentarni film prikazuje umetnika koji iskače iz svoje odeće nakon čitanja naslova "Zbogom novine". "S obzirom na naslov filma i činjenicu da je malo toga smešnije od ljudske nagosti, ideja se skoro netaknuta javila u mojoj glavi. Film je zaista poput "čestitke za Dan zaljubljenih" stripovima tako da sam hteo da uradim nešto u tom stilu. Čak sam mislio da ga oslikam poput kratkih stripova u novinama ali su me upitali da li bih ga obojio umesto toga, i mislim da je to bila ispravna odluka", objasnio je Voters ideju iza ovog plakata. Dokumentarni film "Stripped" biće objavljen 2. aprila.
