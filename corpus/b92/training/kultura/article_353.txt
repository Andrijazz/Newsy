> Izvor: B92
> Datum:  
> Rubrika: kultura
> Naslov: Suzan Sarandon dekoriše prostor za dodelu Oskara
> Članak:

Američka glumica i oskarovska Suzan Saradnon pomoćiće dizajneru Dejvidu Rokvelu u postavljanju dela dekoracije na ovogodišnjoj ceremoniji dodele Oskara.

Kako prenosi afencija AP, 67.godišnja glumica radiće sa poznatim arhitektom i dizajnerom na digitalnoj instalaciji sa fotografijama posvećenim filmskim junacima i istoriji Oskara. Instalacija će biti izložena u tzv. "zelenoj sobi", prostoriji koju nominovane zvezde i voditelji koriste pre i nakon izlaska sa pozornice. Rokvel je u dva navrata dizajnirao scenu za dodelu Oskara - 2009. i 2010. Sarandon je Oskara za najbolju glumicu osvojila ulogom u filmu "Mrtav čovek hoda" iz 1995.
