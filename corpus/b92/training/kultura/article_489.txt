> Izvor: B92
> Datum: sreda 12.02.2014
> Rubrika: kultura
> Naslov: Preuzmite prvi singl grupe Pacifik - "Daleko sam"
> Članak:

Posle višemesečnog rada i snimanja beogradska grupa Pacifik, koju predvodi Željko Markuš Mrle - nekadašnji član Kristala, izlazi u javnost sa prvim singlom "Daleko sam", pesmom koja najavljuje album koji je u završnoj fazi produkcije.

Pacifik je novi bend ali u njemu se nalaze iskusni muzičari - uz Željka Markuša koji peva i svira akustičnu gitaru, u njemu se nalaze i Jovan Jocić - električna gitara, Nemanja Jevtić - bas gitara i Ratko Ljubičić na bubnjevima. Perkusije u pesmi "Daleko sam" odsvirala je Maja Klisinski, koja i gostuje na predstojećem albumu. "Kad album bude gotov, trebalo bi da publici pruži uvid u neke pre svega lične priče i razmišljanja. Bez pretenzija ka određenom stilu i vrsti muzike, ali sa svom pažnjom i ljubavlju prema samim pesmama," kažu članovi Pacifika.

Specijalno za B92 Željko Markuš priča o svom novom bendu. Šta ti je bila ideja kada si pokrenuo Pacifik? Bend... od šesnaeste godine stalno sam po nekim bendovima. Ne umem da se bavim muzikom ako to nije kroz bend. Prosto tako vidim stvari, probe, snimanje, itd I to što pre!
