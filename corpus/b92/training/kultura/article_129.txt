> Izvor: B92
> Datum: ponedeljak 13.01.2014
> Rubrika: kultura
> Naslov: "Bildungsroman-Metaklinika" u Novoj Iskri
> Članak:

Lazar Bodroža i Nenad Trifunović održaće 16. januara u dizajn inkubatoru Nova Iskra predavanje "Bildungsroman - Metaklinika: Autosugestija, teorija forme i slobodno tržište!".
U okviru svog predavanja u Novoj Iskri (Gravrila Principa 43), naslovljenog "Bildungsroman - Metaklinika: Autosugestija, teorija forme i slobodno tržište!", Metaklinika će se osvrnuti na specifičnosti svog procesa rada, kao i na projekte realizovane tokom poslednje dve godine. Početak predavanja zakazan je za 17:30h, a ulaz je slobodan.
U okviru svog predavanja u Novoj Iskri (Gravrila Principa 43), naslovljenog "Bildungsroman - Metaklinika: Autosugestija, teorija forme i slobodno tržište!", Metaklinika će se osvrnuti na specifičnosti svog procesa rada, kao i na projekte realizovane tokom poslednje dve godine.
Početak predavanja zakazan je za 17:30h, a ulaz je slobodan.
Nenad Trifunović i Lazar Bodroža su su-osnivači nezavisnog dizajn studija Metaklinika, koji se bavi korporativnim i kulturno angažovanim projektima. Takođe su članovi i osnivači umetničkog kolektiva Turbosutra. Izlagali su na grupnim izložbama u zemlji i inostranstvu i dobitnici su nekoliko nagrada i priznanja. Danas, Metaklinika u svom sastavu ima sedam stalno posvećenih kreativaca i široku mrežu saradnika u celom regionu koji su angažovani na različitim tipovima projekata iz domena vizuelnih komunikacija. Pored rada za zanimljive klijente na različitim tipovima totalnih identiteta i pojedinačnih projekata, jedan od njihovih zajedničkih, samo-iniciranih poduhvata koji je u svetu grafičkog dizajna poprimio ozbiljne razmere (a koji zajednički potpisuje kolektiv Turbosutra) jeste Internacionalni Prolećni Laserski Samit Jeftine Grafike.

Iz godine u godinu, ova putujuća prodajna izložba posećuje značajne festivale, galerije i muzeje po Evropi, uz tradicionalno beogradsko dvodnevno izdanje koje je nakon kraće pauze realizovano i u 2013. godini. U sličnom ključu su i projekti Nevidljivi strip, kao i niz ambijentalnih instalacija i specijalnih saradnji sa festivalima kao što je Novo Doba i drugim alternativnim inicijativama. Sa druge strane, kroz dugogodišnju saradnju sa CZKD-om, Metaklinika je realizovala nekoliko zapaženih koncept-izložbi, kao što su one o Miri Trailović i Reihlu Kiru. Prošle godine, u saradnji sa NIS-om, realizovali su značajan projekat koji se bavi novim čitanjem istorije advertajzinga na našim prostorima - POLET: Ekonomska propaganda u Jugoslaviji 1969 - 1980, a pored toga su uspešno lansirali i online shop za umetničke grafike Side Effects, upravo u saradnji sa dizajn inkubatorom Nova Iskra čiji su vizuelni identitet takođe kreirali. Uoči izložbe "Polet" Nenad Trifunović je za portal B92 govorio o tome šta sve kriju arhive SFRJ. Ceo intervju možete pročitati OVDE.
