> Izvor: B92
> Datum: nedelja 5.01.2014
> Rubrika: kultura
> Naslov: "Springstinov album je podvlačenje crte"
> Članak:

Gitarista benda Rage Against The Machine, Tom Morelo, saopštio je da je za njega angažman na novom albuma Brusa Springstina "High Hopes" izgledao kao neka vrsta "podvlačenja crte" i vid prekretnice u njegovom delovanju.

Morelo je svoj angažman sa Brusom Springstinom započeo na njegovoj australijskoj turneji, kada je u E Street Band uskočio umesto Stiva Van Zandta, nakon toga je svirao i pevao i na osam pesama koje se nalaze na Springstinovom novom albumu "High Hopes", koji će se zvanično pojaviti u prodaji 14. januara. Govoreći o tom svom iskustvu Morelo je rekao, da mu je velika čast da je bio deo novog Springstinovog albuma. "Svirao i sam i ranije sa njim, na albumu "Wrecking Ball", ali na ovom novom albumu sviram mnogo više, pevam, čak i u duetima", rekao je gitarista. Upitan kako je došlo do toga da svira na naslovnoj pesmi sa novog albuma rekao je: "Negde u decembru 2012. godine sam se vozio kolima po Los Anđelesu i slušao radio na ko je je svirao E Street Band i jednom trenutku je počela pesma "High Hopes". Znao sam je i od ranije i tada sam se podsetio koliko je dobra. Pomislio sam kako bi bilo dobro da je sviram. Tako sam usred noći stao pored puta i posalo Springstinu poruku sa telefona u kojoj sam ga pitao da je uvrstimo u seet listu za neki naredni koncert. I on je to uradio. Osećao sam da pesma ima rif potencijal, kao da je sve vreme čučala u meni i sada je došao trenutaka da je "ispalim iz gitare". U međuvremenu producent Ron Anjelo je rekao da je pravljenje ovog albuma nilo prilično neuobičajeno jer je Springstin većinom bio na turneji i da nije bilo toliko vremena za njegovo snimanje kao kada su radili "Wreckin Ball" i da je novi album uglavnom napravljen u pauzama između koncerata na turneji. Album "High Hopes" novo je čitanje starih Springstinovih pesama uz po koju obradu a iako prodaja albuma počinje 14. januara, pesme su u onlajn prodavnici Amazon "procurile" već 28. decembra. Tako su samo korisnici Amazonove verzije za mobilne telefone 24 sata bili u prilici da kupe nove pesme petnaestak dana pre drugih, pre nego što ih je Amazon uklonio iz prodavnice.
