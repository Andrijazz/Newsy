> Izvor: B92
> Datum: sreda 26.02.2014
> Rubrika: kultura
> Naslov: Muzika iz Diznijevih crtanih filmova u SNP
> Članak:

Studenti glume novosadske Akademije umetnosti nastupiće u subotu 1. marta na Kamernoj sceni Srpskog narodnog pozorišta (SNP) u Novom Sadu, a na programu su pesme iz Diznijevih crtanih fimova.

Na programu će biti pesme iz "Lepotice i zveri", "Princeze i žabe" i "Kralja lavova", kao i crtaća "Aladin", "Petrov Zmaj", "Tarzan", "Herkules", "101 Dalmatinac", "Mala sirena", "Zvonar Bogorodičine crkve" i "Mulan". Program su sa studentima pripremili profesori Agota Vitkai Kučera, Goran Strgar i korepetitor David Klem. Učestvovaće glumci sa glumačkih klasa profesora Ljuboslava Majere, Jasne Đuričić, Borisa Isakovića, Nikite Milivojevića, a među njima će nastupiti i diplomirani glumci. Program počinje u 21.00 čas, a ulaznice koštaju 500 dinara.
