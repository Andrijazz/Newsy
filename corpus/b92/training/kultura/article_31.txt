> Izvor: B92
> Datum: subota 4.01.2014
> Rubrika: kultura
> Naslov: Dejvid Bouvi: Lorde je budućnost muzike
> Članak:

Novozelandska pevačica Lorde, jedan od izvođača koji su prošle godine obeležili muzička zbivanja u svetu, saopštila je da je bila zatečena kada joj je Dejvid Bovi rekao da njena muzika "zvuči kao budućnost".

Prisećajući se njenog susreta sa legendarnim engleskim pevačem u novembru 2013. godine, mlada novozelandska zvezda je rekla da su se tom prilikom njih dvoje držali za ruke, a da je Bouvi opisujući njenu muziku tada rekao da se oseća kao da sluša nešto iz "bliske budućnosti". Lorde i Bouvi su se sreli u novembru u Muzeju Moderne umetnosti u Njujorku na rođendanskoj zabavi glumice Tilde Svinton, a mlada zvezda je bila impresionairana Bouvijevim likom i njegovom ocenom muzike koju je objavila na svom debitantskom albumu "Pure Heroine". "Kada mi je Bouvi rekao da je slušajući moju muziku osećao kao da se nalazi u budućnosti, bila sam zatečena. U tom trenutku mogla sam jednostavno da prestanem da se bavim ovim poslom, "kreativno umrem" i budem srećna do kraja života. Kada ti tako nešto kaže muzička legenda, prosto zanemiš...Nisam do sada nikome to pričala, zato što mi to mnogo znači i mislim da bih ispala glupa ukoliko bih to govorila u javnosti, magazinima i televizijama. To je moja lična, dragocena stvar", rekla je Lorde. "Bilo je to divno iskustvo, a iz nekog razloga, tek sam kasnije shvatila da smo se tada držali za ruke, gledali se i razgovarali i u jednom trenutkuk sam se sledila. Čekaj, šta ja radim, držim se za ruke sa Dejvidom Bouvijem!?!!? To je bilo skroz ludo, fantastičan trenutak", rekla je pevačica. Ona ja takođe saopštila da na nju veliki uticaj ima i francuski bend Phoenix, jer je to "muzička teritorija" po kojoj ona želi da se kreće. "Njihov živi nastup je toliko jednostavan, imaju one topove sa konfetama koje su izuzetno zabavni i to je naročito inspirativno za mene, ikao neke stvari još uvek potpuno ne ruzumem, ali to je zaista nešto u čemu uživam", dodala je ona. Magazin Rolling Stone album "Pure Heroin" ove mlade pevačice smestio je na 7. mesto najboljih izdanja u 2013. godini.
