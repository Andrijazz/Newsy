> Izvor: B92
> Datum:  
> Rubrika: kultura
> Naslov: Benksijevi "Murkani koji se ljube" prodati za 575.000$
> Članak:

Mural "Kissing Coppers" (Murkani koji se ljube) popularnog britanskog "uličnog majstora" grafita Benksija prodat je za 575.000 dolara na aukciji u Majamiju.

Kuća "Fine Art Auctions Miami" objavila je da je crno-beli crtež dvojice britanskih policajaca u zagrljaju prodat anonimnom privatnom kupcu. Benksi je taj grafit originalno naslikao 2005. godine na zidu jednog puba u Brajtonu. Grafit na zidu jedan je od nekoliko Benksijevih radova uklonjenih s originalne lokacije i prodatih kolekcionarima. Prvi put ovaj grafit je ponuđen kupcima još na proleće 2011. godine na aukciji u Njujorku. Grafit je bio poznat kao "simbol Brajtona", a predstavljao je simbol borbe ulične umetnosti protiv homofobije i konvencionalno shvaćene umetnosti. Nekoliko vandalskih napada nanelo mu je ozbiljno oštećenje. Grafit je 2008. godine prebačen na platno i postavljen na spoljašnji zid paba.
