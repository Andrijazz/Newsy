> Izvor: B92
> Datum: ponedeljak 3.02.2014
> Rubrika: kultura
> Naslov: Uskoro novi album za The Cure
> Članak:

Šest godina od svog poslednjeg albuma, britanski sastav The Cure najavio je novi materijal.

Prema pisanju Gardijana, 14. studijski album grupe nosiće naslov "4:14 Scream". Snimljen kad i prethodni, "4:13 Dream", novi album će se pojaviti na tržištu u narednih nekoliko meseci, zajedno sa serijom DVD sa lajv nastupima benda. Grupa Roberta Smita planira i turneju "krajem ove godine", koja će kao i prethodne dve (2002. i 2011.) biti održana u stilu koncepta "Trilogy", tj, nastupa na kojem će izvesti u celosti tri svoja albuma. Ovog puta će to biti "The Top", "The Head On The Door" i "Kiss Me Kiss Me Kiss Me", albumi snimljeni 1980-ih. U međuvremenu, The Cure će održati dva dobrotvorna koncerta, 28. i 29. marta u londonskom Rojal Albert Holu, čiji će prihod biti namenjen Fondaciji za mlade obelele od raka (Teenage Cancer Trust).
