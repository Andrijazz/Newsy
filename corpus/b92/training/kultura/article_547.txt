> Izvor: B92
> Datum: sreda 19.02.2014
> Rubrika: kultura
> Naslov: Premijera: Goblini - "Idemo" (VIDEO)
> Članak:

Uoči velikog beogradskog koncerta 8.marta u Hali sportova, na kome će promovisati album "Roba s greškom", Goblini su objavili novi singl/spot za pesmu "Idemo!". Album "Roba s greškom" se prošle jeseni pojavio u izdanju promoterske kuće Long Play.

"Kao što smo rekli jesenas na predstavljanju albuma,  na to da nam se približio 8.mart i veliki promotivni koncert u Beogradu i predstavlja poziv svim našim vernim fanovima: Idemo, vidimo se vrlo brzo u Hali sportova. Ima nas!", rekao je frontmen Goblina Branko Golubović - Golub. Režiju i montažu spota "Idemo!" potpisuje Djolodjolo, direktor fotografije bio je Luka Milićević, autor animacije je Noyz, a ilustracija Linnch. Ulaznice za koncertu u Hali sportova se kupuju preko mreže Eventim, Ticketline i Gigstix, a CD "Roba s greškom" i ulaznice (zajedno i odvojeno) u Beogradu u "Jugotonu" (Nušićeva 27) i "Dallas Music Shop-u" u knjižari Vulkan (Sremska 2), u Novom Sadu u "Mungosu" (Zmaj Jovina 2), kao i svim bolje snabdevenim CD prodavnicama u Srbiji. CD se može dobiti za samo 1.200 dinara uz kupljenu ulaznicu za koncert 8. marta u Hali sportova! Odvojeno, ulaznica košta 1.000 dinara, a CD 500 dinara.
