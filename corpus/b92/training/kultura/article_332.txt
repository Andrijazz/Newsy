> Izvor: B92
> Datum: sreda 29.01.2014
> Rubrika: kultura
> Naslov: Rumuni zabranili "Nymphomaniac II"
> Članak:

Rumunska agencija za kontrolu filmova zabranila je prikazivanje u domaćim bioskopima nastavka sage Larsa fon Trira o seksualnom putu jedne žene "Nymphomaniac II".

Odluku rumunskog regulatora, po kojoj je film unpared ocenjen kao "neprikladan za prikazivanje", distributeri su ocenili kao akt bez presedana u Evropi. Kako prenosi AP, film kontroverznog danskog reditelja je trebalo da ima svoju premijeru 7. februara u Bukureštu, ali je Nacionalni centar za kinematografiju danas saopštio distributerskoj kući Indipendens film, da će "Nymphomaniac II" dobiti oznaku IM 18 XXX, što znači da će biti zabranjen za mlađe od 18 godina i širu publiku. U Indipendens filmu ističu da je to "jedinstven slučaj cenzure u Evropi" i da će se žaliti na odluku o zabrani filma. Predsednica komiteta za kulturu senata, Đorđika Severin, kritikovala je odluku Centra za kinematografiju, ističući da se "Nymphomaniac I" već prikazuje u rumunskim bioskopima. Film u dva dela govori o erotskim doživljajima žene od rođenja do njene 50. godine. Jedan od trejlera za ovaj film bio je zabranjen na JuTjubu zbog eksplicitnih scena seksa.
