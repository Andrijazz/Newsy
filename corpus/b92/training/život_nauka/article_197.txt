> Izvor: B92
> Datum: utorak 23.04.2013
> Rubrika: život_nauka
> Naslov: Petnici ekološko priznanje
> Članak:

Povodom Dana planete Zemlje, 22. aprila, Istraživačka stanica Petnica je nagrađena Velikom poveljom "Zelena planeta" za doprinos promociji zaštite životne sredine u prethodnih 30 godina postojanja i rada.

"Nagradu dodeljujemo Istraživačkoj stanici Petnica za učinjeno dobro prirodi, jer je svih 30 godina rada promovisala brigu o prirodi i svojim obrazovnim programima uticala na podizanje svesti mladih ljudi o potrebi zaštite životne sredine" - kaže Branislav Marinkov predsednik žirija, pokretač nagrade i dugogodišnji urednik ekološke emisije "Čekajući vetar". Nagradu "Zelena planeta", kao naslednicu poznate nagrade "Maslinova grana", dodeljuje Društvo stručnjaka ekoloških nauka. Primajući ovo priznanje u ime Petnice, Tomica Mišljenović, rukovodilac programa biologije i ekologije je podvukao ;injenicu "da se Petnica trudi da svest o potrebi za očuvanjem prirode svo vreme neguje kod svih svoji polaznika bez obzira na to sa kog programa dolaze".
Ko dolazi u Petnicu Ciljna grupa svih petničkih programa su mladi ljudi odlučni da sami za sopstveno obrazovanje učine najviše što mogu. Naša uloga je da polaznicima programa pomognemo učeći ih kako da istražuju, kako da budu samostalni u tome što rade, kako da budu kritični i prema sebi i prema drugima i, na kraju, kako da istraju u tome što rade. Učenje kroz istraživanje, kao osnovni metod rada, bazira se na malim naučnim projektima koje polaznici realizuju od početka do kraja. Takav rad nije jednostavan i zahteva puno truda, strpljenja i ljubavi prema nauci. Stoga je visoka motivacija polaznika neophodan uslov za uspešno pohadanje seminara.
Ko dolazi u Petnicu
Ciljna grupa svih petničkih programa su mladi ljudi odlučni da sami za sopstveno obrazovanje učine najviše što mogu. Naša uloga je da polaznicima programa pomognemo učeći ih kako da istražuju, kako da budu samostalni u tome što rade, kako da budu kritični i prema sebi i prema drugima i, na kraju, kako da istraju u tome što rade.
Učenje kroz istraživanje, kao osnovni metod rada, bazira se na malim naučnim projektima koje polaznici realizuju od početka do kraja. Takav rad nije jednostavan i zahteva puno truda, strpljenja i ljubavi prema nauci. Stoga je visoka motivacija polaznika neophodan uslov za uspešno pohadanje seminara.
"Ovo priznanje je Petnici dokaz da svih ovih 30 godina radi dobre stvari i promoviše prave vrednosti. Nagrada dolazi u momentu kada Petnica ulazi u novu fazu rada u novom prostoru sa modernom opremom. Zato će ona biti podstrek za proširenje programskih sadržaja, među kojima će posebno mesto imati i programi zaštite životne sredine" - naveo je gospodin Mišljenović nakon preuzimanja ovog priznanja. Istraživačka stanica Petnica osnovana je 1982. godine na inicijativu grupe mladih istraživača, nastavnika i studenata nezadovoljnih postojećom praksom u obrazovanju i formiranju mladih naučnih kadrova. Petnica je samostalna i nezavisna organizacija koja se bavi razvojem naučne kulture, naučne pismenosti, obrazovanja i kulture. Aktivnosti ISP su najvećim delom usmerene na mlade - na učenike i studente, kao i na obuku nastavnika u novim tehnikama, metodama i sadržajima u oblasti nauke i tehnologije. Programi ISP obuhvataju širok spektar oblasti i disciplina u okviru prirodnih, društvenih i tehničkih nauka.
