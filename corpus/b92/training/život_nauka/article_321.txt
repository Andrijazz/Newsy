> Izvor: B92
> Datum: utorak 15.05.2012
> Rubrika: život_nauka
> Naslov: SANU za ministarstvo nauke
> Članak:

Najviši predstavnici akademskih i naučnih institucija u Srbiji u ponedeljak, 14. maja, u prostorijama Srpske akademije nauka i umetnosti podržali inicijativu za formiranje odvojenog ministarstva nadležnog za nauku.

Akademik Nikola Hajdin, predsednik SANU; prof. dr Branko Kovačević, rektor Beogradskog univeziteta; prof. dr Miroslav Vesković, rektor Novosadskog univerziteta, prof. dr Srđan Stanković, predsednik Nacionalnog saveta za visoko obrazovanje i prof. dr Vera Dondur, predsednik Nacionalnog saveta za nauku i tehnološki razvoj, su u predsedničkoj sali Srpske akademije nauka i umetnosti izašlji sa inicijativom da se oformi Ministarstvo nauke i visokog obrazovanja, i na taj način se pridružili postojećoj inicijativi mladih naučnika "SaDA za nauku".

Na konferenciji održanoj u SANU, najvažnijoj naučnoj instituciji u zemlji, između ostalog je rečeno: "Savremena prosperitetna društva održivog razvaja su društva bazirana na znanju. Izgradnja društva i ekonamije baziranih na znanju, a time veća integracija je oosnovni zajednički cilj Evropske unije. Suštinski iskorak u ostvarenju opredeljenja da naša zemlja postane drušvo bazirano na znanju bio bi formiranje Ministarstva za visoko obrazovanje, nauku i tahnološki razvoj. Ovakvo ministarstvo bi optimalno doprinelo suštinskom povezivanju naših univerziteta, istraživačkih organizacija i privrede u cilju formiranja kritične mase mladih ljudi sa kvalitetnim opštim i primewenim visokoškolskim znanjem baziranim na nauci, koji su osposobljeni da se suoče sa vitalnim problemima naše zemlje."

Zašto treba povezati visoko obrazovanje i nauku, učesnici ovako objašnjavaju: "Formiranje ministarstva koje bi objedinjavalo visoko obrazovanje, nauku i tehnološki razvoj bi omogućilo da se kroz doktorske studije i postdoktorsko usavršavanje ostvari interaktivna veza sa evropskim univerzitetskim prostorom, efikasniji transfer novih tehnologija i dalji podsticaj inovacijama i visoko-tehnološkom preduzetništvu." Nakon prošlogodišnje rekonstrukcije Vlade, akcija Reci NE ukidanju ministarstva nauke okupila je više od 5000 građana. Njen jedini cilj je bio da ukaže na štetu koja je nezasluženo naneta nauci, a time i razvoju celokupnog društva. Peticija koju je potpisalo preko pet hiljada naučnika, akademika i profesora, u kojoj se traži da se ispravi greška i formira Ministarstvo nauke, predata je Predsedniku Republike, Narodnoj skupštini i premijeru.

U aprilu 2012. godine, na rodjendan Josifa Pančića tim inicijative za vraćanje ministarstva nadležnog za nauku "SaDA za nauku" poslao je dopis svim parlamentarnim strankama koje učestvuju na predstojećim izborima u kojima ćemo ih pozvati da se priključe inicijativi za uspostavljanje novog, odgovornijeg, odnosa prema nauci, kako bi se nakon izbora oformilo Ministarstvo nauke i tehnološkog razvoja.

Pošto je peticija predata u aprilu 2011. godine, kada je vlada praktično već bila formirana, postojala je potreba da se u periodu do izbora sačuvaju entuzijazam, prijatelji akcije i svest o tome da se od inicijative neće odustati. Zbog toga su četiri plišane igračke nazvane po imenima naših naučnika Pupin, Tesla, Mika i Milutin, poslate na četiri strane sveta da od ruke do ruke i od grada do grada šire vest o tome da je Srbija ostala bez resora nauke. Pogledajte gde su sve bile u galeriji. Ovog puta su se sa ovim plišanim igračkama slikali i akademici, rektori i svi učesnici konferencije održane u SANU. Više o inicijativi za ministarstvo nauke na sajtu www.ministarstvonauke.com.
