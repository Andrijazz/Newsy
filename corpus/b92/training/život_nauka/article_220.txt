> Izvor: B92
> Datum: ponedeljak 25.02.2013
> Rubrika: život_nauka
> Naslov: Tmurna budućnost za muškarce?
> Članak:

Naučnici su otkrili zabrinjavajući trend smanjivanja penisa kod vidri i upozoravaju da bi uskoro ovaj problem mogao da ugrozi i ljude.

Istraživači koji se bave vodenim sisarima kažu da moderne hemikalije mogu biti krive za fenomen smanjivanja organa. Istraživanje je rađeno na Univerzitetu u Kardifu a rezultat je manja kost u penisu kod muških vidri kao i niz promena koje dovode do pitanja, zašto se polni organi smanjuju? Odgovor je u hemikalijama koje remete endokrini sistem a naučnici upozoravaju da isti problem može nastati i kod ljudi posebno ako se u obzir uzme činjenica da se sve više dečaka rađa sa manjim testisima, deformitetima penisa i manjim broje spermatozoida. Naučnica Gven Lions kaže da se bliži kraj samozadovoljnosti polnim organima kada je muški rod u pitanju: "Ljudi ali i životinje su izloženi koktelima hemikalija koje svakodnevno pojačavaju problem." Ova otkrića svakako će dovesti do daljeg istraživanja uzroka problema. Organski zagađivači su zabranjeni jos 1970. godine ali ostale hemikalije još uvek su dozvoljene u divljini.
