> Izvor: B92
> Datum: ponedeljak 26.12.2011
> Rubrika: život_nauka
> Naslov: Kako izgleda profil diktatora
> Članak:

Psiholozi koji su, na osnovu standardnih kriterijuma koji se koriste u medicinskoj praksi, "na daljinu" pravili psihološke portrete diktatora kao što su Adolf Hitler, Sadam Husein i nedavno preminuli Kim Džong Il, zaključili su da je za njih karakterističan jedan broj poremećaja ličnosti među kojima vode sadističke, paranoidne, narcističke i šizoidne karakteristike.

Među stručnjacima koji su proučavali Hitlera, tvrdi Goldman, postoji saglasnost da se njegova ličnost odlikovala visokim stepenom poremećaja, kao što su paranoja, asocijalnost, narcisoidnost i sadizam. Detaljniji profil njegove ličnosti ukazuje i na šizofrene tendencije, uz maniju veličine i devijantne misli. Prilikom izrade ovakvih profila krvoloka, istraživači su se oslanjali na izveštaje ljudi koji su sa diktatorima bili u dužem i bližem kontaktu. Kada je reč o Sadamu Huseinu, u pitanju su "izveštaji 11 odraslih Iračana, koji su Huseina intimno poznavali, u proseku 24 godine".

Kombinujući rezultate studija, došlo se do zaključka o "sazvežđu" poremećaja ličnosti, okrakterisanoj kao "velika šestorka" - sadizam, antisocijalnost, paranoja, narcisoidnost, šizoidnost i šizotipalni poremećaj (potreba za izolovanošću od društva) - za koje se veruje da su tipični za krvoločne diktatore. Tome u prilog ide i slična analiza uma Kim Džong Ila, urađena u saradnji sa jednim južnokorejskim psihologom koji je raspolagao odgovarajućim izveštajima doušnika. I ta analiza potvrđuje postojanje "velike šestorke" u umu "Dragog vođe".

Priložena tabela daje rezultate proučavane dvojice diktatora u skladu s kriterijumima Američkog udruženja psihijatara i kliničkih psijhologa za 14 poremećaja ličnosti, šizofreniju i psihotičan način mišljenja. * Napomena: poeni su dodeljeni po utvrđenim kriterijumima za test ličnosti. Sadam Husein Kim Džong Il Poremećaji ličnosti Poremećaji ličnosti 1. Sadistički 81,0* 1. Sadistički 81,1 2. Paranoidni 77,4 2. Paranoidni 77,8 3. Antisocijalni 74,2 3. Narcistički 76,0 4. Narcistički 72,6 4. Šizoidni 75,0 5. Šizoidni 70,7 5. Šizotipalni 74,2 6. Šizotipalni 67,7 6. Antisocijalni 74,1 7. Opsesivno-kompulzivni 67,5 7. Poremećaj izbegavanja 70,1 8. Zavisni 67,4 8. Granični 65,6 9. Depresivni 67,4 9. Samoodbrambeni 61,9 10. Samoodbrambeni 65,4 10. Zavisni 61,9 11. Granični 63,7 11. Opsesivno-kompulzivni 61,4 12. Pasivno-agresivni 63,2 12.Pasivno-agresivni 60,4 13. Histrionični 61,7 13. Depresivni 55,6 14. Poremećaj izbegavanja 59,4 14. Histrionični 52,6 GLAVNI POREMEĆAJI: GLAVNI POREMEĆAJI: Šizofrenija 78,5 Šizofrenija 76,1 Psihotično mišljenje 89,9 Psihotično mišljenje 78,3 Dalja poređenja pokazuju da je Kim Džong Il imao više zajedničkog sa Sadamom Huseinom nego s Hitlerom. Kod obojice je, naime, najizraženiji bio sadistički poremećaj ličnosti - s trostruko većim skorom nego kod proseka stanovništva!

Zbog manije gonjenja i veličine, šizoidna ličnost može biti predisponirana za nasilje. Pritom može biti superiorna u međuljudskim odnosima, a pored toga je sasvim moguće i da joj spoznajne sposobnosti i inteligencija nisu ni najmanje narušeni. Odnosno, da je veoma efikasna u svojoj profesiji i nezavisnom snalaženju u životu. Tačnost ovakvih dijagnostičkih profila je, naravno, uvek pod znakom pitanja, ali očigledna veza između Hitlera, Sadama Huseina i Kim Džong Ila ne odpušta nam da ih olako zanemarimo. 
