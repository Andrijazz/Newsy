> Izvor: B92
> Datum: ponedeljak 3.06.2013
> Rubrika: život_nauka
> Naslov: Veštački list koji može spasti svet
> Članak:

Zamislite veštački list koji podražava fotosintezu i na taj način snabdeva vašu kuću čistom električnom energijom koristeći samo sunčevu svetlost i vodu.

To nije nikakva daleka ideja iz budućnosti - to je stvarnost i tema kratkog filma koji je osvojio drugo mesto na filmskom takmičenju GE Fokus forvard. Džered P. Skot i Keli Niks snimili su film "Veštački list" (The Artificial Leaf) koji prikazuje hemičara Danijela Nocera, pronalazača uređaja za koji kaže da može spasti svet. "Istina je čudnija od fikcije", kaže Keli Niks, partner u kompaniji PF pikčers. "Ono što je uzbudljivo je to što je Den svoju nauku primetio na način koji rešava energetski problem cele planete", kaže ona. Nocerin list je jednostavni silicijumski poluprovodnik prekriven katalizatorima koji koriste sunčevu svetlost kako bi razložili vodu na vodonik i kiseonik. "U osnovi, celi proces podražava fotosintezu", rekao je Nocera. Gasovi koji isparavaju iz vode mogu se pretvoriti u gorivo za proizvodnju elektriciteta. Uređaj možda zvuči naučnofantastično, ali Nocera se nada da će jednog dana pružiti alternativu centralizovanom električnom sistemu. Širom sveta više od 1,6 milijardi ljudi živi bez električne energije, dok 2,6 milijardi nema pristup čistim izvorima goriva za kuvanje hrane. Samo uz list iflašu i po pitke vode i sunčevu svetlost možete imati dovoljno struje da snabdete manju kuću, ali je cena i dalje problematična, iako Nocera kaže da postoji mogućnost njenog smanjenja uz još istraživanja. Veštački list je, ipak, jeftiniji od solarnih panela. Nocera je nedavno zamenio platinu kao katalizator za razbijanje vode na vodonik i kiseonik jeftinijim jedinjenjem nikla, molibdena i cinka. Takođe, traži način da smanji potrebnu količinu silicijuma. Niks i Skot se nadaju da će "Veštački list" unaprediti svest javnosti o obnovljivim resursima energije. "Želimo da pokrenemo društvenu akciju. Film je naše oružje za društvene promene. Ako rešimo energetsku krizu, rešićemo i klimatske probleme, nedostatak pitke vode i hrane. Ipak, sve to počinje energijom", kaže Skot. Režisera čine jedan od 30 timova koji na filmskoj traci beleže inovacije koje mogu promeniti svet. The Artificial Leaf | Jared P. Scott & Kelly Nyks from Focus Forward Films on Vimeo.
The Artificial Leaf | Jared P. Scott & Kelly Nyks from Focus Forward Films on Vimeo.
