> Izvor: B92
> Datum: subota 9.06.2012
> Rubrika: život_nauka
> Naslov: Uhvaćen trenutak nakon Velikog praska?
> Članak:

Nasin svemirski teleskop izgleda da je uhvatio magličastu, gromuljlastu svetlost prvih objekata nastalih u univerzumu sa najvećom preciznošću do sada.

Ti objekti, koje je snimio svemirski teleskop "Špicer" (Spitzer), mogle bi biti ili masivne zvezde ili proždrljive crne rupe. Previše su daleko da bi se razaznali pojedinačno, ali "Špicer" je uhvatio nov, ubedljiv dokaz onoga što bi mogla biti kolektivna putanja njihove infracrvene svetlosti. Veruje se da je Veliki prasak "pokrenuo" univerzum pre oko 13,7 milijardi godina. U početku on je bio previše topao i gust da bi čestice mogle biti stabilne, ali onda su se formirali prvi kvarkovi, koji su grupisanjem načinili protone i neutrone i, vremenom, prve atome. Posle oko 500 miliona godina, prve zvezde, galaksije i crne rupe dobile su svoj oblik. Naučnici ne mogu sigurno da potvrde da objekti koje su videli potiču s početka univerzuma, ali kažu da je to najverovanije obašnjenje. "Ti objekti bi bili neverovatno svetli", kazao je Aleksandar Saša Kašlinski iz Nasinog svemirskog centra "Godar". "Ne možemo još uvek da isključimo misteriozne izvore ove svetlosti koja bi mogla da dolazi od susednog univerzuma, ali sve je verovatnije da smo načas uhvatili sliku jedne drevne epohe." "Špicer" je registrovao ove strukture nakon posmatranja dva dela neba preko 800 sati. Teleskop "gleda" infracrenom svetlošću, niskotalasnim opsegom elektromagnetnog spektra koji ima manje energije od optičkog svetla. Istraživači su sa slika prvo uklonili sve poznate zvezde i galaksije, a ono što je ostalo bile su grumene strukture u šablonu koji se dešava kad se veoma udaljeni objekti grupišu. Svetlost koju je "Špicer" uhvatio najverovatnije je putovala milijardama godina da stigne do nas; počela je kao optička ili ultraljubičasta svetlost ali se vremenom rastegla dok nije postala infracrvena. Iako je "Špicer", lansiran 2003. na put oko Sunca, napravio iskorak u posmatranju ovih objekata, naučnici očekuju da će teleskop "Džejms Veb" (James Webb), infracrvena opservatorija koja će biti lansirana 2018, dovesti do ogromnog napretka u njihovom razumevanju. "Špicer nam daje veom zanimljive nagveštaje, ali Džejms Veb će nam reći kako je izgledala era kad su se upalile prve zvezde".
