> Izvor: B92
> Datum: ponedeljak 30.09.2013
> Rubrika: život_nauka
> Naslov: "Superheroji su svi koji se u Srbiji bave naukom"
> Članak:

Da nauka može da bude laka kao igra, lepa kao umetnost, uzbudljiva kao eksperiment i zabavna kao šou, dokazaće po sedmi put Festival nauke, koji se ove godine održava od 5. do 8. decembra.
Međunarodna konferencija Festival nauke je uspeo za sedam godina da se izdvoji među evropskim festivalima nauke koji se održavaju širom Evrope. Beograd će u okviru međunarodne konferencije 2015. godine biti domaćin evropskim festivalima nauke.
Međunarodna konferencija Festival nauke je uspeo za sedam godina da se izdvoji među evropskim festivalima nauke koji se održavaju širom Evrope. Beograd će u okviru međunarodne konferencije 2015. godine biti domaćin evropskim festivalima nauke.
Ova manifestacija uspela je da za sedam godina postane brend i mnogima sruši predrasude o nauci kao o nečemu što je dosadno i dostupno samo eliti. Veliki udeo u tome imaju i naučni komunikatori. "To su osobe koji približavaju nauku nenaučnoj javnosti i predstavljaju sponu između nauke i običnog sveta. Naučni komunikatori su svi oni ljudi koji na postavkama Festivala nauke objašnjavaju šta i kako, drže predavanja, radionice ili šou programe" objašnjava Ana Jovanović, koja je zajedno sa Mladenom Petrovićem, jedan od idejnih tvoraca ovog festivala. Iako je u svetu to posebno zvanje, u Srbiji ne postoji zanimanje naučnog komunikatora. Zato će zajedno sa Francuskim institutom od 4. do 6. oktobra biti organizovana radionica za naučne komunikatore (RNK). "Prošle godine je to bio pionirski poduhvat koji se pokazao jako uspešnim. Postoje mladi ljudi koji bi to želeli da rade i koji su u tome fantastični" objašnjava Jovanovićeva. Veštine koje naučni komunikator savlada su važne i presudne za budućnost mnogih naučnih istraživanja, jer je to često jedini način da budete dovoljno ubedljivi da investitor izdvoji novac za neko naučno istraživanje.

I dok se u svetu na nauku odavno gleda kao na esencijalnu stvar, koja drži društvo i kao neku vrstu nove religije neophodne u svakodnevnom životu, kod nas je potpuno suprotno. Zasebno Ministarstvo nauke je ukinuto, a izdavajanja za samu nauku su minimalna. Iako je za sedam godina Festival uspeo da postane jedan od pet najvećih u Evropi, to nije bilo dovoljno da država izdvoji značajniju sumu novca, pa će tako ove godine država učestvovati u finansiranju sa samo jedan odsto. "`Superheroji nauke` je ovogodišnji slogan, jer svako ko se danas u ovim uslovima bavi naukom je heroj" ističe naša sagovornica. I pored ovakve finansijske situacije festival neće biti ugrožen jer "festival čine ljudi", a pored standardne četiri lokacije, sa Gradom se pregovara za petu lokaciju na kojoj bi Festival mogao biti održan. Prema rečima Mladena Petrovića, takođe osnivača festivala, ove godine se očekuje učešće oko 500 ljudi sa 37 instituta i fakulteta. Među njima će biti i stranih učesnika. Iz Francuske ponovo dolazi klovn Fabijan, koji će na samo na njemu svojstven način objasniti neke naučne činjenice. Holanađni će se baviti fenomenima astrobiologije dok će Šveđani koji su prošle godine oduševili svojim laserskim performansom ove godine izvesti pravi mali biološki šou sa životinjama. 
