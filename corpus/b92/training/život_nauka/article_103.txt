> Izvor: B92
> Datum: sreda 16.10.2013
> Rubrika: život_nauka
> Naslov: Otkriven najsmrtonosniji toksin na svetu
> Članak:

Kalifornijski naučnici otkrili su novi soj botulinum toksina, najotrovnijeg poznatog čoveku, ali još nemaju protivotrov, piše New Scientist.

Oni iz tog razloga nisu izložili DNK sekvencu u javnosti, za slučaj da ne dospe u pogrešne ruke. Naime, samo dva milijardita dela grama ovog otrova mogla bi da ubiju odraslu osobu. Naučnici su ranije otkrili sedam porodica botulinum bakterija, a poslednju 1970. Za ostale postoji protivotrov, ali ne i za novi tip - H. "Novi toksin ne može neutralisati ni jedan postojeći serum antiotrova", kažu istraživači. Oni su novi soj otkrili u fekalijama deteta koje je patilo od botulizma. Studija je objavljena u Žurnalu infektivnih bolesti.
