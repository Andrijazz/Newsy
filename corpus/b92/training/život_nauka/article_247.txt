> Izvor: B92
> Datum: subota 8.12.2012
> Rubrika: život_nauka
> Naslov: Orden Institutu za fiziku
> Članak:

Predsednik Srbije Tomislav Nikolić odlikovao je Institut za fiziku u Beogradu Sretenjskim ordenom trećeg stepena. Orden se dodeljuje Institutu za izuzetne zasluge, povodom 50 godina uspešnog naučno-istraživačkog rada.

Tim povodom smo od zamenika direktora ovog Instituta, dr Aleksandra Bogojevića, uzeli kratku izjavu, nakon otvaranja XI Konferencije polaznika programa Istraživačke stanice Petnica "Korak u nauku". "Sretenjski orden se dodeljuje za naročite zasluge za Republiku Srbiju i njene građane u oblastima javnih, privrednih, kulturnih, prosvetnih, sportskih i humanitarnih delatnosti. Počastvovani smo ukazom Predsednika republike kojim je Institutu za fiziku ove godine dodeljeno jedno od najviših priznanja naše zemlje." - objašnjava dr Bogojević. Institut za fiziku u Beogradu (Institute of Physics Belgrade - IPB) je jedna od vodećih naučno-istraživačkih institucija, kako u Srbiji tako i u regionu. Po broju objavljenih naučnih radova i njihovom impakt faktoru, Institut se nalazi u samom vrhu nauke u Srbiji. Po načinu rada, običajima i specifičnom duhu posebnosti odavno je postao evropska ustanova. Po ljudskom i infrastrukturnom kapacitetu, on je pokretač tehnoloških unapređenja. Institut za fiziku je 2011. godine proslavio zlatni jubilej - pedeset godina rada. Ova kuća nauke je rođena daleke 1961. - iste godine kada je Jurij Gagarin obavio prvi let u svemir, a Ivo Andrić dobio Nobelovu nagradu za književnost. Na pitanja na koji način misli da se Institut za fiziku istakao ispred drugih naučnih institucija Aleksandar Bogojević odgovara: "Institut za fiziku, ova naša kuća nauke, je tokom pedeset godina svog postojanja, svojim je načinom rada, običajima i specifičnim duhom posebnosti izrasla u prepoznatljivu evropsku ustanovu kojom se naša zemlja može ponositi." Institut za fiziku snagu i motivaciju za rad crpi iz uverenja da širenje znanja u fizičkim naukama predstavlja jednu od najmoćnijih transformišućih sila u društvu. Taj spoznajni proces utiče na sve nas: kroz snagu novogenerisanih ideja; kroz otkrivenu lepotu i raznolikost Univerzuma koji nas okružuje; kroz njen kapacitet da nas inspiriše i motiviše da dalje ispitujemo granice ljudske kreativnosti; kroz novonastale tehnologije koje stvaraju oruđa kojima menjamo svet.

"Institut predvodi naučni sektor Srbije po kvalitetu svojih istraživača, po opremljenosti svojih laboratorija, po uspešnoj međunarodnoj saradnji, po broju i kvalitetu objavljenih naučnih radova. Četiri laboratorije ove kuće su prepoznate kao EU centri izvrsnosti, dve kao nacionalni centri izuzetnih vrednosti. Institut je fokalna tačka povratka naših vrhunskih stručnjaka iz dijaspore, i institucija koja privlači i zapošljava najbolje studente iz šire oblasti fizičkih nauka i njima pridruženih tehnologija." - nastavlja gospodin Bogojević, zamenik direktora. U ovom razgovoru, okružen sa mnogo petničkih polaznika, on dodaje da je ovo priznanje i za celokupnu naučnu zajednicu. "Institut za fiziku decenijama gradi jasno prepoznatljivi identitet ambiciozne institucije koja predano radi na tome da postane vrhunska. Sretenjski orden predstavlja izuzetno priznanje svim našim istraživačima i važan podsticaj da istrajemo u ovom dugotrajnom, napornom, i veoma uzbudljivom procesu." - kaže Aleksandar Bogojević. Sa dvadesetak aktivnih FP7 projekata i intenzivnom naučnom saradnjom sa međunarodnim naučnim centrima kao što jeCERN, Institut predvodi učešće Srbije u međunarodnim kolaboracijama i projektima, posebno onim u okviru evropskog istraživačkog prostora. Četiri istraživačke jedinice ove institucije su priznate kao EU centri izvrsnosti, a dve kao Nacionalni centri izvrsnosti. Projekti Instituta su konzistentno visoko ocenjeni.
Od 2011. godine direktor Instituta za fiziku u Beogradu jedr Aleksandar Belić. Institut trenutno ima 120 doktora nauka i 80 studenata poslediplomaca i najveća je institucija u Srbiji u oblasti fizičkih nauka. Institut za fiziku predvodi naučni sektor Srbije po kvalitetu istraživača, po kvalitetu naučne produkcije, po obimu naučne produkcije, kao i po kompetitivnoj naučnoj infrastrukturi.
Od 2011. godine direktor Instituta za fiziku u Beogradu jedr Aleksandar Belić. Institut trenutno ima 120 doktora nauka i 80 studenata poslediplomaca i najveća je institucija u Srbiji u oblasti fizičkih nauka. Institut za fiziku predvodi naučni sektor Srbije po kvalitetu istraživača, po kvalitetu naučne produkcije, po obimu naučne produkcije, kao i po kompetitivnoj naučnoj infrastrukturi.
Institut aktivno radi na privlačenju i obuci najboljih studenata iz oblasti fizičkih nauka i pridruženih tehnologija. Dve trećine svih stipendista ministarstva iz ovih oblasti se zapošljava na Institutu za fiziku. Istovremeno, Institut za fiziku je izrastao u nacionalnu fokalnu tačku povratka i zapošljavanja najboljih stručnjaka iz dijaspore. Ova institucija želi da bude prepoznata kao institucija mladih. Sretenjski orden ima tri stepena i dodeljuje se za naročite zasluge za Republiku Srbiju i njene građane u oblastima javnih, privrednih, kulturnih, prosvetnih, sportskih i humanitarnih delatnosti. Na kraju razgovora profesor Bogojević zaključuje: "Verujemo da nauka i tehnologija kod nas ne treba da se rade zato što svi drugi to rade, da vrhunsko obrazovanje nije luksuz. Verujemo da ove oblasti mogu da postanu istinski pokretači šireg društvenog i ekonomskog boljitka naše domovine. Verujemo da imamo snage da istrajemo na ovom putu, i da nismo sami. Prošle godine je Sretenjski orden dodeljen Istraživačkoj stanici Petnica, ove godine Institutu za fiziku. Čast nam je biti u ovakvom društvu. Teško je oteti se utisku da raste broj pojedinaca i institucija u našoj zemlji koji veruju u njenu budućnost. Veća podrška od ovoga nam nije potrebna. "
