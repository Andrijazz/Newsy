> Izvor: B92
> Datum: petak 7.02.2014
> Rubrika: život_nauka
> Naslov: Matične ćelije biće testirane u svemiru
> Članak:

Istraživači na klinici Mejo pripremaju se da provere teoriju da se matične ćelije brže razmnožavaju u nedostatku gravitacije.

Istraživači na klinici Mejo pripremaju se da provere teoriju da se matične ćelije brže razmnožavaju u nedostatku gravitacije. Dr Aba Zubair šalje grupu matičnih ćelija na Međunarodnu svemirsku stanicu, jer veruje da tamo leži budućnost razvoja ljudskih tkiva. Medicinski istraživač Aba Zubair nekada davno je sanjao da postane astronaut, ali je postigao zadovoljavajući kompromis, jer će njegov naučni eksperiment biti sproveden u svemiru. Kao istraživač matičnih ćelija na klinici Mejo, Zubair je dobio tri stotine hiljada dolara da ispita ponašanje matičnih ćelija u svemiru.
Matične ćelije će produžiti život? Matične ćelije kriju tajnu mladosti? Matične ćelije kao lek budućnosti Isceljujuća moć matičnih ćelija Nova era u istraživanju matičnih ćelija
Matične ćelije će produžiti život? Matične ćelije kriju tajnu mladosti? Matične ćelije kao lek budućnosti Isceljujuća moć matičnih ćelija Nova era u istraživanju matičnih ćelija
Doktor Zubair navodi da je simulacijom utvrđeno da bi matične ćelija brže mogle da rastu u bestežinskom stanju. On se nada da će eksperiment na Međunarodnoj svemirskoj stanici to i dokazati, i istovremeno otkriti da li dolazi do nekih nenormalnosti u razvoju: "Kada se stimuliše rast ćelija, postoji opasnost da dođe do abnormalnosti, što znači da se takva ćelija pretvara u karcinogenu. Još jedan faktor koji želimo da ispitamo jeste ta transformacija u malignu ćeliju". Dok se jedna grupa ćelija razmnožava u svemiru, druga će se razvijati na Zemlji. Osim gravitacije, svi uslovi će biti jednaki. Zubair nastavlja da će sa kolegama ispitati uticaj gravitacije na matične ćelije. Ukoliko početni eksperimenti budu uspešni, i bestežinsko stanje se pokaže odgovarajuće za rast matičnih ćelija, dodaje Zubair, sledeći izazov će biti pretvaranje ćelija u tkiva i na kraju u organe. Zubair već predviđa da bi ljudski organi lako mogli da rastu u svemiru i kasnije se po potrebi presade: "Zamislite, možete da imate rezervno srce, bubreg ili jetru, negde u svemiru. Samo nekome telefonirate kada vam je potrebno. Znači, od vaših matičnih ćelija dobijemo tkivo ili organ i koristite ga kada vam zatreba". I mada se to može dogoditi tek kroz nekoliko decenija, Zubair navodi da bi ta istraživanja mogla da utiču na skoru budućnost. Ako bi se ćelije brže razvijale u svemiru, dodaje Zubair, lekari bi bolje mogli da leče pacijente na Zemlji. 
