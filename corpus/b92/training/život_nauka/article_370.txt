> Izvor: B92
> Datum: četvrtak 1.12.2011
> Rubrika: život_nauka
> Naslov: Sutra otvaranje V Festivala nauke
> Članak:

U petak 2. decembra u 09:45 počinje peti Festival nauke, najveća regionalna manifestacija posvećena promociji nauke.

Peti po redu Festival nauke nudi vam barem isto toliko razloga da se njime fascinirate. Neprestane izložbe i eksperimente, predavanja i intervjue, scenske šou-programe, dečje radionice, zonu za talente - plus deo festivala koji spaja nauku, tehnologiju i umetnost! Jednostavno, da padnete s nogu. Poslednji mesec u godini je krajnje vreme da produbite svoja znanja i iskustva, upoznate se sa najsvežijim temama i zanimljivim ljudima i uživate u naučnim fenomenima koji su lepši su nego što ste zamišljali. Na otvaranju će govoriti: prof. dr Radivoje Mitrović, državni sekretar Ministarstva prosvete i nauke Vlade Srbije, Aleksandra Drecun, direktorka Centra za promociju nauke, Peter Rebernik, izvršni direktor EUSCEA (European Science Events Association) Ana Jovanović osnivač Festivala nauke. U bivsoj RK Kluz bice predstavljene 32 interaktivne postavke i na tri dana ovaj prostor bice dom pecinskih predatora, u Matijinoj robotskoj radionici mnogi ce pokusati da pobede robotsku glavu u popularnoj X-O igri dok ce drugi saznati koliki potres zemljine kore svako od nas moze da izazove. Kolike su sanse da u kazinu zaradimo bogatstvo, kako je izgledao jedan obican dan praistorijskog coveka kao i kako da provalite provalu uz pomoc forenzicara saznacete na Festivalu nauke za tacno 8 dana. Bice predstavljeni avioni nesalomivih krila i roboti koji pronalaze mine. Na licu mesta pravice se duge, iako nece biti kise vec grmljavine, dimnih i ledenih tornada. Da i zvuk moze da dobije boju a pescani sat meri vreme naopako uverice se posetioci petog Festivala nauke. Psiholozi ce se igrati nasim culima dok ce neronaucnici okrivati sve lazne osmehe. U Studentski kulturni centar stize uzbudljiva gostujuca izlozba iz Svajcarske, o mozgu i neobicnim iluzijama i mislima koje nam priredjuje. Naucna igraonica sa replikama rimske borbene opreme, vraca nas u vreme uzbudljivih ratnih pohoda pre nove ere, dok iz Francuske stize doza "nemogucih" eksperimenata koji ce zbuniti radoznale. U svecanoj sali SKC-a spremna su inspirativna predavanja domacih i stranih naucnih "zvezda" koje ce ove godine odgovarati na pitanja poput kako prisluskivati neprijatelja, zasto su slatkisi slatki, kako postati predsednik Amerike pomocu Fejsbuka, zasto postoji nesto a ne nista a jedno predavanje ce detaljno razotkriti i umetnost laganja! Novina ovogodisnjeg Festivala nauke su debate. Rasprave ce se voditi na teme ima li smrti posle zivota, da li se u genima krije nasa nacionalnost a najvise se ocekuje od debate "Nauka vs. religija". Teatar Bojan Stupica simbolicno nazvan "naucno-fantasticna bina" ugostice spektakularni laserski sou, pravu naucno-cirkusku predstavu baziranu na principima fizike koja stize iz Austrije a prvi humanoidni robot koji Srbija ima - Nao, odusevice sve one koji pozele da ga licno upoznaju. U Galeriji Narodne banke Srbije, koja je vec drugu godinu rezervisana za vezu nauke i umetnosti, svirace se uz pomoc usisivaca-gitare ili pisace masine - sintisajzera a muziku ce komponovati motori, zice i ventilatori. Planetarijum na naduvavanje pricace price o nocnom nebu, sazvezdjima i galaksijama a svega par metara dalje na raspolaganju ce biti postavka o umetnosti vode.
