> Izvor: B92
> Datum: subota 23.04.2011
> Rubrika: život_nauka
> Naslov: 50 godina Instituta za fiziku
> Članak:

U Galeriji nauke i tehnike Srpske akademije nauke i umetnosti u četvrtak, 21. aprila je otvorena izložba "Physics4U - prvih pola veka Instituta za fiziku u Beogradu" posvećena petodecenijskim dostignućima ove prestižne naučne institucije u našoj zemlji.

U ovom eminentnom zdanju posetioci mogu da se upoznaju sa izgledom laboratorija ove institucije, preko veoma profesionalno urađenih fotografija, sa važnim fizičarima iz rane faze Instituta za fiziku, kao i sa odabranim predstavnicima najmlaže generacije. Sadašnji diretkor Instituta dr Aleksandar Belić je otvarajući izložbu rekao da im je cilj bio da predstave ljude zaslužne za osnivanje institucije, kao i one pred kojima je budućnost. Predstavnici srednje generacije, oni koji sada vode uspešne projekte i sam Institut, imaju obavezu da to dobro rade, i prema rečima direktora zato nisu predstavljeni na samoj izložbi. Dr Belić je ovom prilikom i najavio da narednih msesc dana, koliko izložba traje, Izložba treba da bude mesto okupljanja fizičara, onih koji planiraju da s ebave ovom naukom i svih ljubitelja fizike i nauke uopšte. Program dešavanja može se pogledati na sajtu Instituta za fizku. Pre samog otvaranja okupljenima se obratio akademik Aleksandar Marinčić, direktor Galerije nauke i tehnike SANU. Tom prilikom je izrazio zadovoljstvo što se ovako važan jubilej obeležava u tom prostoru. Vasžnost ovog događaja potvrđuje i prisustvo predstavnika svih ministarstava nauke u poslednjih deset godina, među kojima i dva ministra - prof. dr Dragan Domazet i Božidar Đelić.
