> Izvor: B92
> Datum: sreda 28.11.2012
> Rubrika: život_nauka
> Naslov: Fizika & Laseri - siguran spektakl
> Članak:

U okviru ovogodišnjeg Festivala nauke, koji će beogradskoj publici biti predstavljen od 29. novembra do 2. decembra, biće održan laserski šou koji priprema tim eksperata za fiziku, zvuk i svetlost Univerziteta Lund iz Švedske.
Osim nastupa u Švedskoj, bili su i na Astrofizičkom festivalu u Oslu u Norveškoj, kao i na proslavi dvestogodišnjice Univerziteta u Oslu, u Šangaju na World Expo-u 2010. godine, Kini, Melburnu i manjim gradovima u Australiji.
Osim nastupa u Švedskoj, bili su i na Astrofizičkom festivalu u Oslu u Norveškoj, kao i na proslavi dvestogodišnjice Univerziteta u Oslu, u Šangaju na World Expo-u 2010. godine, Kini, Melburnu i manjim gradovima u Australiji.
Ogledi iz atomske fizike koji se pretvaraju u neviđen svetlosni šou, lomljenje vinske čase zvučnim talasima i komore s vatrom koja deluje nezaustavljivo, samo su deo njihove "putujuće laboratorije". Johan Ceterberg, docent na odseku za lasere Lund Univerziteta govori o Fizičko-laserskom šou, Festivalu nauke u Srbiji ali i pozivu naučnog komunikatora. Kako ste došli na ideju da predstavite Lund Univerzitet na ovaj način? - Sve je počelo običnom "demonstracionom predstavom" sredinom 90tih, sa malo eksperimenata i svega tri lasera - bilo je zamišljeno kao "dan inspiracije" za profesore. Međutim, predstava je odlično prihvaćena i kada smo se vratili na Univerzitet, petoro studenata je uradilo istu stvar na školskom času. Deca su bila oduševljena i onda smo shvatili da smo na tragu nečeg dobrog. Nakon toga počeli smo da razvijamo i danas nastupamo skoro 120 puta godišnje. To su šou programi koje je do sada videlo 400.000 ljudi u različitim zemljama. Eksperimenti su postali veći, nismo se zadovoljili sa 3 lasera, sada ih imamo više od 1000.

Kako ocenjujete reakcije publike na šou program koji izvodite? - Teško je, subjektivno, oceniti kakav odjek imaju naše predstave. Jedno znamo, a to je da je katedra za fiziku Lund Univerziteta pre 20 godina bila na 5. mestu u Švedskoj a danas je ubedljivo prva i to sa 40 procenata svih studenata fizike iz Švedske. Ne možemo reći da su za to zaslužni samo šou program, ali je sigurno da su važan faktor. Tokom predstave mi se prilagođavamo publici. U zavisnosti od starosti publike zavisi i kako će izgledati šou. Kada putujemo u inostranstvo, jezik je važan, ali često i otežavajući faktor. Međutim, fizika je univerzalna, tada eksperimenti govore za sebe, a reči samo dopunjuju sliku. Mislimo da je u Srbiji takav pristup, prošle godine, bio prilično uspešan. Nadamo se da će ovog puta biti još bolje i uspešnije.

Šta možemo očekivati od vašeg šou programa ove godine u Beogradu? - Recimo samo da će biti nekih starih omiljenih stvari, ali mi nikada ne dolazimo na isto mesto bez par novih stvari, stoga vas pozivam da dođete i uverite se. Koncept će biti sličan: prvo fizički demonstracioni deo, a potom i 15-to minutni laserski šou. Nadam se da neće biti razočaranih.
Tim čini osmoro predstavnika univerziteta Lund, a performansi su počeli običnom "demonstracionom predstavom" sredinom devedesetih, kada smo raspolagali sa svega tri lasera, kazao je docent na odseku za lasere Johan Ceterberg, koji je deo tima od samog početka izvođenja ovih predstava.
Tim čini osmoro predstavnika univerziteta Lund, a performansi su počeli običnom "demonstracionom predstavom" sredinom devedesetih, kada smo raspolagali sa svega tri lasera, kazao je docent na odseku za lasere Johan Ceterberg, koji je deo tima od samog početka izvođenja ovih predstava.
Kako biste nam opisali, iz vašeg ugla, sve ono što se dešava na sceni? - Postoje dve centralne figure: to smo Per Olof i ja, zbog boljeg toka predstave uvek postoje dva prezentera. Svi komplikovani eksperimenti su u našim rukama. Napravili smo ih tako i vežbali zajedno. Potrebno je da određeni eksperiment uradite barem stotinu puta pre nego što postane savršen, pa čak i tada se dešavaju greške. Naša želja je da u svemu tome učestvuju i student, koliko god je moguće. Potrebno je da sve bude savršeno organizovano, a to znači da se na sceni dešava jedan eskperiment dok se iza scene, drugi već sprema. Publika ne sme da čeka, a tempo je ključna stvar, obzirom na to da živimo u vremenu kada je sve brzo. To znači da je rad iza scene podjednako važan kao rad i na sceni. Interakcija na bini, između Per Olofa, studenata i mene je veoma važna. Atmosfera počiva na našoj uzajamnoj energiji zbog koje često uključujemo i publiku. Najvažnije je uneti radost na scenu, i mislimo da publika to oseća kao i mi.

Kako kombinujete sve to na sceni? - Želimo da spojimo što je više stvari moguće. Šou i priča o fizici, kombinovana sa humorom. Eksperimenti, a samim tim i šou,napreduju vremenom što donosi dobre promene i u samoj predstavi. Važno nam je da tempo bude brz, što je nekada teško ako ne govorite na maternjem jeziku, ali i da većina eksperimenata bude tako velika i jaka da impresionira publiku. To je glavni cilj, pored onog da se svi dobro zabavimo. Da li znate za neke slične programe stvorene od strane drugih univerziteta u Švedskoj ili svetu? - Mnogi svetski univerziteti imaju demonstracione predstave ali nismo sigurni da postoji projekat sličan našem, koji je videlo toliko ljudi. Nešto najbliže ovome videli smo na Univerzitetu u Melburnu gde Rodžer Rasul (Roger Rassool) šef fizičkog odseka ima grupu nazvanu "Mapet" koja pravi predstavu sa delom fizike i svetlosnog šoua, i sa njima sarađujemo maksimalno.
Termini predstava u Teatru Bojan Stupica su: četvrtak 29. novembar - 11, 13, 15 i 17 sati petak 30. novembar - 11.13.30,15.30 i 18 sati subota 1. decembar i nedelja 2. decembar - 11.13.30, 15.30 i 18 sati
Termini predstava u Teatru Bojan Stupica su: četvrtak 29. novembar - 11, 13, 15 i 17 sati petak 30. novembar - 11.13.30,15.30 i 18 sati subota 1. decembar i nedelja 2. decembar - 11.13.30, 15.30 i 18 sati
Kako vidite poziv naučnog komunikatora? - To je jedno važno, uzbudljivo i teško zanimanje. Morate definisati šta želite da postignete i to je najvažnije u celoj priči. Mi, konkretno, želimo da priuštimo ljudima šou, ne da ih obrazujemo. Želimo da pokažemo da nauka može biti zabavna i uzbudljiva. Ako neko nešto nauči, to će biti sjajno, a ako se to ne desi, želimo da se posetioci osećaju kao da su dobro potrošili svoje vreme i možda požele da se vrate po još ili barem kažu "fizika uopše nije tako loša". Tome se nadamo a sve preko toga je bonus. Ipak, naučni komunikator treba da obavlja drugačiji posao, on može pisati popularno-naučno za časopise ili učestvovati u Naučnim kafeima. Treba ciljati različite ljude, na kraju ono što svi naučni komunikatori žele jeste da približe nauku prosečnim ljudima i motivišu ih da podele njihov entuzijazam i radost. Kakva sećanja nosite iz prošlogodišnje posete Srbiji? - Nosimo sećanja koja ćemo pamtiti doživotno. Ljudi u Srbiji su veoma fini i gostoljubivi. Šou je bolje prihvaćen nego što smo mogli da zamislimo. Zaustavljali su nas na ulici a to se, verujte, obično ne dešava naučnicima. Hrana je bila odlična a vreme mnogo bolje nego kod kuće. Dakle, veoma se radujemo ponovnom dolasku u Srbiju!
Karte za Fizičko-laserski šou Univerziteta Lund iz Švedske koštaju 150 RSD i mogu se kupiti tokom trajanja Festivala u Teatru "Bojan Stupica".
Karte za Fizičko-laserski šou Univerziteta Lund iz Švedske koštaju 150 RSD i mogu se kupiti tokom trajanja Festivala u Teatru "Bojan Stupica".
Kako vam se čini Festival nauke u Srbiji, u poređenju sa sličnim dešavanjima u svetu? - To je jedna sjajna manifestacija. Dopada mi se činjenica da su svi prostori u centru i sve je blizu, lako dostupno. Za publiku, to je nešto što ne treba propustiti. Prošle godine je bio odlično promovisan po gradu što nije uvek slučaj. Moj utisak je da organizacija radi dobro i naporn, sa jasnom idejom šta žele. Dosta je sličan događaj onom u Geteburgu, ali kao što sam pomenuo, u Beogradu je sve centralizovano i kompaktno ali i dovoljno veliko. Čuvajte svoj Festival, ne postoji mnogo boljih stvari od njega. Koja je vaša poruka ljudima koji planiraju da dođu na vaš fizičko-laserski šou na predstojećem Festivalu nauke? - Otkako smo potvrdili posetu Beogradu, pričamo o tome i zaista smo veoma uzbuđeni. Sjajno smo se proveli prošlog puta i unapred se radujemo da provedemo celu nedelju u vašem prelepom gradu. Stroga, pridružite nam se na Festivalu nauke, dođite da se zabavljamo zajedno!
