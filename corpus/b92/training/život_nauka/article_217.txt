> Izvor: B92
> Datum: ponedeljak 4.03.2013
> Rubrika: život_nauka
> Naslov: Nova kometa na našem nebu
> Članak:

Prethodnih nedelja bili smo svedoci nekoliko astronomskih događaja koji su privukli pažnju, ali i izazvali mnogo nedoumica, tako da ih je potrebno detaljnije predstaviti. Poslednji od njih je prolazak komete koju su astronomi nazvali C/2011 L4 (PANSTARRS).

Na Tribini četvrtkom Centra za promociju nauke "Čekajući kometu", 7. marta u 19 časova, najpoznatiji srpski promoteri nauke pred beogradskom publikom govore o meteoru nad Rusijom, asteroidu 2012 DA14, kao i kometi koja će se početkom marta videti golim okom U susret novim uzbuđenjima na nebu, Centar za promociju nauke organizuje Tribinu četvrtkom: "Čekajući kometu", u Velikoj sali Studentskog kulturnog centra u Beogradu 7. marta, u 19 časova. Tribina se organizuje uoči novog zanimljivog astronomskog događaja - prolaska komete C/2011 L4, koja će u našim krajevima biti vidljiva golim okom. Nakon brojnih članaka i televizijskih priloga poslednjih dana, na ovoj tribini će se prvi put uživo, pred publikom u Beogradu, razgovarati o potencijalnoj opasnosti od udara nebeskih tela, o mogućnosti zaštite naše planete i drugim temama u vezi sa svemirom. Biće reči i o tome na koji se način ove nebeske pojave pominju u popularnoj SF literaturi, stripu, filmu, ali i u starim hronikama i drevnim rukopisima. Učesnici tribine Centra za promociju nauke su najpoznatiji naučnici i promoteri nauke u Srbiji koji se bave ovom temom iz različitih uglova. Sa radoznalom publikom u SKC-u će razgovarati Milan M. Ćirković iz Astronomske opservatorije u Beogradu, Nikola Božić iz Istraživačke stanice "Petnica", Igor Smolić iz Instituta za fiziku u Beogradu, Sebastian Adanko iz Društva ljubitelja fantastike "Lazar Komarčić", Voja Antonić, naučni pisac, i Dragana Grbić iz Instituta za književnost i umetnost. Prethodnih nedelja bili smo svedoci nekoliko astronomskih događaja koji su privukli pažnju, ali i izazvali mnogo nedoumica, tako da ih je potrebno detaljnije predstaviti. Poslednji od njih je prolazak komete koju su astronomi nazvali C/2011 L4 (PANSTARRS). Ona će proći najbliže Zemlji 5. marta, ali i tad će biti udaljenija od rastojanja između Sunca i Zemlje. Procenjeno je da će kometa dostići sjaj dovoljan za vidljivost golim okom, a biće najbliža Suncu 10. marta, posle prolaska kroz perihel (najmanju udaljenost od Sunca).
