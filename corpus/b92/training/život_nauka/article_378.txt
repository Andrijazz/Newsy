> Izvor: B92
> Datum: subota 12.11.2011
> Rubrika: život_nauka
> Naslov: Naučnici stvorili "super miša"
> Članak:

"Super miš" sa dvostruko većom mišićnom snagom od normalne stvoren je u laboratoriji prilikom traženja leka za bolesti povezane sa starošću.

Ne samo da je imao veće mišiće, več se pokazalo i da može dvostruko duže da trči na točku. Švajcarski naučnici su stvorili "super jakog maratonskog miša" povlačenjem gena bez kog su mišići glodara dobijali na masi i samim tim im davali više energije. Ukoliko bi ista procedura mogla biti primenjena i na ljudima, naučnici veruju da bi to znatno doprinelo terapijama protiv slabljenja mišića kod starijih osoba, što dovodi ujedno i do padova i lomljenja kostiju, ali i ozbiljnih bolesti poput mišićne distrofije. Međutim postoje i razne sumnje da bi terpije mogle biti zloupotrebljene od strane sportista. "Maratonski miš" sposoban je da trči brže, duže i prelazi dvostruko veće razdaljine od nemodifikovanog glodara, ali je istovremeno i otporniji na hladnije vremenske uslove. Gledajući njihove mišiće ispod mikroskopa, naučnici su otkrili da je njihova struktura gušća i da tkivo sadrži veći broj mitohondrija - "baterija" koje daju snagu ćelijama. Slični rezultati su postignuti i kada je eksperiment ponovljen na crvima, pa zato veruju da bi modifikacije mogle da budu primenjene i na ljudima. "Ako potvrdimo tačnost svojih otkrića i njihovu efikasnost na ljudima, nema sumnje da će ona privući pažnju sportista podjednako kao i medicinskih eksperata", rekao je prof. Johan Auverks, vođa studije.
