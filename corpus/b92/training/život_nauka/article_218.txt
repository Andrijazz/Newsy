> Izvor: B92
> Datum: nedelja 3.03.2013
> Rubrika: život_nauka
> Naslov: Srpski skok do granice svemira
> Članak:

Tačno 20 nedelja nakon Feliksovog uspona do stratosfere i skoka nazad do Zemlje, slična ideja, u manjoj meri, je realizovana u Srbiji.

Tačno 20 nedelja nakon Feliksovog uspona do stratosfere i skoka nazad do zemlje Društvo za promociju i popularizaciju nauke, u saradnji sa Republičkim Hidrometeorološkim zavodom Srbije (RHMZ) i pod pokroviteljstvom Centra za promociju nauke Republike Srbije, na isti put šalje - druga Maksima.

RHMZ indače dva puta dnevno šalje meteorološke balone (u podne i u ponoć svakog dana). Oni lete do visine od oko 30km kako bi prikupili podatke o temperaturi, pritisku, vlažnosti vazduha, kao i brzini i pravcu vetra na različitim visinama, koji su neophodni za vremensku prognozu. Danas, pored ovih mernih instrumenata, balon je do stratosfere nosio i specifičnu opremu koju šalje Društvo za promociju i popularizaciju nauke (DPPN), ali i malog astronauta -figuricu druga Maksima, kao i dve kamere i GPS.

"Zakrivljenost planete na kojoj živimo od uvek je inspirisala naučnike, ali i običan svet koji ju je opažao izdignuvši se time iznad intuitivne percepcije realnosti." kaže Nemanja Đorđević, koordinator projekta. Stratosferski balon opremljen sada već široko dostupnim tehnologijama može približiti zainteresovanima ovu perspektivu.
Hronologija 09:00 Ispred RHMZ ekipa DPPN pripremila opremu, naduvala balon, i pripremila druga Maksima za poletanje. Balon sa Maksimom lansiran sa Košutnjaka 11:00 Balon dosegao najveću visinu i pukao. Došli do ivice svemira 13:00 Oprema i paket pronađeni na zemlji. Misija uspešno okončana
Hronologija
09:00 Ispred RHMZ ekipa DPPN pripremila opremu, naduvala balon, i pripremila druga Maksima za poletanje. Balon sa Maksimom lansiran sa Košutnjaka
11:00 Balon dosegao najveću visinu i pukao. Došli do ivice svemira
13:00 Oprema i paket pronađeni na zemlji. Misija uspešno okončana
Let do ivice svemira izveden je u 9 časova ujutru, po lokalnom vremenu. Maksimalna visina je postignuta oko 11 časova, dok je oprema na zemlju pala oko 13 časova. Na adresi www.dppn.rs/nk možete videti stanje leta. Pogledajte kako je sličan projekat rađen u drugim zemljama: Društvo za promociju i popularizaciju nauke (DPPN) komentariše, sumnja i skreće pažnju na nauku, naučnike i sebe. Glavni motiv je davno zaboravljen, a ostali su stalni entuzijazam, prisutnost u svom vremenu i velika potreba da se o nauci priča sa osmehom.
