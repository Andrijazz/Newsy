> Izvor: B92
> Datum: utorak 19.11.2013
> Rubrika: život_nauka
> Naslov: Kometa ISON - kometa veka? (FOTO)
> Članak:

Već dugo kometa ISON može da se posmatra teleskopima na istočnom delu neba, neposredno pre izlaska Sunca a od pre nekoliko dana, nakon iznenadnog porasta sjaja, ova kometa postala je vidljiva golim okom. Da li ćemo imati prilike narednih dana da je vidimo još sjajnijom?

Krajem septembra prošle godine otkrivena je jedna nova kometa C/2012 S1 koja je ubrzo privukla pažnju mnogih profesionalnih astronoma, amatera ali i šire javnosti. Ova kometa mnogo je poznatija kao ISON (prema teleskopu International Scientific Optical Networork, kojim je otkrivena) vrlo brzo postala je glavni jedan od najznačajnijih astronomskih događaja u ovoj godini. Prve prognoze najavljivale su ISON kao "kometu veka", kometu koja će biti sjajnija od punog Meseca, koja će se videti danju i tako dalje. Kako je vreme prolazilo i kometa se približavala Suncu prognoze su postajale realinije i sve manje spektakularne, ali kometa je ostala izuzetno značajna i treba očekivati zanimljiv događaj. Već dugo kometa ISON može da se posmatra teleskopima na istočnom delu neba, neposredno pre izlaska Sunca a od pre nekoliko dana, nakon iznenadnog porasta sjaja, ova kometa postala je vidljiva golim okom. Kometa nastavlja svoj put ka Suncu, kome će se najviše približiti 28. novembra i tada će ova ledena "grudva" biti udaljena od užarene površine Sunca samo 1,2 miliona kilometara. Tokom ovog prolaza temperatura na površini komete popeće se na skoro 3000C! Kakve će ovo posledice imati na kometu teško je proceniti. Komete su vrlo nepredvidljive. Postoji šansa da kometa eksplodira i nestane sa neba ali postoji velika šansa i da preživi ovaj prolazak. Ako se to dogodi tokom decembra najverovatnije će ona biti izuzetno sjajna i moćićemo da je posmatramo na zapadnom delu neba, neposredno nakon zalaska Sunca. Teško je reći koliko će kometa ISON biti sjajna ali postoji velika šansa da zasija na nebu u decembru, kao jedan lako uočljiv i zanimljiv objekat. Ostaje nam da čekamo 
