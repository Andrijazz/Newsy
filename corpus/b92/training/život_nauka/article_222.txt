> Izvor: B92
> Datum: petak 15.02.2013
> Rubrika: život_nauka
> Naslov: Šta je gorelo na nebu iznad Rusije?
> Članak:

Vest da je jutros, po lokalnom vremenu, južnu Rusiju "zapljusnula meteorska kiša" obišla je svet, i još dramatičnije shvaćena zbog najava da upravo danas asteroid 2012 DA14 prolazi veoma blizu naše planete.

Analize snimaka objavljenih na internetu, ipak ukazjuju na to da ovaj meteor nije bio u vezi sa navedenim asteroidom. Posledice koje su navedene u agencijskim vestima, od polomljenog stakla, skinutih krovova, pa do povređenih ljudi, su u stvari vezane za talasne udare u atmosferi, zbog brzine kretanja ovog tela kroz nju, a ne direktno zbog pada čestica na tlo.

Ipak očekuje se da se na nekim mestima mogu pronaći i ostaci ovog tela koji je izazavo ovu impresivnu astronomsku pojavu. Ovim povodom zamolili smo Igora Smolića, iz Instituta za fiziku da nam pojasni neke detalje ovog dešavanja. Šta se tačno dogodilo? Na smicima koji su se pojavili na internetu zabeležen je let meteorioda kroz zemljinu atmosferu. Izuzetno veliki sjaj ukazuje na to da je telo pre ulaska u atmosferu bilo dimenzija od nekoliko metara, i ovakva tela su asteroidnog porekla. Uobičajeno je da se zbog izuzetno velike brzine, 30 maha i više, u visokim slojevima atmosfera ova tela raspadaju praveći malu kompoziciju svetlih tela, koja se takođe vide na snimcima.
Dakle ovo nije u vezi sa najavljivanim asteroidom? Sudeći po smeru kretanja ovog meteora on nije u vezi sa asteroidom 2012 DA14 koji večeras proleće na oko 34000 kilometara od centra Zemlje. Dodatne analize će sigurno utvrditi kako se ovaj ovjekat tačno kretao pre susreta sa Zemljom. Kod ovoliko sjajnih meteora može se očekivati da na tlu budu pronađeni fragmenti matičnog tela koji se nazivaju meteoriti.
Dakle ovo nije u vezi sa najavljivanim asteroidom?
Sudeći po smeru kretanja ovog meteora on nije u vezi sa asteroidom 2012 DA14 koji večeras proleće na oko 34000 kilometara od centra Zemlje. Dodatne analize će sigurno utvrditi kako se ovaj ovjekat tačno kretao pre susreta sa Zemljom. Kod ovoliko sjajnih meteora može se očekivati da na tlu budu pronađeni fragmenti matičnog tela koji se nazivaju meteoriti.
Na kojoj se visini ovo dogodilo? Zvučni talasi koji nastaju pri prolasku i fragmentaciji, a bili su toliko intentzivni da su izazvali i pucanje prozorskih stakala, govore da se cela svetlosna pojava dešavala na udaljenosti od oko 35-40 kilometara, jer je zvuku trebalo oko 2 minuta da prevali ovaj put. Da li je ovo meteorska kiša? Nije u pitanju meteorska kiša, jer je to pojava pri kojoj veliki broj sitnih čestica prašine uleće u atmosferu pri tome izazivajući brojne meteore na nebu. Pogledajte najimpresivniji snimak ove pojave:
