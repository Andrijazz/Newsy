> Izvor: B92
> Datum: petak 14.09.2012
> Rubrika: život_nauka
> Naslov: Šta sve može humanoidni robot ASIMO?
> Članak:

Najčuveniji robot na svetu, humanoid ASIMO, dolazi 24. septembra u Beograd kako bi svečano otvorio manifestaciju "Dani budućnosti: Robotika".
Kako se ASIMO razvijao? 1969 - prof. Miomir Vukobratović objavio je rad o tački nula momenta, teorijskom modelu kretanja humanoida, zahvaljujući kojoj su roboti prohodali. 1986 - započinje rad na razvoju humanoidnih robota u Hondi. 1996 - konstruisan je prvi samoregulišući dvonožni humanoidni robot nazvan P2. 1997 - napravljen je prvi potpuno nezavistan humanoidni robot koji hoda. P3 je bio visok 160 cm, i težak 130 cm. 31. oktobar 2000 - stiže ASIMO koji i danas ostaje najnapredniji robot stvoren dosad. 2005 - predstavljen je Novi ASIMO, koji donosi značajan napredak u mobilnosti robota. Prve korake u Evropi napravio je u septembru 2007.
Kako se ASIMO razvijao?
1969 - prof. Miomir Vukobratović objavio je rad o tački nula momenta, teorijskom modelu kretanja humanoida, zahvaljujući kojoj su roboti prohodali. 1986 - započinje rad na razvoju humanoidnih robota u Hondi. 1996 - konstruisan je prvi samoregulišući dvonožni humanoidni robot nazvan P2. 1997 - napravljen je prvi potpuno nezavistan humanoidni robot koji hoda. P3 je bio visok 160 cm, i težak 130 cm. 31. oktobar 2000 - stiže ASIMO koji i danas ostaje najnapredniji robot stvoren dosad. 2005 - predstavljen je Novi ASIMO, koji donosi značajan napredak u mobilnosti robota. Prve korake u Evropi napravio je u septembru 2007.
Ko je ASIMO? Kakve su njegove mogućnosti, a koje su mu mane? Zašto izaziva toliko uzbuđenje gde god se pojavi? Kako je ASIMO dobio ime? Često se pomisli da je nazvan po čuvenom američkom naučniku Isaku Asimovu, ali to je slučajnost. ASIMO je engleski akronim za Napredni Korak u Inovativnoj Mobilnosti (Advanced Step in Innovative MObility). Ko je napravio ASIMO robota? ASIMO je napravljen u kompaniji Honda kao deo dugoročnog istraživačkog programa razvoja humanoidnih robota. Zašto je napravljen ASIMO? ASIMO je zamišljen kao robot koji može da pomaže ljudima u svakodnevnom životu. Visina od 130 cm, na kojoj su njegove oči u nivou očiju odrasle osobe koja sedi, čini ga idealnim za pomoć po kući i pri asistiranju ljudima vezanim za krevet ili kolica. Koje su osnovne odlike ASIMO robota? Lagan je i kompaktan, ima sposobnost da komunicira i radi u harmoniji sa ljudima, prijatnog je dizajna, može da prima i dodaje predmete, odlikuje ga i napredna tehnologija pri hodu i trčanju. Da li ASIMO prepoznaje ljude i objekte? ASIMO koristi posebnu tehnologiju kako bi prepoznao ljude u svojoj blizini. Može samostalno da mapira okolinu koristeći kamere koje mu služe kao oči i na taj način registruje prepreke. Sposoban je da prepozna ljude koji mu dolaze u susret i zaustavi se dok mu oni ne oslobode prolaz. Koliko je ASIMO inteligentan? ASIMO ima niz kognitivnih sposobnosti, kao što su sposobnost da prepozna ljude, predmete, pokrete i reaguje shodno situaciji. Može da razume brojne komande i da odgovarajući odgovor. Međutim, stvaranje inteligentnog ponašanja humanoida još je daleko. Model za inteligenciju - mozak - prvo se mora bolje razumeti pre nego što se slični principi obrade mogu primeniti. Trenutno se očekuje da će to trajati 10-15 godina. Kako ASIMO hoda? ASIMO hoda na osnovu "kontrole predviđanja kretanja", tj. predviđajući sledeći potez i prebacujući težište shodno tome. Veoma je stabilan, čak i kada se iznenada pokrene. Kombinuje memorisane obrasce za start, brzinu, usporavanje, zaustavljanje, okretanje, kako bi se kretao bez problema. Da li može da koristi stepenice? Da, ASIMO je jedini humanoid na svetu koji može da ide uz i niz stepenice. Lako može da prelazi stepenice različitih veličina.
Termini nastupa ASIMO robota u Zadužbini "Ilije M. Kolarca"su: 24.09. - od 18.00 25. i 26.09. - 11.00, 12.30, 14.00, 15.30, 17.00, 18.30. Cena ulaznica u slobodnoj prodaji je 200, a za organizovane posete 100 dinara. Karte se mogu kupiti na biletarnici u Zadužbini "Ilije M. Kolarca" i u Tržnom centru Ušće.
Termini nastupa ASIMO robota u Zadužbini "Ilije M. Kolarca"su: 24.09. - od 18.00 25. i 26.09. - 11.00, 12.30, 14.00, 15.30, 17.00, 18.30. Cena ulaznica u slobodnoj prodaji je 200, a za organizovane posete 100 dinara. Karte se mogu kupiti na biletarnici u Zadužbini "Ilije M. Kolarca" i u Tržnom centru Ušće.
Kako ASIMO trči? Kao čovek, ASIMO robot dok trči, ne dodiruje uvek tlo sa obe noge. To je postignuto putem proaktivne kontrole njegovog držanja koje mu omogućava da trči brzinom od 6 km/h. Trčanje u kružnici (5 km/h) zahteva da se robot uravnoteži nasuprot centrifugalnoj sili, koja deluje na njega dok trči ukrug. To je postignuto pomeranjem težišta robota od njega ka centru kruga. Da li ASIMO može da padne? ASIMO može da održava ravnotežu dok hoda i na neravnim površinama, ali i kada bude gurnut u određenoj meri. Ako padne, pošto je lagan i kompaktan, ne bi bilo posebnih posledica. Inženjeri trenutno rade na tehnologiji koja bi ASIMO robotu u slučaju pada omogućila da samostalno ustane. Kako ASIMO dobija energiju? Opremljen je sa 51,8 litijum-jonskom baterijom, koja može da radi oko 40 minuta u kontinuitetu. Čemu služi ASIMO? ASIMO služi kao platforma za razvoj naprednog inteligentnog sistema, koji se primenjuje ne samo na robotiku već i na razne druge projekte u Hondi. Mnoga od tih važnih istraživanja odvijaju se u Nemačkoj u Istraživačkom institutu kompanie. ASIMO je partner u mnogim edukativnim projektima širom Evrope čiji je cilj motivisanje učenika i studenata da se opredele za put nauke i inženjerstva. Šta će ASIMO postati u budućnosti? Osnovni koncept je da se postigne više mobilnosti koja će omogućiti robotima da pomažu ljudima i žive sa njima u harmoniji. Iako još nije spreman za ovakve namene, razvoj ASIMO robota vodi u pozitivnom pravcu. Da li je ASIMO "on", "ona" ili "ono"? ASIMO je humanoidni robot, ali ipak robot. Jednostavno mu se obratite sa "ASIMO".
