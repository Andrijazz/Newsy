> Izvor: B92
> Datum: petak 2.11.2012
> Rubrika: život_nauka
> Naslov: Nagrada "Astronomiji"
> Članak:

Na upravo zvršenom 57. po redu beogradskom Sajmu knjiga knjiga "Astronomija" autora Nikole Božića, a koju je ilustrovao Aleksandar Zolotić u izdanju Kreativnog centra nagrađena je za najbolju ilustraciju.

Žiri Udruženja likovnih umetnika primenjenih umetnosti i dizajnera Srbije (ULUPUDS) u sastavu David Vartabedijan, član Slikarsko - grafičke sekcije, Svetlana Jovičić, član Sekcije za teoriju, kritiku i istoriju primenjene umetnosti i Jelena Vemić, član Sekcije umetničke fotografije, dodelio na ovom Sajmu više priznanja, među kojima je i nagrada Aleksandru Zolotići za ilustrovanje knjige "Astronomija". "Astronomija" je novo izdanje Kreativnog centra, objavljeno u ediciji Saznaj i probaj. To je knjiga koja upoznaje mlade s osnovnim principima astronomske nauke i otkriva im mnoštvo zanimljivosti koje su u vezi s njom. Čitalac iz nje saznaje šta je astronomija, kakva sve sazvežđa postoje, kako se kreću planetre i sateliti, kako nastaje pomračenje Sunca i Meseca, od čega se sastoji rep komete, šta su supernove, kako nastaju crne rupe.

Recenzenti knjige su dr Milan Ćirković sa Astronomske opservatorije, mr Srđan Verbić iz Zavoda za vrednovanje obrazovanja i vaspitavanja i dr Oliver Tošković sa Filozofskog fakulteta. Svaki od njih je analizirao iz svog ugla - astronomskog, obrazovnog i pedagoškog. Upravo su ilustracije upečatljivi deo ove knjige. Zahvaljujući posebnom senzibilitetu ovog talentovanog umetnika, one ujednačenim kvalitetom odgovaraju na sve zahteve teksta, krećući se kroz čitav spektar od faktografskih podataka do duhovitih predstava iz mašte. Zbog čega je i nagrađen. Autor knjige, Nikola Božić, je na ovaj način proširio svoje polje promocije i popularizacije nauke. Mladi čitaoci su konačno dobili priliku da se sa astronomijom upoznaju na sadržinski zanimljiv i vizuelno privlačan način.
