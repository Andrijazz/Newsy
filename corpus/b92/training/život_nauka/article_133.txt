> Izvor: B92
> Datum: četvrtak 29.08.2013
> Rubrika: život_nauka
> Naslov: Život na Zemlji "počeo" je na Marsu?
> Članak:

Vodeći geohemičari opet se spore oko toga da li je "seme života" na Zemlji nastalo na Marsu i onda preneseno na našu planetu meteorima i erupcijama vulkana.

Sve je više dokaza koji daju za pravo tezi da je život na Zemlji počeo na Marsu, a time se bave i BBC i Guardian. Vodeći naučnici iz ove oblasti tvrde da postoji jedan specifičan element koji je od velike važnosti za poreklo života i da se on može naći samo na površini Crvene planete. Profesor Stiven Bener, smatra da je život na Zemlju došao meteoritima, koji su nastali kao posledica udara meteora o Mars ili vulkanskim erupcijama tamo. Kao dokaz, on ističe oksidirani metal molibden, za koji smatra da je katalizator koji je pomogao organskim molekulima da se razviju u prve žive strukture. "Samo tada, kada je molibden postao visoko oksidovan, tada je mogao da utiče na formiranje života," rekao je Bener, koji je profesor na "Westheimer Institute for Science and Technology" u SAD-u. "Ovaj oblik molibdena nije postojao na Zemlji na početku stvaranja života, pošto pre tri milijarde godina, na površini Zemlje bilo je vrlo malo kiseonika, dok ga je na Marsu bilo dovoljno." "Ovo je još jedan od dokaza koji nam govori da je život na Zemlju došao marovskim meteoritom, a ne da je počeo ovde. Analiza marsovskih meteorita pokazala nam je da je tamo bilo tragova elementa Bor, a sada verujemo da je oksidovan oblik molibdena takođe bio tamo." Još jedan od razloga zbog kojih je teško da je život nasta na Zemlji, Bener vidi u tome da je naša planeta verovatno bila pokrivena vodom. Voda sprečava potrebnu koncetraciju bora i tako je smetala formiranju prvih oblika genetskih molekula. Iako je voda postojala na Marsu u to vreme, ona je pokrivala mnogo manju površinu planete. "Dokazi se slažu i uskoro ćemo možda reći - svi smo mi Marsovci i da je život nastao na Marsu i došao na Zemlju na kamenu," rekao je Brener na "Goldschmidt 2013" konferenciji u Firenci. "Sreća je da smo završili ovde, pošto je od dve planete na kojima je život bio moguć, Zemlja mnogo bolji izbor. Da su naši marsovski preci ostali na Marsu, ne bismo sada polemisali o proreklu..."
