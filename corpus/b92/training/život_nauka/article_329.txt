> Izvor: B92
> Datum: utorak 17.04.2012
> Rubrika: život_nauka
> Naslov: Srbija vraća ukinuto ministarstvo nauke?
> Članak:

U ime 5.544 građanki i građana Republike Srbije - akademika, naučnika, univerzitetskih profesora, studenata i učenika - koji su u martu 2011. potpisali peticiju "Reci NE ukidanju Ministarstva nauke", nova inicijativa "SaDA za nauku" pozvala je donosioce odluka, političke stranke i druge aktere na javnoj i političkoj sceni da pomognu kako bi Srbija nakon izbora ponovo dobila Ministarstvo za nauku.
Zašto? Smatramo da nauka predstavlja glavni zamajac u razvoju jednog društva. Dosadašnji odnos političke elite prema nauci bio je na niskom nivou. O ovome najbolje svedoči prethodna rekonstrukcija Vlade u kojoj je čitavo Ministarstvo nauke i tehnološkog razvoja bez ikakve javne rasprave izbrisano.
Zašto? Smatramo da nauka predstavlja glavni zamajac u razvoju jednog društva. Dosadašnji odnos političke elite prema nauci bio je na niskom nivou. O ovome najbolje svedoči prethodna rekonstrukcija Vlade u kojoj je čitavo Ministarstvo nauke i tehnološkog razvoja bez ikakve javne rasprave izbrisano.
Polazeći od nesumnjivog značaja koji nauka i tehološki razvoj imaju za razvoj jednog društva, njegovog ekonomskog prosperiteta i dugoročnog napretka, Inicijativa SADA za nauku pozivala je u utorak, 17. aprila, na rođendan Josifa Pančića, sve parlamentarne stranke da se pridružite inicijativi za uspostavljanje novog odnosa prema nauci. Naime, prilikom rekonstrukcije pređašnje Vlade Srbije, bez jasnog povoda je ugašeno Ministarstvo nauke i tehnološkog razvoja, koje je potom pripojeno ministarstvu nadležnom za prosvetu. Tako je Srbija izgubila mali, ali specifičan resor kojim je pre toga, punih 66 godina, u sasvim različitim režimima, neprekidno upravljano nezavisno od velikog sistema kakvo je ministarstvo prosvete. Takva praksa je jako dugo prisutna i u gotovo svim evropskim zemljama i to nije nimalo slučajno.

Već nakon godinu dana se osećaju negativni efekti takve odluke - naučni projekti, tokom prve godine realizacije, nisu dobili ništa od potrošnog materijala i odobrene opreme, a godinama građene veze sa evropskim istraživačkim prostorom su ugrožene. Najbolji način da se ta greška ispravi je ponovno formiranje Ministarstva nauke i tehnološkog razvoja, koje se, nalik na druge evropske zemlje, radi ekonomičnosti, može objediniti sa visokim obrazovanjem i informacionim društvom. Sada, uoči novih izbora, ovaj poziv je upućen u nadi da će svi, bez obzira na stranačke razlike i potencijalni rezultat na izborima, prepoznati problem od visokog nacionalnog interesa.

Ne tako dugo nakon ukidanja Ministarstva nauke, četiri plišane lutkice koje nose imena naših poznatih naučnika Nikole Tesle, Mike Alasa, Mihaila Pupina i Milutina Milankovića otišle su u rasejanje da podele sa kolegama priču o tome šta se u našoj zemlji dogodilo sa naukom. Uskoro ćemo imati prilike da saznamo više o njihovim avanturama na sajtu www.ministarstvonauke.com.
