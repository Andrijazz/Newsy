> Izvor: B92
> Datum: subota 11.01.2014
> Rubrika: život_nauka
> Naslov: Budućnost hemije je - zelena
> Članak:

Od biljaka se proizvode boje, plastika i lekovi. Bez sirove nafte i na veliko. To je vizija nemačkog hemičara i preduzetnika Hermana Fišera. Za njega je budućnost hemije - zelena. Ali taj cilj nije lako ostvariti.

Nafta je sve skuplja. Za hemijsku industriju, to je duplo gore jer je nafta još uvek njena glavna sirovina. Ali, to ne mora tako i da ostane, kaže Herman Fišer: "Biomasa, odnosno biljni materijal, može u potpunosti da zameni naftu", kaže 60-godišnji hemičar. Fišer je 1983. bio suosnivač fabrike prirodnih boja u Braunšvajgu. Firma proizvodi boje od biljaka i minerala i time ostvaruje promet od oko sedam miliona evra godišnje, piše Dojče vele. Za svoje boje Fišer ne koristi supstance poreklom od nafte, prirodnog gasa ili uglja. Na primer pigment žute boje, dobija se od biljke Reseda, koja raste na livadama u istočnoj Tiringiji i od gline. To je sve. Biomasa - neiscrpni rezervoar Biljne hemikalije se već neko vreme koriste za proizvodnju lepkova i deterdženata. Takođe, plastične kese i pakovanja su sve češće od biološki razgradive polimlečne kiseline. Kucemo morati da stavimo pod lupu svaki proizvod za masovnu upotrebu." Jer jasno je da u budućnosti mora da se postigne isti efekat sa manje sirovina. I dodaje: Mnogi plastični proizvodi za jednokratnu upotrebu, mogli bi da budu trajniji, kada bi bili ojačani prirodnim vlaknima.
