> Izvor: B92
> Datum: subota 18.02.2012
> Rubrika: život_nauka
> Naslov: Kako je nastao selotejp?
> Članak:

Lepljive trake prave se još od sredine 19. veka, a u masovnu upotrebu ušle su zahvaljujući naizgled banalnom problemu koji je mučio auto-industriju

Kao što mnogi umesto "pasta za zube" i dalje kažu "kaladont", tako je i brend "Selotejp" kod nas, ali i u Velikoj Britaniji i nekim drugim zemljama, postao generički - sasvim je poprimio opšte značenje i sada predstavlja naziv za svaku providnu lepljivu traku koje ima u većini domova. Tokom poslednje decenije brend je u vlasništvu kompanije Henkel. Selotejp (Sellotape) je lepljiva traka osetljiva na pritisak čiji je sastav u osnovi celuloza. Služi za lepljenje, odnosno spajanje najrazličitijih materijala: papira, kartona, plastike, pa i metala, stakla, drvetauke. Zbog toga je i pokrenut naučno-popularni portal Elementarium. U dvadesetim godinama 20. veka lepljiva traka ušla je u masovnu proizvodnju. Naime, tada je u fabrici 3M osmišljen sličan proizvod na bazi gume kako bi se rešio danas naizgled banalan problem auto-industrije: prilikom farbanja delova u dve ili više boja, prelaz između dve boje često nije bio ravna linija. Naime, deo površine koji proizvođač nije želeo da ofarba u određenu boju zaštitio bi papirom, ali papir nije potpuno prijanjao pa bi često ivica propustila nešto nove farbe. Tada prelaz iz jedne boje u drugu ne bi bio ravna linija već bi delovao neuredno. Selotejp su osmislili i dalu mu ime 1937. godine Kolin Kininmont i Džordž Grej. Njihova traka napravljena je od gumene smole koju su nanosili na celofan, providni materijal izrađen od celuloze. Kasnije, selotejp se proizvodio u južnom Londonu u fabrici u sastavu "Dikinson Robinson grupe", koja je bavila proizvodnjom papira i pakovanjem. Tokom Drugog svetskog rata selotejp je masovno korišćen za lepljenje stakala kako bi manje pucalo i kao se ne bi rasipalo, a danas je ovo neizostavna sitnica koja ide uz svaki radni sto.
