> Izvor: B92
> Datum: ponedeljak 17.06.2013
> Rubrika: život_nauka
> Naslov: "Habl" otkrio planetu koja ne bi trebalo da postoji
> Članak:

Tim istraživača otkrio je dokaze da planete mogu da se formiraju prilično daleko do svojih zvezda, na mnogo većoj udaljenosti nego što je otkriveno ranije.

Astronomi su izjavili kako su, koristeći Nasin "Habl" (Hubble) svemirski teleskop, pronašli dokaze da se jedna planeta formira na 12 milijardi kilometara od svoje matične zvezde, što je jednako dvostrukoj razdaljini od Sunca do (onoga što je nekada bio) Plutona. Formiranje planete daleko od svoje zvezde je suprotno konvencionalnoj teoriji o fomiranju planeta. Planete se običo formiraju desetinama miliona godina od prašine, stena i gasova, ali to se dešava u blizini matične centralne zvezde, kao što je "kod nas" Sunce. Planeta se počinje formirati kada oblak ostataka stena i plina napravi vrtlog oko zvezde. Delovi počinju da se hlade i slepljuju i čine najpre male stene, a neke postanu velike planete. Ova planeta smeštena je unutar prašine gasnog diska oko malog crvenog patuljastog TW Hydraea, koji teži samo 55 posto mase Sunca. Ovo otkriće otvorilo je i povećalo broj mogućnosti u planetarnom sistemu u Mlečnom putu. Verovalo se da je za formiranje planete potrebno više desetina miliona godina. Planeta udaljena 12 milijardi kilometara od svoje zvezde trebalo bi da se formira 200 puta duže od Jupitera, koji je udaljen 800 miliona kilometara od Sunca. Ali, ono što ovu priču komplikuje jeste da je planeta TW Hydrae stara samo osam miliona godina i ima malu masu. "Potrebno je da imate kamenje pre formiranja planete. Ali ako ne postoji planeta u procepu i nema prašine veće od zrna peska onda je to novi izazov pred svim stručnjacima iz oblasti astronomije", rekao je lider istraživanja Džon Debis.
