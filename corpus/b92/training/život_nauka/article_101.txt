> Izvor: B92
> Datum: četvrtak 17.10.2013
> Rubrika: život_nauka
> Naslov: Najčudnije stvari koje smo našli na Marsu (FOTO)
> Članak:

Mars je prilično zanimljivo mesto. Poslednjih godina otkrili smo neke vrlo čudne stvari na ovoj planeti: ledene paukove, teren koji podseća na švajcarski sir i savršeno oblikovane spiralne kanale lave.

I što intenzivnije ispitujemo našeg planetarnog suseda, stvari na koje nailazimo postaju sve čudnije. Nasin orbiter, koji obilazi Mars od 2006. godine, pruža nam najčistije prizore površine planete. Kada pogledamo sve fotografije koje je obezbedila njegova kamera HiRISE, nailazimo na pregršt čudnih i predivnih stvari. Ove fotografije daju nam neverovatan naučni uvid u Mars, ali one su ujedno i predivan i fascinantan prikaz vanzemaljskog sveta koji nije toliko daleko od našeg. Boje na fotografijama koje je načinila kamera poseduju drugačiju talasnu dužinu od naših očiju i mnoge od njih imaju "lažnu boju" što znači da su različitim talasnim dužinama dodeljene boje kako bi slike izgledale jasnije i kako bi se naglasile važne stvari. Pogledajte neke od tih zabeleženih prizora. Mars nije zapravo plave i zlatne boje, ali ova fotografija načinjena je infracrvenim talasnim dužinama kako bi se istakao sastav peska.

Iako izgledaju kao godovi na drvetu, ove formacije su zapravo stenovito tlo u malom krateru. Na pojedinim mestima tamni pesak prekriva slojeve i brazde - što niko trenutno ne može da objasni.

Krivudave linije deo su takozvanog "moždanog terena". One se formiraju povrh leda u podnožju malog brda, iako naučnici još ne znaju šta je zaslužno za stvaranje ove teksture.

Mars je toliko hladan da ugljen-dioksid, ili suvi led, ostaje tokom svih sezona na južnom polu Marsa. Bela područja predstavljaju suvi led, dok su tamniji delovi ledena voda sa česticama prašine koje su zarobljene u njoj.

Pretpostavlja se da ispod površine Marsa postoje velike količine vode. Kada ona nestane, zemlja tone i stvara udubljenja, poznata pod imenom "termokarsts".

Vetrovi na Marsu, koji nikada ne prestaju da duvaju, stvaraju peščane dine duž površine planete.

Na prvi pogled može vam se učiniti da je u pitanju uvećana slika ljudske kože, ali fotografija zapravo prikazuje poligonalne oblike koji u normalnim okolnostima predstavljaju indikator postojanja vodenih procesa ispod površine. Umesto toga, naučnici su shvatili da su to samo peščane dine koje se ukrštaju.

Jedna od najboljih slika Marsa načinjena je 2009. godine i prikazuje delovanje peščanih oluja.

Naučnici smatraju da su ovi grebeni ostatak drevnog okeana ili rezultat delovanja glečera koji su nekada postojali na planeti, ali i dalje nemaju tačno objašnjenje za njihovo postojanje.
