> Izvor: B92
> Datum: četvrtak 15.11.2012
> Rubrika: život_nauka
> Naslov: Nađena planeta - siroče
> Članak:

Astronomi su uočili "odmetnutu" planetu ili "planetu - siroče", kako luta sama svemirom, izvan orbita bilo koje zvezde, javlja britanski BBC i dodaje da je ta planeta 100 svetlosnih godina od Zemlje.

Teorija je nedavno došla do toga da su takve, usamljene planete, moguće ali do sada nije uočena ni jedna. Relativna blizina novootktivene "odmetnute planete" je omogućila astronomima da izracunaju da je ona mlada - tek 50 do 120 miliona godina. Članak o planeti, nazvanoj CFBDSIR2149-0403, biće objavljen u časopisu "Astronomija i astrofizika" (Astronomy and Astrophysics). Smatra se da planeta postaje "siroče" tako što ispadne iz orbite zvezde-domaćina, ili je ta planeta zapravo usamljena zvezda koja nije uspela da prikupi materijal i dostigne dovoljnu veličinu da bi zračila. Međunarodni tim je posle velikog "lova" na takve planete, koristeći kanadsko-francuski teleskop na Havajima "Mauna Kea" i teleskop VLT u Čileu, našao samo jednog kandidata. Naučnici smatraju da je temperatura na novonađenoj usamljenoj planeti oko 400 stepeni Celzijusa, a njena masa je četiri do sedam puta veća od Jupitera.
