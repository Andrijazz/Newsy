> Izvor: B92
> Datum: petak 24.05.2013
> Rubrika: život_nauka
> Naslov: Učestvuj i ti na Festivalu nauke
> Članak:

Od danas je otvoren konkurs za kreatore programa za VII Festival nauke, koji će u decembru biti održan u Beogradu.

Festival nauke, jedan od pet najvećih u Evropi, koji se bavi promocijom nauke, poziva sve zainteresovane institucije, udruženja, organizacije i pojedince da se prijave za predstojeći četvorodnevni festival i da konkurišu sa zanimljivim sadržajima koje bi predstavili mnogobrojnoj publici. Konkurs je otvoren do 1. avgusta 2013. godine a najzanimljiviji, najedukativniji i inovativni programi biće predstavljeni na sedmom Festivalu nauke koji se održava od 5. do 8. decembra u Beogradu.
Šesti Festival nauke, održan u decembru 2012, okupio je 300 naučnika iz 35 institucija u Srbiji i goste iz dvanaest evropskih zemalja, a za četiri dana posetilo ga je 28.000 ljudi.
Šesti Festival nauke, održan u decembru 2012, okupio je 300 naučnika iz 35 institucija u Srbiji i goste iz dvanaest evropskih zemalja, a za četiri dana posetilo ga je 28.000 ljudi.
Svi zainteresovani mogu konkurisati za učešće u Festivalu nauke, preuzimanjem i popunjavanjem formulara sa adrese www.festivalnauke.org i slanjem na e-mail kontakt@festivalnauke.org Sedmi Festival nauke okupiće na jednom mestu mlade komunikatore nauke iz Srbije i Evrope, kako bi na nov i interaktivan način prezentovali nauku kojim se bave.
