> Izvor: B92
> Datum: nedelja 29.09.2013
> Rubrika: život_nauka
> Naslov: Jubilej biologije u Srbiji
> Članak:

Biološki fakultet je najveći i najstariji fakultet bioloških nauka u Srbiji. Ove godine navršava se 160 godina od kada je Knjaz Srbije Aleksandar Karađorđević, doneo ukaz kojim potvrđuje odluku državnog Sovjeta o uspostavljanju Zoološkog i Botaničkog kabineta pri Velikoj školi u Beogradu, a za njihovog upravnika postavljen je dr Josif Pančić, potonji rektor Velike škole i prvi predsednik Srpske Kraljevske akademije u Beogradu, današnje Srpske Akademije Nauka i Umetnosti.

Na Biološkom fakultetu Univerziteta u Beogradu danas radi 96 nastavnika, dok fakultet pohađa oko 1600 studenata na jednom od 12 akreditovanih studijskih programa redovnih, master i doktorskih studija. Osnivanjem Liceja u Kragujevcu 1853. Godine postavljeni su temelji ovoj važnoj naučnoj i obrazovnoj instituciji. Kansijim uspostavljanjem Knjaževsko-Srbskog liceja u Beogradu, se ove osnove utvrđuju, jer se tada u okviru Jestestvoslovno-tehničkog odelenija nauka pored ostalih disciplina izučavaju i zoologija i botanika.
"Mi se više ne zadovoljavamo onim, što su drugi saznali, ili što smo gotovo od predaka nasledili. Mi podvrgavamo novoj analizi hipoteze, kojima se svet od vekova klanja. Mi napuštamo istine, koje su nam se do skora neoborive činile. Mi se mašamo za tajne, za koje smo dugo držali, da su čovečijem umu nedostižne... Mi zaziremo od najsjajnijih teorija, ma kad ili ma kome one izrečene bile, i ne primamo ih, dok se kritički ne uverimo, da se slažu sa jasnim i utvrđenim zakonima prirodnim." J. Pančić
"Mi se više ne zadovoljavamo onim, što su drugi saznali, ili što smo gotovo od predaka nasledili. Mi podvrgavamo novoj analizi hipoteze, kojima se svet od vekova klanja. Mi napuštamo istine, koje su nam se do skora neoborive činile. Mi se mašamo za tajne, za koje smo dugo držali, da su čovečijem umu nedostižne... Mi zaziremo od najsjajnijih teorija, ma kad ili ma kome one izrečene bile, i ne primamo ih, dok se kritički ne uverimo, da se slažu sa jasnim i utvrđenim zakonima prirodnim."
J. Pančić
Nakon Drugog Svetskog rata 1947. godine Botanički zavod sa Botaničkom baštom, Zoološki i Fiziološki zavod postaju deo zajendičkog Odseka za biološke nauke. Nakon ukidanja Prirodno-matematičkog fakulteta u Beogradu, 1995. Godine Biološki fakultet postaje zasebna institucija. Govoreći na svečanosti povodom jubileja, u Srpskoj akaedimiji nauka i umetnosti, dekanka fakulteta prof. dr Jelena Knežević-Vukčević, rekla je da "ovo nije samo jubilej 160 godina biologije u Srbiji, i Biološkog fakulteta, već i 40 godina Odseka za molekularnu biologiju i 15 godina Odseka za ekologiju i zaštitu životne sredine".
