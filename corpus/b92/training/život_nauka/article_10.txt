> Izvor: B92
> Datum: sreda 23.04.2014
> Rubrika: život_nauka
> Naslov: Mundijal u Brazilu, ali internet!
> Članak:

Danas u Sao Paulu u Brazilu počinje veliki globalni skup o budućnosti upravljanja Internetom, simbolično nazvan "Net mundijal". Očekuje se dolazak preko 800 učesnika, među kojima će biti visoki predstavnici 35 zemalja i međunarodnih institucija, ali i mnogih svetskih korporacija i Internet giganata, ne-vladinih organizacija i tehničke zajednice. Tokom dvodnevnog skupa vodiće se dijalog oko uspostavljanja globalnih principa kojima treba da se vode sve buduće političke odluke vezane za Internet, kao i o mogućim budućim modelima globalnog upravljanja Internetom.

Dijalog će se voditi prema preliminarnom nacrtu završnog dokumenta konferencije koji je nastao sumiranjem preko 180 pristiglih predloga. Nacrt predlaže nekoliko fundamentalnih principa koji bi trebalo da važe na globalnom nivou: zaštitu ljudskih prava, uključujući i pravo na privatnost i slobodu izražavanja i pristupa informacijama, promociju kulturne i jezičke raznolikosti na Internetu, održavanje jedinstvenog i bezbednog Interneta, zalaganje za otvorenu infrastrukturu i standarde, i omogućavanje inovacija kroz pogodno regulatorno okruženje.
Diplo fondacija, u sklopu nedavno pokrenute Ženevske internet platforme, uradila je zanimljivo istraživanje mogućih političkih ishoda Net mundijala kroz "prekopavanje podataka" (eng. data mining) odnosno statističku i kvalitativnu analizu ključnih reči u predlozima koje su države i drugi akteri podneli pred skup. Rezultati potvrđuju da će ključna mesta spoticanja tokom pregovora biti vezana za ulogu država u budućim modelima upravljanja Internetom, a potovo u sklopu tranzicije nadzorne uloge Amerike nad ICANN - institucijom koja upravlja Internet domenima i adresama. Takođe, rezultati ukazuju da će problematično biti i pojavljivanje reči "nadzor" u kontekstu zaštite privatnosti kao principa, kao i značaj koji će eventualni finalni dokument dati bezbednosti na Internetu u poređenju sa drugim principima, a pre svega ljudskim pravima. Detaljniji rezultati istraživanja dostupni su na sajtu Diplo fondacije.
Diplo fondacija, u sklopu nedavno pokrenute Ženevske internet platforme, uradila je zanimljivo istraživanje mogućih političkih ishoda Net mundijala kroz "prekopavanje podataka" (eng. data mining) odnosno statističku i kvalitativnu analizu ključnih reči u predlozima koje su države i drugi akteri podneli pred skup. Rezultati potvrđuju da će ključna mesta spoticanja tokom pregovora biti vezana za ulogu država u budućim modelima upravljanja Internetom, a potovo u sklopu tranzicije nadzorne uloge Amerike nad ICANN - institucijom koja upravlja Internet domenima i adresama. Takođe, rezultati ukazuju da će problematično biti i pojavljivanje reči "nadzor" u kontekstu zaštite privatnosti kao principa, kao i značaj koji će eventualni finalni dokument dati bezbednosti na Internetu u poređenju sa drugim principima, a pre svega ljudskim pravima. Detaljniji rezultati istraživanja dostupni su na sajtu Diplo fondacije.
Prema predlogu nacrta, budući globalni mehanizam upravljanja Internetom trebalo bi da podjednako uključi sve aktere iz svih regiona sveta - kako vlade tako i korporativni i ne-vladin sektor. Net mundijal je iniciran od strane Brazila kao odgovor na prisluškivanje Interneta od strane američkih tajnih službi koje je obelodanio Edvard Snouden. Njime se ubrzava diplomatski proces o upravljanju Internetom koji je pokrenut tokom Svetskog samita o informacionom društvu Ujedinjenih nacija 2003. i 2005. godine, a nastavljen kroz godišnji globalni Forum o upravljanju Internetom koji će se ove godine održati u septembru u Istanbulu. Brazil će pokušati da kroz Net mundijal na globalni nivo prenese ove principe koje je tokom marta usvojio njihov nacionalni parlament, ali i da utiče da globalni model upravljanja Internetom ostane multiakterski, uz umerenu ulogu vlada država. U tome će u većoj meri imati podršku zapadnih zemalja i privrede, ali i otpor partnera iz BRIK bloka - Rusije, Indije i Kine.

Program Net mundijala u velikoj meri oblikuje i Visoki multiakterski komitet, u kome je, pored podpresednice Evropske komisije Neli Kros i Generalnog sekretara Medjunarodne unije za telekomunikacije dr Hamadun Turea, i naš dr Jovan Kurbalija, direktor međunarodne Diplo fondacije. Dr Kurbalija, autor jedne od najpopularnijih knjiga na temu upravljanja Internetom "Uvod u upravljanje Internetom" koja je prevedena i na srpski, smatra da Net mundijal ima priliku da doprinese da se premosti jaz između duboko polarizovanih političkih pozicija "zapada" i "istoka" po pitanju budućeg modela globalnog upravljanja Internetom, i to upravo zahvaljujući Brazilu čiji se stav nalazi u "zoni mogućeg dogovora": unapređenje postojećeg multiakterskog modela kroz uključenje šireg kruga zainteresovanih strana širom sveta, uz ovođenje sistema odgovornosti i nadzora i moguće pojačanu ali umerenu ulogu država. Više o ovoj temi čitajte na B92.
