> Izvor: B92
> Datum: četvrtak 20.09.2012
> Rubrika: život_nauka
> Naslov: Srbija: Robot odgovarao na pitanja VIDEO
> Članak:

Rečima "Dobar dan. Ja sam Nao. Dolazim sa Zvezdare" učesnicima i gostima skupa u Medija centru danas se obratio humanoidni robot Nao. Nakon što je odgovorio na nekoliko pitanja voditelja programa, odigrao jedan ples, na pitanje koji je smisao života, Univerzuma i svega ostaliog odgovorio je politički - "Nemam komentar".

Na ovaj način je najavljena predstojeća manifestacija "Dani budućnosti: Robotika", na kojoj će posetioci imati prilike da vide više od 25 robota iz raznih krajeva sveta. Sa idejom da predstavi dosadašnji razvoj robotike, da pokaže njene trenutne rezultate, saznanja i dileme, ali pre svega da ukaže na budućnost koja dolazi, Centar za promociju nauke je u saradnji sa Elektrotehničkim fakultetom Univerziteta u Beogradu, organizovao ovu manifestaciju u potpunosti posvećenu robotima. Pokušaće da odgovre na pitanje "Koliko smo daleko od budućnosti?". Pod nazivom "Dani budućnosti: Robotika", ova manifestacija se u Beogradu održava od 24. septembra do 15. oktobra 2012. godine. Na centralnoj lokaciji, u Galeriji Robne kuće "Beograd", u Knez Mihailovoj ulici 5. U bogatom programu, koji obuhvata filmove, predavanja, tribine i brojne radionice, posebno se izdvaja trodnevno predstavljanje najnaprednijeg humanoida na svetu, ASIMO robota iz Japana. Na manifestaciji gostuju i NAO i ECCEROBOT, kao i razni drugi roboti, od usisivača do industrijskih i vojnih. Uz robote, među gostima su i brojni robotičari iz celog sveta.

Rezultati istraživanja koje je tokom 2012. godine Centar sproveo u saradnji sa Filozofskim fakultetom i agencijom MASMI, na reprezentativnom uzorku od 1000 ispitanika, pokazuju da se građani Srbije u velikom procentu plaše naučnog napretka i da ga ne poznaju dovoljno. Međutim, čak 90 odsto građana Srbije veruje kako jedan od državnih prioriteta mora biti širenje naučne pismenosti. Upravo zbog ovoga je i organizovana ova manifestacija o robotici. Povod za pokretanje manifestacije posvećene budućnosti je širenje naučne pismenosti među građanima Srbije, kao i očigledna potreba da se društvo koje je tradicionalno posvećeno prošlosti zainteresuje i pokrene ka tehnološkom napretku. U pismenosti leži i prvi korak ka budućnosti. Putovanje kroz svet robota, kroz njihove uspone i padove, neprekidno je obeleženo idejom budućnosti. To je dugačak put kroz suočavanje sa izazovima koje donose nauka i razvoj tehnologije, ali i sa nadama hiljada istraživača i raznovrsnim stremljenjima koja jedina vodeka budućnosti.
ASIMO je nešto sitniji od prosečnog čoveka: visok je 130 centimetara i težak 48 kilograma. Napravljeno je svega pet modela i pedesetak ovih robota koji se fizički neznatno razlikuju. ASIMO govori čak i jezik znakova. On može da hoda i da trči brzinom od šest kilometara na sat, penje se uz stepenice, nosi poslužavnik, šutira loptu, saginje se, okreće, pleše i izvršava najrazličitije zadatke. Naučen je da funkcioniše u realnoj sredini kako bi mogao da se snađe i pomogne čoveku u poslu koji mu je zadat. ASIMO prepoznaje objekte koji se pomeraju i proračunava razdaljinu i pravac njihovog kretanja, prati čoveka i pozdravlja ga kad mu se približi - pruža ruku ili mahne, u zavisnosti od ponašanja osobe.
ASIMO je nešto sitniji od prosečnog čoveka: visok je 130 centimetara i težak 48 kilograma. Napravljeno je svega pet modela i pedesetak ovih robota koji se fizički neznatno razlikuju. ASIMO govori čak i jezik znakova. On može da hoda i da trči brzinom od šest kilometara na sat, penje se uz stepenice, nosi poslužavnik, šutira loptu, saginje se, okreće, pleše i izvršava najrazličitije zadatke. Naučen je da funkcioniše u realnoj sredini kako bi mogao da se snađe i pomogne čoveku u poslu koji mu je zadat. ASIMO prepoznaje objekte koji se pomeraju i proračunava razdaljinu i pravac njihovog kretanja, prati čoveka i pozdravlja ga kad mu se približi - pruža ruku ili mahne, u zavisnosti od ponašanja osobe.
Robot Nao je pord svog predstavljanja objasnio da je "njegov dom na Institutu Mihajlo Pupin i da je kao jedin humanoidni robot u Srbiji veoma usamljen". Na pitanje šta misli o Danima budućnosti, na srpskom jeziku publici dalje odgovara sa: "Jako se radujem Danima budućnosti i dolasku toliko drugih robota." Robot Nao je posebno radostan zbog dolaska najpoznatijeg robota na svetu, Asimoa, u Srbiju. Inače ASIMO je napravljen 2000. godine u kompaniji Honda, mada je njegov razvoj prethodno trajao oko deceniju i po. Doprinos njegovom razvoju dali su Beogradska škola robotike i akademik Miomir Vukobratović, tvorac teorije tačke nula momenta (Zero Moment Point), koja se koristi za održavanje ravnoteže i hod ASIMO robota. Njegova predstava je do sada održana u mnogo zemalja, a sada prvi put dolazi u Srbiju. Pogledajte video kako robot Nao odgovarao na pitanja voditelja programa:

Na pitanje da li je Asimo napredniji od njega Nao potvrđuje, ali kaže da on svakako bolje igra fudbal.

"Svakako bolje igram fusbal od nekih domaćih fudbalera", nastavlja Nao. Kaže da još uvek ne može da pobedi ljude u fudbalu iako već 6 godina postoji svetsko prvenstvo za robote. "Cilj ovog prvenstva je da jednog dana, tim robota pobedi tim ljudi!" rekao je Nao pre nego što je pokazao prisutnima kako pleše. Na pitanje autora ovog teksta upućenog robotu Naou šta je smisao života, Univerzuma i svega ostalog (što je pitanje postavljeno u knjizi "Autostoperski vodič kroz galaksiju" superkompjuteru, na koje je kompjuter odgovorio sa "42"), dobijen je veoma srpski politički odgovor - "Nemam komentar!". Pored zvezde događaja robota Naoa, na skupu su govorili i mr Aleksandra Drecun, direktorka Centra za promociju nauke; dr Veljko Potkonjak, profesor Elektrotehničkog fakultet u Beogradu; Kosta Jovanović, urednik predavačkog programa; Dobrivoje Lale Erić, urednik izložbi i izdavaštva Centra za promociju nauke.
