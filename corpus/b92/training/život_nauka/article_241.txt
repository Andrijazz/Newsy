> Izvor: B92
> Datum: ponedeljak 24.12.2012
> Rubrika: život_nauka
> Naslov: Nova popularna nauka
> Članak:

Ovih dana se na našim kioscima pojavilo jedno lepo iznenađenje. Novi časopis za popularnu nauku i tehnologiju. "Popular Science Srbija" je drugo licencirano izdanje za promociju nauke, posle Nacionalne geografije, koja na srpskom jeziku postoji već nekoliko godina.

Ovih dana se na našim kioscima pojavilo jedno lepo iznenađenje. Novi časopis za popularnu nauku i tehnologiju. "Popular Science Srbija" je drugo licencirano izdanje za promociju nauke, posle Nacionalne geografije, koja na srpskom jeziku postoji već nekoliko godina. U pitanju je američki časopis koji iz meseca u mesec predstavlja najznačajnija dostignuća nauke i tehnologije, još od 1872. godine. Nekoliko miliona ljudi širom sveta se svakog meseca iz njega informišu šta je novo i šta nam tek dolazi. Sada je tu i na našem jeziku. Prvi srpski broj Popular Science Posvećen je objašnjavanju 100 najvećihh inovacija u 2012. godini. Pored toga na 108 strana predstavljeno je obilje informacija iz oblasti kompjuterskih nauka, gedžeta, ekologije, aeronautike, zdravlja, astronomije, medicine, biologije, fizike...

A tu si i tekstovi koje treba izdvojiti, a koji govore o mini podmornicama koje mogu da se spuste do 100m, zanimljivostima marsove misije Curosity, i budućnosti pametne medicine. Glavni urednik domaćeg izdanja ovog časopisa Gradimir Joksimović u svom prvom uvodniku, u decembarskom broju, kaže: "Činjenica je da je vreme u kome živimo najuzbudljiviji period otkako je čovek postao svestan svoje uloge na ovoj planeti. Više otkrića i inovacija pojavljuje se sada nego ikada ranije, i sva ona utiču na naše živote, bili mi toga do kraja svesni ili ne." Časopis je ispunio sva očekivanja sa sjanim tekstovima i dobrim prevodom. Ostaje očekivanje od redakcije da će kako s euhodava u rad uskoro biti tekstova iz naše zemlje i regiona, i od domaćih autora. Takođe bi i neka kolumna pomogla predstavljanju atmosfere domaće nauke. Sigurno postoje ovakvi planovi. Na kraju citiramo ponovo glavnog urednika gospodina Joksimovića, koji kaže: "Danas, sve se menja, i to daleko brže od jedne generacije. Verujem da ćete već sledećeg decembra, na inovacije iz ovog broja gledati kao na nešto davno prevaziđeno..."
