> Izvor: B92
> Datum: petak 23.11.2012
> Rubrika: život_nauka
> Naslov: Dve godine Centra za promociju nauke
> Članak:

Danas Centar za promociju nauke obeležava 2 godine postojanja i rada, što je dve godine težnje da se u Srbiji na zvaničnom nivou predstavi potreba za promocijom i popularizacijom nauke, kakavu imaju sve razvijene zemlje sveta.

Skoro trećina stanovnika prestonice, odnosno oko 325.000 ljudi, već je upoznata sa radom Centra, a čak 500.000 sa naučnim manifestacijama koje Centar organizuje.

Prema istraživanju koje je Centar za promociju nauke, zajedno sa agencijom MASMI, sproveo na reprezentativnom uzorku stanovnika Beograda, čak 45 odsto stanovnika, odnosno 500.000 ljudi, upoznato je sa naučnopopularnim događajima koji su tokom protekle godine organizovani u Beogradu. Istraživanje pokazuje da su naučnopopularni događaji u Beogradu, kao što su "Dani budućnosti: Robotika" ili izložba "CERN u Srbiji", trenutno poznatiji od Noći muzeja, Sajma knjiga i Sajma medicinske opreme.
Centar kroz svoje redovne programe aktivno radi na naučnom obrazovanju nastavnika, pruža podršku medijima u edukaciji i proizvodnji naučnih vesti, dok svim naučnoistraživačkim ustanovama u Srbiji pomaže u medijskom i uopšte javnom promovisanju njihovog rada. Za sve ove namene, Centar je pokrenuo i samostalno dizajnirao devet različitih sajtova, među kojima se posebno izdvaja naučni portal Elementarijum, elemntarijum.rs. Inače, cpn.rs, osnovni sajt Centra, već je u prvoj godini postojanja izabran među 50 najboljih sajtova u Srbiji.
Centar kroz svoje redovne programe aktivno radi na naučnom obrazovanju nastavnika, pruža podršku medijima u edukaciji i proizvodnji naučnih vesti, dok svim naučnoistraživačkim ustanovama u Srbiji pomaže u medijskom i uopšte javnom promovisanju njihovog rada. Za sve ove namene, Centar je pokrenuo i samostalno dizajnirao devet različitih sajtova, među kojima se posebno izdvaja naučni portal Elementarijum, elemntarijum.rs. Inače, cpn.rs, osnovni sajt Centra, već je u prvoj godini postojanja izabran među 50 najboljih sajtova u Srbiji.
Merenje ukupne upoznatosti je pokazalo da 28 odsto Beograđana, što je oko 325.000 ljudi, spontano prepoznaje sam Centar za promociju nauke kao ustanovu, dok nešto manje, oko 24 odsto stanovnika prestonice zna da je Centar javna ustanova i da u Srbiji postoji državna institucija nadležna za promociju nauke. Ovo istraživanje je Centar za promociju nauke sproveo u periodu od 5. do 9. novembra i to povodom dve godine postojanja, koje će napuniti 23. novembra. Rezultati su pokazali da je Centar za vrlo kratko vreme postao ne samo prepoznatljiv već je zadobio simpatije i podršku velikog broja građana koji veruju da promocija nauke može da bude od ključnog značaja za razvoj Srbije. Naime, Centar je osnovan pre dve godine sa idejom da Srbija dobije svoj prvi savremeni, interaktivni muzej kakvi u Americi i Zapadnoj Evropi postoje već čitav vek. Nakon usvajanja Zakona o naučnoistraživačkoj delatnosti, Centar za promociju nauke je 23. novembra 2010. upisan u registar javnih ustanova kada je preuzeo 11 zakonom definisanih nadležnosti.
Tokom prethodne godine Centar je podržao ili organizovao na desetine školskih festivala, tribina i javnih programa širom Srbije, što je uključilo i obeležavanje nacionalnog Dana nauke, kao i Svetskog dana nauke za mir i razvoj. Na temelju istraživanja koje je u saradnji sa Filozofskim fakultetom sprovedeno početkom godine, a koje je pokazalo da se od svih naučnih oblasti građani najviše plaše matematike, u maju je u 20 gradova Srbije organizovana manifestacija "Maj mesec matematike", u kojoj je učestvovalo 100.000 građana.
Tokom prethodne godine Centar je podržao ili organizovao na desetine školskih festivala, tribina i javnih programa širom Srbije, što je uključilo i obeležavanje nacionalnog Dana nauke, kao i Svetskog dana nauke za mir i razvoj. Na temelju istraživanja koje je u saradnji sa Filozofskim fakultetom sprovedeno početkom godine, a koje je pokazalo da se od svih naučnih oblasti građani najviše plaše matematike, u maju je u 20 gradova Srbije organizovana manifestacija "Maj mesec matematike", u kojoj je učestvovalo 100.000 građana.
Nakon brojnih naučnopopularnih akcija tokom 2012. godine, promenilo se i viđenje o popularnoj nauci. Prema rezultatima istraživanja iz marta 2012. godine koje je Centar sproveo u saradnji sa Filozofskim fakultetom, 84 odsto građana je smatralo da treba da postoji državna institucija nadležna za promociju nauke. Sada, prema novom istraživanju, pokazuje se da to misli čak 97 odsto građana. Isti procenat smatra da Centar treba da postoji kao takav i da se bavi podizanjem nivoa naučne pismenosti. Istraživanje pokazuje da 93 odsto stanovnika Beograda smatra da Centar treba da ima i izložbeni prostor u kome bi se stalno oragnizovale manifestacije naučnopopularnog tipa. Takav prostor bi Centar mogao dobiti za dve godine. Naime, zahvaljujući sredstvima Evropske investicione banke, Jedinica za upravljanje projektom Republike Srbije gradi novu zgradu Centra na Novom Beogradu u bloku 39, prema projektu austrijskog arhitekte Volfganga Čapelera, koji je pobedio na međunarodnom arhitektonskom konkursu organizovanom 2010. godine. O potrebi za ovakvim institucijama govori i zaključak da je "Obrazovanje ulaganje u budućnost i resurs za boljitak i ekonomski oporavak zemlje, a ne beskoristan trošak", koji je donet na skupu "Obrazovanje razvojni potencijal Srbije", koji u Beogradu danas organizovala Srpska akademija nauka i umetnosti.
