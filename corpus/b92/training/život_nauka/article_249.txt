> Izvor: B92
> Datum: utorak 4.12.2012
> Rubrika: život_nauka
> Naslov: Najtalentovaniji srednjoškolci na okupu
> Članak:

Narednog vikenda, od 6. oo 9. decembra 2012. Godine u malom selu Petnica, kod Valjeva, okupiće se najbolji srednjoškolci kako bi prezentovali svoje ovogodišnje rezultate u nauci.

Istraživačka stanica Petnica po jedanaesti put će organizovati godišnju konferenciju polaznike njenih programa simboličkog naziva "Korak u nauku". Najuspešnijih 80 polaznika će tokom ta četiri dana predstavljati svoje prve naučne rezultate, načinjene uz podršku studenata, i nadzor naučnika sa svih fakulteta i instituta iz naše zemlje. Biće zastupljeno 15 naučnih oblasti, od astronomije, fizike, robotikem matematike i programiranja, preko hemije, medicine, biologije i geologije, pa sve do arheologije, istorije, lingvistike, psihologije i antropologije.

Konferencija "Korak u nauku" ima pravi naučni oblik, sa sve posterima na kojima se predstavljaju rezultati i usmenim izlaganjima. Sve to će biti predstavljeno pred publikom od oko 200 ljudi, koju će činiti sami polaznmici Petničkih programa, stručni saradnici, naučnici sa prestižnih domaćih i inostranih naučnih institucija. Na ovaj način će biti zaokružen naučni obrazovni proces koji srednjoškolci prolaze u Petnici, postavljajući cilj istraživanja, radeći u laboratorijama i na trenu, i donoseći zaključke na osnovu istraživanja Nakon kKonferencije sledi i pripremanje radova za štampu u Petničkim sveskama, svojvrsnom zborniku radova sa Konferencije. U prethodnih 12 godina u ovim Petnčkim sveskama jeiz 15 naučnih oblasti objavljen 661 rad od 737 autora, na ukupno 4856 strana A5 formata. Svi ovi radovi će uskoro biti dostupni u elektornskom obliku, kako bi škole, nastavnici, i aktuelni srednjoškolci imali uvida u to što se u Petnici radi, zašto su polaznici ove institucije kasnije najbolji u onome što rade, i kako bi mogli da dobiju ideje za svoj samostalni rad u školama i školskim sekcijama. Konferenciju "Korak u nauku" će posetiti mnogi predstavnici državnih institucija i agencija, članovi diplomatskog kora, ljudi iz biznisa zainteresovani za mlade talentovane ljude, i mnogobrojni nastavnici i direktori škola. Konferencija je otvorena za sve zainteresovane.
