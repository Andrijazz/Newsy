> Izvor: B92
> Datum: petak 22.11.2013
> Rubrika: život_nauka
> Naslov: Već smo preživeli najveću kosmičku eksploziju?
> Članak:

Svemirska eksplozija koja se desila u aprilu ove godine i koja je zabeležena kružnim teleskopima u orbiti mogla je da sprži Zemlju da se desila samo nešto bliže, smatraju naučnici.

Svemirska eksplozija gama zraka koja je zabeležena teleskopima u aprilu desila se na udaljenosti od 3,7 milijardi svetlosnih godina i mnogo je jača od svih prethodnih, a astronomi su je nazvali "čudovištem". Oni napominju da je jedina jača kosmička eksplozija bila ona nakon koje je u Velikom prasku nastao svemir, a nijedna druga kosmička eksplozija nije joj bila ni blizu po jačini. Do sada. Eksplozija gama zraka se dešava kad neka ogromna i masivna zvezda "umire" i pada u potpuno novu crnu rupu, stvara supernovu i u tom trenutku emituje veliku količinu energetske radijacije, toliko sjajnu da se može videti kako putuje svemirom brzinom svetlosti. Teleskopi NASA u orbiti registruju ovakve vrste eksplozija na otprilike nekoliko dana u poslednjih 20 godina, ali ona koja se desila u aprilu je bila posebna, prema podacima koji su objavljeni u časopisu "Sajens". Instrumenti NASA su prilikom te eksplozije izmerili pet puta veću količinu energije od energije do sada najjače eksplozije iz 1999. godine, piše naučnik Rob Pirs u objavljenom tekstu. Eksplozija je počela sa zvezdom koja je 20 do 30 puta veća od Sunca, ali je svega nekoliko puta šira, tako da je bila izuzetno gusta. Uopšteno, eksplozija gama zraka "je najmasivinija eksplozija u svemiru", a ova oslednje je bila toliko jaka da su neki od instrumenata na teleskopu dostigli svoj maksimum. Osim toga, duže je trajala od svih ostalih zabeleženih, objašnjava Pirs. Zato je ova eksplozija nazvana "čudovištem", terminom koji se ne baš tako često koristi u nekom naučnom izveštaju. Jedan od glavnih razloga zbog čega je eksplozija ovog "čudovišta" bila toliko svetla jeste i to što je u odnosu na hiljade eksplozija gama zraka do sada bila izuzetno blizu Zemlje, iako se zapravo desila 3,7 milijardi svetlosnih godina daleko od naše planete. Mnoge dosadašnje eksplozije koje je NASA registrovala su bile dvostruko udaljenije od poslednje, pa postoji mogućnost da su i one bile podjednake jačine kao i ova, ali zbog daljine nisu bile toliko uočljive, saopštili su naučnici. Neki astronomi koji nisu bili deo istraživačkog tima koji je pratio ovu pojavu ipak kažu da je mala verovatnoća da eksplozija gama zraka - naročito ovako velika - može da stigne do naše galaksije i da su šanse otprilike 1 u 10.000.000 i da bi u tom slučaju zrak mogao da izazove neku štetu samo ukoliko je direktno uperen u Zemlju. U tom slučaju planeta koju bio pogodio zrak bi verovatno izgubila svoju atmosferu i bila ostavljena u nekoj vrsti "spržene ljušture", dodaju astronomi. "Ukoliko bi se čak to i desilo važno je koliko se ta eksplozija daleko desila, a ko zna, možda bismo bili i svedoci stvaranja supernove", rekao je Avi Loeb sa Harvarda. Eksplozije gama zraka su uglavnom sa Zemlje nevidljive jer ih prikriva atmosfera i pošto je svetlost koju emituju van čovekovog opsega vidnog polja, ali Nasini sateliti ih mogu registrovati. Naučnici koji su učestvovali u praćenju ove pojave su se ipak saglasili u jednom. Eksplozija koja se desila u aprilu je sigurno najveća do sada ikada zebeležena i viđeni "vatromet"je do sada najveća eksplozija posle Velikog praska. Na sreću nije ostavila nikakve posledice, pa Zemlja i dalje stoji na svom mestu.
