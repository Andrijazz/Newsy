> Izvor: B92
> Datum: subota 11.01.2014
> Rubrika: život_nauka
> Naslov: Srbija ima zlatnu decu, ali nema para za njih
> Članak:

Odlasci na međunarodna takmičenja neizvesna su do poslednjeg trenutka: đacima na putu ka osvajanju svetskih medalja pomažu roditelji, a škole preko medija mole za pomoć

Srbija ima najbolje srednjoškolske matematičare, fizičare, informatičare i astrofizičare na svetu. Osnovci iz Srbije su najbolji na planeti i u poznavanju saobraćajnih pravila. Imamo i najuspešnijeg takmičara na svetu svih vremena u Kući slavnih Međunarodne matematičke olimpijade - Teodora fon Burga. Studentkinja sa FPN Helena Ivanov je najbolja govornica na planeti. Imamo i zlatnog kriptografa (nauka o šifrovanju), Stefana Crnojevića, koji je samouk, kao osnovac doneo zlato Srbiji u konkurenciji srednjoškolaca. Već tradicionalno, najbolji mladi harmonikaš na svetu je takođe iz Srbije, da ne govorimo o Stroberi timu, studentima FON-a, prava, arhitekture ili Miljani Radivojević, najboljem mladom arheologu na svetu, koja je zajedno sa svojim timom dokazala da se prva industrijska revolucija dogodila na Balkanu. Slavu srpskog školstva po svetu najčešće pronose đaci specijalizovanih gimnazija, polaznici Petnice, Arhimedesa, centara za talente nema ništa bolje od demonstriranja srednjoškolcima da je kul biti naučnik i učiti kroz igru. Što se tiče standardnog obrazovanja, ono je pravljeno za potrebe svih. Na osnovnim studijama mi je najviše nedostajalo ohrabrivanje kritičkog razmišljanja - uglavnom su se favorizovali studenti koji se slažu sa svime što je napisano ili je profesor rekao - priča Miljana. Njeno školovanje je bilo svakodnevna borba, za finansije najviše, a danas kaže da je jako dugačak spisak onih koji su joj na tom putu pomogli. - Sada kada sam upoznala drugačiji sistem obrazovanja u Velikoj Britaniji, shvatam da je naše obrazovanje izuzetno što se tiče generalnog znanja i pomoglo mi je da se dokažem u svojoj grupi. Sve te godine, predmete, kulture i ratove koje smo mi memorisali u Velikoj Britaniji ne uče u detalje, već dosta površnije - priča naša sagovornica. Ona smatra da su talenti koji dobijaju nagrade u svetu najčešće oni koji su obrazovani u Petnici, specijalnim gimnazijama ili u okviru specijalnih programa na fakultetima. - Svi ti naši talenti su zapravo anomalije našeg obrazovnog sistema, oni najotporniji na udaranje po glavi ne bi li se vratili u sredinu, I dese nam se tako što treniraju iza dvorišta, u napuštenim bazenima ili osvajaju trke u pohabanim cipelama. I oni će izabrati prvu priliku da odu tamo gde će ih negovati - kaže na kraju Miljana Radivojević. Mislimo o tome.
