> Izvor: B92
> Datum: četvrtak 12.09.2013
> Rubrika: život_nauka
> Naslov: Kako da postanete naučni komunikator?
> Članak:

Festival nauke i Francuski institut pozivaju sve zainteresovane da se prijave i budu deo RNK 2013 - Radionice za naučne komunikatore - trodnevne konferencije koja će biti održana od 4. do 6. oktobra u Beogradu.
Na radionicu se mogu prijaviti studenti osnovnih i master studija mlađi od 26 godina. Rok za prijavljivanje učesnika je 25. septembar a broj mesta ograničen. Prijave se vrše na stranici Festivala nauke www.festivalnauke.rs
Na radionicu se mogu prijaviti studenti osnovnih i master studija mlađi od 26 godina. Rok za prijavljivanje učesnika je 25. septembar a broj mesta ograničen. Prijave se vrše na stranici Festivala nauke www.festivalnauke.rs
"Ako ste razmišljali kako da svoje znanje približite nekome ko se naukom ne bavi, ako ste često posećivali Festival nauke, ako vam nije strano da se igrate vatrom i strujom, ako gledate pred spavanje naučne ekperimente na Jutjubu, čitate Dokinsa, Hokinga i Sagana, ili volite da rešavate logičke zadatke, onda je RNK konferencija mesto na kome ćete sresti ljude slične sebi" stoji u pozivu Festivala nauke. Tim domaćih i francuskih predavača će tokom intenzivog trodnevnog kursa predstaviti niz različitih pristupa u promociji nauke kroz ekperimente, predavanja, simulacije i druge aktivnosti. Cilj interaktivnih radionica je da svaki polaznik savlada osnovne veštine i tehnike prezentovanja različitih naučnih fenomena i da dobije priliku da svo savladano umeće predstavi na sedmom Festivalu nauke.

Prva generacija polaznika RNK, dodatno će se usavršavati na ovogodišnjoj konferenciji ali će i preuzeti ulogu mlađih saradnika na obuci novih polaznika. Pod sloganom "Superheroji su među nama", sedmi Festival nauke, najveći događaj koji promoviše nauku u Jugoistočnoj Evropi, biće održan od 5 do 8. decembra 2013. godine u Beogradu.
