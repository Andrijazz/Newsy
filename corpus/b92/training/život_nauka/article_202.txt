> Izvor: B92
> Datum: nedelja 14.04.2013
> Rubrika: život_nauka
> Naslov: Vlada da povede računa o nauci
> Članak:

Nakon reakcije stručne javnosti i saopštenja Društva za promociju i popularizaciju nauke i političari izneli zahtev da Vlada Srbije ne ometa regularan rad naučnika.

Podsetimo da je početkom aprila meseca, Oxford University Press, jedan od najvećih svetskih izdavača naučnih knjiga, stručne literature, zbornika radova i naučnih časopisa, obustavio pristup časopisima za mrežu naučnih institucija u Srbiji, zbog neplaćanja pretplate, koja je istekla krajem prošle godine. Pre toga je bio problem zakasnele pretplate za članstvo u CERNu. A tu su i problemi finansiranja naučnih projekata, ali i ugroženost rada Istraživačke stanice Petnica. Kako nijedno od ministarstava koje je moglo da se oglasi po ovom pitanju - Ministarstvo prosvete, nauke i tehnološkog razvoja, Ministarstvo zdravlja, Ministarstvo kulture i informisanja - oglasilo se Društvo za promociju i popularizaciju nauke (DPPN) i zatražilo hitno izjašnjavanje o strateškom položaju nauke u razvoju naše zemlje. Mnoge stručne organizacije su odmah reagovale pridružujući se ovom zahtevu. A tokom vikenda su se oglasile i neke stranke. Zeleni Srbije su izneli zahtev da se opredeljenost Srbije da naučni i tehnološki razvoj budu, uz obrazovanje, nosioci razvoja, i da se nikako ne smeju zapostavljati. "U kriznim vremeni ne smemo da ugrozimo ono što nas jedino može izvući iz problema, a to je obrazovanje i nauka", zaključuju Zelenio Srbije. "Od početka godine Vlada Srbije nije uplatila godišnju pretplatu i posle nekoliko meseci čekanja vodeći naučni časopisi su počeli da otkazuju pretplatu za Srbiju", rekao je nekadašnji ministar za nauku i tehnološki razvoj Božidar Đelić u izjavi agenciji Beta. Đelić je kritikovao republičku Vladu ukazujući na to da Vlada neplaćanjem pretplate uvodi u izolaciju naučnu zajednicu Srbije i sve studente. Srbija je u nekoliko strateških dokumenata prethodnih deset godina definisala značaj razvoja nauke i bavljenje njom za razvoj celokupnog društva.
