> Izvor: B92
> Datum: ponedeljak 14.10.2013
> Rubrika: život_nauka
> Naslov: Moguć 3D doživljaj samo jednim okom?
> Članak:

Jedno naučno istraživanje tvrdi da je moguće jasno 3D iskustvo sa sposobnošću vida na samo jednom oku.

Istraživači na Univerzitetu Sent Endrjuz u Engleskoj saopštili su da pomoću metoda uz pomoć malog kružnog otvora mogu da stvore uslove u kojima će ljudi sa oštećenim vidom na jednom oku bez problema moći da imaju jasno 3D iskustvo. Studija koja je objavljena u časopisu Psychological Science, takođe tvrdi da bi ova tehnika mogla da uspešno pomogne milionima ljudi koji imaju samo jedno oko ili imaju problema sa dvostrukom vizijom, a ovaj metod stvara slične efekte onima koji se koriste u snimanju 3D filmova. Naučnici su saopštili da se trenutno mišljenje zasniva na potrebi za stvaranje dve slike - po jedne iz svakog oka - koje se kasnije komnbinuju u vizuelnom korteksu, tako stvarajući osećaj dubine prizora. Doktor Danraj Višvanat, psiholog na Univerzitetu Sent Endrjuz veruje da oba oka nisu neophodna za ovakav "3D doživljaj", a perceptivni rezultati istraživanja su identični stereoskopskom 3D iskustvu, kao kod trodimenzionalnih filmova. "Prvi put smo eksperimentisali sa istim specijalnim načinom u kojem se postiže 3D efekat dubine u filmovima i pokazalo se da je moguć isti doživljaj gledajući normalnu sliku jednim okom kroz mali kružni otvor sličan blendi na fotoaparatu", rekao je on. "Iako je ova tehnika poznata već duže vreme, do sada se nije ozbiljno uzimala u obzir, a sada smo pokazali da se njome dobijaju identični rezultati onima iz trodimentionalnih filmova, čak iako ljudi imaju samo jedno oko. Tako smo postavili novu hipotezu o tome šta je pravi uzrok trodimenzionalnog iskustva", dodao je on. Kada je 1838. godine izmišljen stereoskop - tehnologija koja se jednim delom koristi za proizvodnju 3D filmova - pretpostavka je bila da je za taj doživljaj potreban vid na oba oka. "Ovo naše otkriće ima veliki značaj za ljude koji nemaju normalan binokularan vid. Prvo će moći da im omogući da osete iskustvo trodimenzionalne slilke, a takođe će ih ohrabriti da pokušaju da potraže terapiju i način koji će im omogućiti da povrate vid na oba oka", dodao je on. On je doao da otprilike ok 15% populacije ima neki oblik poremećaja vida na barem jednom oku, a najpoznatiji od njih je hollivudski glumac Džoni Dep, koji praktično ne vidi na jedno oko. Psihologe su ova saznanja uverila da se 3D iskustvo može prouzrokovati na vrlo jednostavan način: povećanjem rezolucije slike, poput korišćenja televizije ultra visoke definicije (4K), ali će do potpune potvrde ovog otkrića morati da sprovedu još neka istražiavanja. 
