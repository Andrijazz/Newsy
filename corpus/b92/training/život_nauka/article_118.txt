> Izvor: B92
> Datum: utorak 1.10.2013
> Rubrika: život_nauka
> Naslov: UNESCO promoviše nauku u Srbiji
> Članak:

U Beogradu se od 2. do 3. oktobra održava najveći naučnopopularni događaj ove godine - Prva regionalna konferencija promocije nauke.

Ove jeseni, pod pokroviteljstvom UNESCO, u Srbiji se organizuje Prva regionalna konferencija promocije nauke - SCIPROM. Konferencija se održava 2. i 3. oktobra u Beogradu. Cilj Konferencije je da okupi stručnjake u oblasti promocije nauke: promotere nauke i entuzijaste iz regije, kako bi razmenili iskustva, ojačali mrežu i zajednički formulisali naredne korake u pravcu jačanja i produbljivanja veze između nauke i društva u našoj regiji.
SCIPROM Konferenciju čini 13 panela: tri glavne sesije i 10 paralelnih, 87 govornika, oko 300 registrovanih učesnika i 6 pratećih događaja (naučni kampovi, UNESKO škola, poster sesije, biznis bistro, Chevening otvoreni dan i društveni programi).
SCIPROM Konferenciju čini 13 panela: tri glavne sesije i 10 paralelnih, 87 govornika, oko 300 registrovanih učesnika i 6 pratećih događaja (naučni kampovi, UNESKO škola, poster sesije, biznis bistro, Chevening otvoreni dan i društveni programi).
U toku poslednjih nekoliko godina u Srbiji je organizovano na stotine naučnopopularnih događaja, manifestacija, festivala i predavanja, koji su Srbiju izdvojili kao vodeću državu u regiji kada je promocija nauke u pitanju. U savremenim demokratskim zemljama znanje i povezanost predstavljaju ključne resurse za razvoj zajednice. Svest o značaju uloge obrazovanja i nauke preduslov je za stvaranje društva zasnovanog na znanju, koje vodi ka uspešnoj održivoj ekonomiji. Popularizacija nauke svojstvena je razvijenim demokratskim društvima. Ulaganja u nauku i tehnologiju zavise i od podrške koju takvi projekti dobijaju od samih građana. Zato je važan nivo naučne pismenosti među građanstvom, ali i privrednim i političkim elitama, kako bi svi mogli da prate razvoj ovih oblasti i kako bi ispravno rasuđivali i donosili odluke u vezi sa finansiranjem naučnih istraživanja i daljim razvojem zajednice. Na ovoj konferenciji će biti reči o različitim oblicima promocije nauke (kampovi, festivali, školske sekcije, izložbe, tribine...), o institucijama koje se bave popularizacijom nauke (centri, instituti, fakulteti, mediji, muzeji...), kao i o neformalnom obrazovanju u koje se predstavljanje naučnih rezultata na popularan način svrstava, ekonomiji znanja i značaju novih ideja u ovom veku...
U okviru SCIPROM konferencije, predstavnici Chevening fondacije, zajedno sa predstavnicima Ambasade Velike Britanije u Beogradu, u okviru Chevening otvorenog dana predstaviće mogućnosti i detalje u vezi sa procesom stipendiranja i studiranja u Velikoj Britaniji.
U okviru SCIPROM konferencije, predstavnici Chevening fondacije, zajedno sa predstavnicima Ambasade Velike Britanije u Beogradu, u okviru Chevening otvorenog dana predstaviće mogućnosti i detalje u vezi sa procesom stipendiranja i studiranja u Velikoj Britaniji.
Potvrđeni stručnjaci sa područja Balkana i Istočne Evrope, zajedno sa onima koji vode značajne evropske projekte u EU će biti odlični panelisti, koji će u otvorenoj diskusiji sa svim učesnicima omogućiti da se dobra iskustva prenesu, ali i da se nove ideje izrode. UNESCO škola predstavlja specijalnu interaktivnu školu naučnog novinarstva za Jugoistočnu Evropu, i organizuje se u okviru Konferencije kao paralelni program u trajanju od 3. do 5. oktobra u prostoru hotela Park. SCIPROM konferencija, u organizaciji Centra za promociju nauke, se održava u prostorijama Narodne banke Srbije, u Nemanjinoj ulici (ulaz iz Ulice Svetozara Markovića). Nakon niza naučnopopularnih manifestacija, radionica, izložbi i debata, za svega nekoliko godina, među građanima Srbije je vidno poraslo interesovanje za nauku, a ova regionalna konferencija je logična nadogradnja.
