> Izvor: B92
> Datum: petak 15.07.2011
> Rubrika: život_nauka
> Naslov: Država ipak organizovano protiv Tvitera
> Članak:

Satirični profil na Tviteru, @vookjeremic zatvoren je na insistiranje ministra spoljnih poslova Srbiji. Njegovo ministarstvo žalilo se administratorima Tvitera na neke od postova koji su ostavljani na ovoj društvenoj mreži, a u celu priču uključio se i SBPOK, koji radi na otkrivanju svih lažni naloga političara na društvenim mrežama koji mogu da dovedu javnost u zabludu.

Lažni profili na društvenim mrežama, poput Tvitera ili Fejsbuka, ne predstavljaju opasnost ukoliko su duhoviti i u svojstvu satire, ali korišćenje imena državnih zvaničnika u svrhu vređanja, provociranja i psovanja samih predstavnika vlasti ili drugih ljudi u njihovo ime i te kako može da bude neprijatno. Zbog čestih zloupotreba u otkrivanje lažnih naloga uključila se i Služba za borbu protiv organizovanog kriminala.

- Uključili smo se u taj deo posla, preduzimamo određene aktivnosti i proveravamo pojedine naloge. Međutim, ovde ne zavisi sve od naše dobre volje, već od američkih državnih organa, međunarodne policijske saradnje i administratora Tvitera - kaže izvor "Blic" iz SBPOK. Informacija o tome da se u istragu o lažnim profilima na Tviteru umešala ova služba, izazvala je oštre reakcije tviteraša i blogera koji navode da bi mešanje bezbednosnih službi i ukidanje naloga predstavljalo "cenzuru interneta na mala vrata". Na te tvrdnje naš izvor iz SBPOK odgovara: Tviteraši o slučaju Slobodan Marković iz Centra za razvoj interneta kaže da će lažnih profila biti uvek, ali da postoji razlika između krađe identiteta i satiričnog profila. - Tanka je linija između vređanja i satire. Ipak, mediji bi trebali da posvete mnogo više prostora ovom problemu i vide u kom smeru država želi da vodi ovu priču - kaže Marković. Slično viđenje ima i Istok Pavlović, jedan od najpoznatijih Tviteraša u Srbiji. - To bi uradili u bilo kojoj državi sveta, da neko otvori lažni nalog nekog ministra. Nije to nikakav znak da dolazi vreme Slobodana Miloševića na internetu. - Ako neko otvori nalog na tuđe ime i sa njega vređa i preti drugim ljudima, onda svakako ne možemo govoriti o cenzuri. Cela priča je u centar pažnje dospela nakon lažnog, satiričnog profila koji je napravljen na ime ministra Vuka Jeremića. U Ministarstvu na čijem je čelu, međutim, kažu za "Blic" da ne znaju ništa o istražnim radnjama koje vode bezbednosne službe i SBPOK, kao i da oni ni sa kim od tih službi nisu kontaktirali. - Ne sklanjamo lažne profile ministra Vuka Jeremića nikada i nigde. Međutim, nalog @vookjeremic je osim imena i prezimena, sadržao i punu funkciju ministra i potvrdu da je reč o zvaničnoj stranici. S obzirom na to da su na tom mestu iznošene najgore uvrede, psovke i prostakluci na račun ministara, ali i na račun njegovih inostranih kolega, kao i da je taj nalog mesecima narušavao ugled ovih ljudi, morali smo da intervenišemo - kažu u Ministarstvu na čijem je Jeremić čelu. Oni navode da su putem opcije "customer service" pisali Tviteru kako bi taj nalog bio uklonjen. - Kontaktirali smo s Tviterom, a kada su posle izvesnog vremena oni ustanovili da je zaista reč o lažnom nalog, @VookJeremic je ukinut - kažu u Ministarstvu.

Inače, Jeremić na Tviteru ima jedan svoj zvanični nalog, a pod istim imenom i s njegovom fotografijom postoji još nekoliko naloga. Državna sekretarka za digitalnu agendu Jasna Matić nema informaciju da je u toku istraga SBPOK o lažnim Tviter profilima. - Građani u svetu očekuju da im predstavnici vlasti budu dostupni. Smatram da je najbolji lek protiv dezinformacija i zloupotrebe naloga aktivno prisustvo na Tviteru i Fejsbuku - kaže Matićeva za "Blic". Ona objašnjava da se korišćenje lažnih naloga ne može sankcionisati. - Zemljama koje pokušaju da eliminišu ovu pojavu vrati se još gore, a nisam sigurna ni koliko je to zakonski izvodljivo - navodi Matićeva i dodaje da na Tviteru postoje još tri ili četiri Jasne Matić. 
