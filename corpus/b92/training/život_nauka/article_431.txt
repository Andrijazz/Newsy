> Izvor: B92
> Datum: utorak 7.06.2011
> Rubrika: život_nauka
> Naslov: Nauka na Androidu
> Članak:

Predstavljamo 10 aplikacija namenjenih za korišćenje na sve popularnijim telefonima sa Android platformom. Aplikacije, subjektivno procenjene kao zanimljive, zabavne, a neke čak i korisne, možete instalirati na svoj telefon uobičajenim načinom preko Android Market-a, a sve navedene aplikacije su besplatne za preuzimanje i korišćenje.

Wikipedia Aplikacija Wiki Encyclopedia omogućava pristup Wikipediji formatirajući stranice za lako čitanje na telefonu. Sadrži opcije poput selektovanja i kopiranja teksta, promene veličine slova, kao i korišćenje na srpskom jeziku. https://market.android.com/details?id=uk.co.exelentia.wikipedia&feature=top-free Google Books Ukoliko čitanje na telefonu ne predstavlja problem, Google Books nudi skoro tri miliona besplatnih načina da se prekrati vreme provedeno na primer u autobusu gradskog saobraćaja. https://market.android.com/details?id=com.google.android.apps.books&feature=top-free

Google Sky Map Kad smo već kod Google-ovih proizvoda, Google Sky Map omogućava prikaz mape dela neba ka kojem je telefon usmeren. Detektujući nagib telefona, aplikacija prikazuje zvezde, sazvežđa, planete i još po nešto (sa svojim oznakama i imenima), koje se nalaze na tom delu neba. https://market.android.com/details?id=com.google.android.stardroid&feature=top-free Sattelite AR Radeći na istom principu kao Google Sky Map, Satellite AR prikazuje položaje veštačkih Zemljinih satelita poput Međunarodne svemirske stanice i drugih objekata u orbiti oko Zemlje. Sadrži i podešavanja u pogledu opcija prikazivanja različitih kategorija satelita. https://market.android.com/details?id=com.agi.android.augmentedreality Math Formulary Lak i brz pristup najčešće korišćenim matematičkim formulama iz oblasti aritmetike, algebre, analize, geometrije, trigonometrije, analitičke geometrije, pa i matematičke logike. Mana je što su objašnjenja kompletno na engleskom, dok ne postoji analogna aplikacija na srpskom. Nadamo se da aplikacija neće biti korišćena samo u hitnim situacijama na testovima i kolokvijumima. https://market.android.com/details?id=com.anjokes.apps.math.en

Mars Map Istražujte površinu Marsa korišćenjem samo mobilnog telefona. Aplikacija prikazuje detaljnu mapu crvene planete sastavljenu od satelitskih snimaka njene površine. https://market.android.com/details?id=com.atlogis.marsmap Sun and Moon Ukoliko želite da stalno budete u toku sa trenutno dešavajućim sunčevim pegama ili erupcijama, ili ukoliko jednostavno želite kul widget na desktopu, preuzmite ovu aplikaciju. Omogućeno je postavljanje svakodnevno osvežavajuće fotografije kao widget proizvoljne veličine. https://market.android.com/details?id=de.dbware.sunandmoon&feature=search_result Meteor Shower Calendar Ukoliko volite da budete u toku sa astronomskim dešavanjima, Meteor Shower Calendar postavljaće proizvoljne podsetnike na tekuće meteorske pljuskove. Uz druge dodatne opcije, ova aplikacija je i kompatibilna sa aplikacijom Google Sky, tako da može pokazati gde će se na nebu videti najviše "zvezda padalica". https://market.android.com/details?id=com.ccwilcox.meteorshower

Periodic Table Neko je mislio i na hemičare, pa će tako Periodic Table biti od odlične pomoći za one koji žele da nauče imena (sa izgovorom) elemenata periodnog sistema, a pri ruci će im se naći i osnovni podaci o svakom elementu, sa nekim zanimljivim činjenicama. https://market.android.com/details?id=com.socratica.mobile.chemistry arXiv droid Za one ozbiljnije, koji žele da budu u toku sa aktuelnim dešavanjima i otkrićima u nauci, postoji i aplikacija arXiv droid, koja predstavlja Android prilagođeni pretraživač i čitač baze podataka arxiv.org sajta. Omogućeno je preuzimanje pdf dokumenata, pa i deljenje vesti putem društvenih mreža. https://market.android.com/details?id=com.commonsware.android.arXiv&feature=search_result 
