> Izvor: B92
> Datum: sreda 1.05.2013
> Rubrika: život_nauka
> Naslov: Petnica: Nova priznanja, uprkos problemima
> Članak:

Istraživačkoj stanici Petnica kod Valjeva je krajem aprila meseca dodeljeno još jedno prestižno međunarodno priznanje - Superbrend Srbije. Pohvale stižu i iz SANU.

Na svečanoj dodeli ovog priznanja u 34 različite kategorije, bile su prisutne vodeće domaće i međunarodne kompanije. U kategoriji obrazovanja kao nacionalni, prepoznatljiv brend nagrađene, su pored Petnice i Univerziteti u Beogradu i Novom Sadu, Vojna akademija, Britanski svaet, Institut za strane jezike i Mokrogorska škola biznisa. Superbrands je osnovan 1994. godine u Velikoj Britaniji i vodeća je svetska platforma za promociju brendova koja poboljšava informisanost o brendiranju i promoviše tu oblast kroz prepoznavanje i utvrđivanje vodećih međunarodnih i lokalnih brendova u svakoj zemlji članici, kojih je danas više od 80 širom sveta. "Ovo priznanje koje Petnicu stavlja i na mapu svetski prepoznatljivih srpskih proizvoda, dolazi kao posebna podrška onome što radimo, u trenucima kada nekim činovnicima naše zemlje treba objasniti zašto je Petnica važna za budućnost Srbije" - kaže Vigor Majić, direktor Istraživačke stanice, povodom ovog priznanja. Kvalifikujući faktor koji jednom brendu daje status Superbrand upravo je kolektivno subjektivno mišljenje koje je dati brend uspeo da uspostavi među svojim klijentima i u široj javnosti. Upravo taj kolektivni doživljaj, koji se i potvrđuje kroz proces izbora za Superbrands, jeste ono što status superbrenda potvrđuje i beleži. Međutim, zajedničko iskustvo vezano za Superbrands širom sveta stalno iznova pokazuje da se pozitivni subjektivni doživljaj javnosti koji se na odnosi na određeni brend skoro bez izuzetka poklapa sa izuzetnim uspesima tog brenda i kada se radi o "golim činjenicama", kao što se može videti, između ostalog, i iz njihovog udela na tržištu, prodaje, profitabilnosti i nagrada za kvalitet stečenih u oštroj međunarodnoj konkurenciji. "Istraživačka stanica Petnica je prethodnih godina dobila mnogo značajnih priznanja u zemlji i inostranstvu, i tako pokazala da su inovativne metode rada sa mladim talentima svojevrsan brend kojim naša zemlja može da se hvali u vsetu" - dodaje direktor Majić.

U isto vreme Petnici stižu priznanja i iz Srpske akademije nauka i umetnosti (SANU), koja je nedavno u svojim prostorijama ugostila upravna tela Istraživačke stanice (Upravni odbor, Savet) na svom redovnom zajedničkom okupljanju. Tim povodom potpredsednici SANU, akademik Rakić i akademik Tasić, su dalei bezrezervu podršku obrazovnom procesu i načinu rada u Petnici. Oni su tada naglasili da SANU od samog početka stoji u potpunosti radom svojih članova u programskim komisijama, i drugim telima, zajedno sa univerzitetima iza programskih sadržaja Petnice. Komentarišući zajendičku sednicu koja je okupila preko 30 profesora univerziteta, akademika, i drugih naučnih radnika, koji sede u Upravnom odobru i Savetu, direktor Petnice Vigor Majić je rekao: "Nadamo se da svi ovi ljudi koji se ceo život bave naukom i obrazovanjem, daju dovoljan kredibilitet političarima koji ne uspevaju da razumeju Petnicu do kraja. I da će to pomoći opstanku ove institucije".
