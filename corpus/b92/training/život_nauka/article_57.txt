> Izvor: B92
> Datum: sreda 15.01.2014
> Rubrika: život_nauka
> Naslov: Kako je Asimov zamišljao 2014.
> Članak:

U članku objavljenom u Njujork tajmsu povodom Svetske izložbe 1964, legendarni pisac naučne fantastike pokušao je da zamisli kako će izgledati svet kroz pedeset godina - 2014. Dok neki smatraju da su njegova predviđanja "zastrašujuće precizna, ali pomalo depresivna", drugi i nisu toliko impresionirani, prenosi Novi Magazin.

Ogromni zidni televizori sa 3D tehnologijom, telefoni preko kojih možete da vidite sagovornika, čitanje knjiga na ekranima, ali i kolonije na Mesecu, podzemne kuće bez prozora i potpuno automatizovani automobili koji će umeti da izbegavaju jedni druge samo su neka od predviđanja koje je legendarni pisac naučne fantastike Isak Asimov pre tačno pola veka izneo za 2014. godinu. U članku objavljenom u Njujork tajmsu povodom Svetske izložbe koja se 1964-65. održavala u Velikoj jabuci pod sloganom "Mir kroz razumevanje", Asimov je pokušao da zamisli kako bi eventualno izgledao Expo 2014, a samim tim i svet kroz pedeset godina. Dok neki smatraju da su njegova predviđanja "zastrašujuće precizna, ali pomalo depresivna", drugi - poput Meta Novaka, autora popularnog sajta Paleofjučer - teško mogu da poveruju koliko su Asimovljeva razmišljanja bila konzervativna, pa čak i neoriginalna, jer se nisu mnogo razlikovala od onoga što je u to vreme već moglo da se čuje ili pročita. Gradovi pod vodom, leteći automobili, mašine koje rade umesto ljudi i polugotova smrznuta jela pedesetih i šezdesetih bili su već dobro poznati pojmovi.

Kao i sva "naučnopopularna" novinska predviđanja, i Asimovljeva su se jednim delom pokazala kao sasvim precizna, a drugim preterana, ali ono što pada u oči je da se već tada uviđalo da će se raskorak između čoveka i prirode samo produbiti. "Ono što mi prvo pada na pamet je da će ljudi nastaviti da se povlače iz prirode kako bi stvorili okruženje koje im više odgovara", započinje Asimov. "Do 2014. biće rasprostranjeni električni svetlosni paneli. Plafoni i zidovi blago će sijati u raznim bojama koje će se menjati pritiskom na dugme." Prozori će spadati u prošlost, a ako postoje biće zatamnjeni da blokiraju neprijatne sunčeve zrake. Podzemne kuće postaće uobičajene, zaštićene od vremenskih prilika, sa pročišćenim vazduhom, lako podesivom temperaturom i kontrolisanim osvetljenjem. U podzemnim gradovima povrtnjaci će bujati pod veštačkim svetlom. Kuhinje će biti automatizovane, spremati "autoobroke", zagrevati vodu i pretvarati je u kafu. Ručkovi i večere biće polugotovi i po potrebi će se uzimati iz zamrzivača.
Kao i sva "naučnopopularna" novinska predviđanja, i Asimovljeva su se jednim delom pokazala kao sasvim precizna, a drugim preterana, ali ono što pada u oči je da se već tada uviđalo da će se raskorak između čoveka i prirode samo produbiti. "Čovečanstvo će veoma patiti od dosade, bolesti koja će se iz godine u godinu sve više širiti i dobijati na intenzitetu. To će imati ozbiljne mentalne, emocionalne i sociološke posledice i rekao bih da će psihijatrija biti najbitnija medicinska specijalnost 2014"
Kao i sva "naučnopopularna" novinska predviđanja, i Asimovljeva su se jednim delom pokazala kao sasvim precizna, a drugim preterana, ali ono što pada u oči je da se već tada uviđalo da će se raskorak između čoveka i prirode samo produbiti.
"Čovečanstvo će veoma patiti od dosade, bolesti koja će se iz godine u godinu sve više širiti i dobijati na intenzitetu. To će imati ozbiljne mentalne, emocionalne i sociološke posledice i rekao bih da će psihijatrija biti najbitnija medicinska specijalnost 2014"
Što se robota tiče, oni "neće biti uobičajeni, a ni naročito dobri 2014, ali će postojati", piše Asimov. Budućnost predstavljaju kompjuteri koji će biti toliko savršeni i minijaturni da će služiti kao "mozgovi tih robota", pa je predviđao da bi IBM 2014. mogao predstaviti kućnu pomoćnicu-robota koja, iako "velika, nespretna i spora", može da čisti, posprema i rukuje raznim uređajima. Ti uređaji u domaćinstvu neće imati kablove, već će raditi na dugotrajne baterije koje će se s vremena na vreme zamenjivati kod proizvođača. Na planeti će, prognozirao je Asimov, 2014. živeti 6,5 milijardi ljudi (te 1964. populacija je iznosila tri milijarde). Oblast od Bostona do Vašingtona, najnaseljeniji predeo te veličine na zemlji, postaće jedan grad sa stanovništvom od 40 miliona. Porast populacije zahtevaće prodiranje u pustinje i polarne oblasti, a gradovi će nicati i ispod vode. U ovo vreme tehnologija će još pratiti rast broja stanovnika, ali u njenim dostignućima neće uživati baš svi - veći deo populacije sigurno neće.

U nekim delovima sveta ljudski vek će skočiti na 85 godina zahvaljujući napretku medicine i postojanju mehaničkih uređaja koji će zamenjivati srce i bubrege i popravljati zapušene arterije i pokidane nerve. Kako bi se zaustavila prenaseljenost planete svuda će se propagirati kontrola rađanja humanim metodama. Zbog velike frekvencije autoputevi će biti toliko raubovani da će biti potrebno izmisliti automobile koji će se kretati na pola metra iznad zemlje. Naročito atraktivna će biti robotizovana "lebdeća" vozila koja neće zavisiti od sporih refleksa ljudi i automatski će manevrisati u gužvi, izbegavajući jedna druge. Komunikacije će sadržati sliku i zvuk i ljudi će moći da vide sagovornika kao što ga čuju, a zahvaljujući satelitima biće omogućeno da se direktno pozove svako mesto na planeti. "Ekran će služiti ne samo da vidimo one koje zovemo, već i da pregledamo dokumenta i slike i čitamo pasuse iz knjiga", napisao je Asimov. Ljudi će komunicirati sa onima koji žive u kolonijama na Mesecu uz pomoć usklađenih laserskih zraka. Što se Marsa tiče, Asimov je i ovde ispravno smatrao da će se 2014. na Crvenu planetu spuštati samo letelice bez ljudske posade.

"Kada je reč o televiziji, obične uređaje zameniće ekrani na zidu", ali će biti providni i pokretni, pa će biti moguće trodimenzionalno gledanje programa. Kao i njegovi savremenici, Asimov je smatrao da će u 21. veku većinu poslova obavljati mašine. Ljudi će uglavnom upravljati njima, pa će i škole biti orijentisane u ovom pravcu. Učenje će se obavljati uz TV ekrane i snimljene trake, ali neće se samo promeniti način držanja nastave, već i predmeti. Svi đaci će 2014. učiti kompjutersku tehnologiju i programske jezike. "Zbog svega toga čovečanstvo će veoma patiti od dosade, bolesti koja će se iz godine u godinu sve više širiti i dobijati na intenzitetu. To će imati ozbiljne mentalne, emocionalne i sociološke posledice i rekao bih da će psihijatrija biti najbitnija medicinska specijalnost 2014. Mali broj srećnika koji će se baviti kreativnim poslom bilo koje vrste predstavljaće istinsku elitu čovečanstva, jer će samo oni činiti više nego da služe mašinama", napisao je Isak Asimov i zaključio: "Najozbiljnija spekulacija koju mogu da iznesem o 2014. je da će u društvu prinudne dokolice, najveličanstvenija pojedinačna reč u rečniku postati 'rad'." 
