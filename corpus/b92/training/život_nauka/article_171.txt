> Izvor: B92
> Datum: četvrtak 20.06.2013
> Rubrika: život_nauka
> Naslov: Otkriveno dosad nepoznato stanje materije
> Članak:

Novi tip čestice pojavio se nezavisno u dva odvojena akceleratora čestica, kažu fizičari.

Čestica sačinjena od četiri kvarka (čestice koje grade i proton i neutron) predstavlja stanje materije koje dosad nije bilo poznato. Znaci postojanja čestice uočeni su u toku eksperimenta "Bel" u Japanu i Pekinškog spektrometarskog eksperimenta (BESIII) u Kini. Naučnici još ne mogu tvrditi sa sigurnošću od čega je sačinjena ta čestica, niti da li je zaista reč o samo jednoj čestici - moguće je i da je reč o dve čestice, od kojih je svaka sačinjena od po jednog para kvarkova. U svakom slučaju, takvu materiju naučnici prvi put vide, a otkiće daje nadu da će se razjasniti prava priroda kvarkova. "Ovo će nam pomoći da shvatimo kako se materija struktuira", smatra fizičar Leo Pilonen iz Virdžinije tek i predstavnik tima "Bel" za odnose s javnošću.

I Bel i BES III sudarali su elektrone sa pozitronima kako bi stvorili moćne eksplozije u kojima se transformiše kinetička energija brzih čestica u nove oblike materije. Među raznim proizvodima tih sudara je i egzotična čestica Y(4260), otkrivena 2005. "To je vrlo zanimljiva čestica - otkrivena je, ali je nikad nismo predvideli", kaže Fred Heris, fizičar Univerziteta na Havajima i predstavnik BES III za odnose s javnošću. "To je  među elementarnim česticama". Proučavanjem raspada Y(4260) istraživači su primetili da se čestice ponekad dezintegrišu u još misterioznije - čudesne kvarkove, antičudesne kvarkove i još dva kvarka - možda gore antikvark i antikvark dole. Kvarkovi dolaze u šest karakterističnih "svojstava" - gore, dole, čudno, čarobno, dno i vrh - i svaka od tih karakteristika ima svoj antipandan. Protoni u atomima sačinjeni su od dva kvarka gore i jednog kvarka dole, dok neutroni imaju dva dole i jedan gore kvark. Još nije pronađena nijedna čestica sa četiri kvarka. Naučnici pokušavaju da otkriju načine kako se kombinuju kvarkovi različitih karakteristika u izgradnji materije. Tu oblast proučava kvantna hromodinamika (QCD) koja je još u povoju. "QCD je unela revoluciju u naše razumevanje materije, čak je dobila i Nobelovu nagradu, ali ljudi ne mogu još da obavljaju bilo kakve proračune, jer je izuzetno složena", kaže Pilonen.

Nova čestica nazvana je Z_c(3900). Fizičari ne mogu biti sigurni šta je ona i od čega je sastavljena, ali su sasvim sigurni da postoji. Eksperiment Bel pronašao je 160 čestica, a BES III 300. Oba otkrića mogu biti statistički značajna i malo je verovatno da je reč o slučajnosti. Objavljena su u junskom izdanju žurnala "Physical Review Letters".
