> Izvor: B92
> Datum: ponedeljak 24.09.2012
> Rubrika: život_nauka
> Naslov: R2D2: Najpoznatiji robot na svetu
> Članak:

Bez sumnje, opšte poznata stvar je da su najčuveniji filmski roboti svih vremena Artu Ditu i Si3pio, iz ultimativne klasične naučno-fantstične svemirske opere Ratovi zvezda, Džordža Lukasa. Tehnički govoreći, to su zapravo droidi. Mada reč droid i robot ima potpuno isto značenje, zvanična definicija droida je "mehaničko samosvesno biće, koje se od računara razlikuje u tome što poseduje potpuno samostalni metod kretnje".

Sibot Galaktika dizajn tim Ratova zvezda, opisuju droide kao "mehaničke ili elektronske konstrukcije dizajnirane tako da pomažu i služe organskom životu". Istina, u Galaktičkoj Imperiji u kojoj je radnja smeštena, ovi droidi poslušno služe svojim vlasnicima, koji su uglavnom ljudi ili bar humanoidna stvorenja. U epizodama (filmova, serija, knjiga, stripova ili video igrica) droidi su prezentovani kao generalno poslušne, matematički precizne mašine ogromnog memorijskog kapaciteta, što ih čini korisnim za najrazličitije poslove. Artu Ditu je astro droid osposobljen za upade u druge računarske sisteme, da razume govor, mada odgovara nerazumljivim ziždanjem, ali može i da lebdi pomoću malih raketa u nogama. Ima cilindrično telo na kome su raspoređeni senzori, nekoliko ruku i dodatnu alatku koja može da se koristi na nekoliko načina: za popravke svemirskih brodova, u borbama, ali i projektovanju 3D holograma. Artu Ditu je napravljen tako da hoda na dve noge ali može da se kotrlja po površin koristići i treću nogu. U toku snimanja Ratova zvezda korišćeno je nekoliko modela Artu Ditua, jedan koji je daljinski upravljan i koji je hodao na tri noge i drugi koji je zapravo bio kostim koga je nosio britanski glumac Keni Bejker, ostale modele su upravljali lutkari pomoću lutkarskih žica. Tako fantastično opremljen, Artu Ditu izgleda kao savršeni asistent. U serijalu filmova (a pojavljuje se u svim epizodama), Artu Ditu služi naizmenično Pamde Amidali, Anakin Skajvokeru i Luku Skajvokeru, pokazujući izuzetnu hrabrost u spašavanju svojih gospodara i prijatelja od mnogobrojnih opasnosti - slobodno govoreći, u proseku po epizodi ispadne bar tri puta heroj.

Među svim mogućim vrstama droida iz ovog antologijskog serijala: ubice droidi, astro droidi, mobilni više-namenski droidi u hipersvemirskom navigiranju, borbeni droidi sa slabom veštačkom inteligencijom, medicinski doridi, droidi mučitelji, droidi piloti, vrlo posebno se istakao protokolarni droid Si3pio, Artu Dituov najbolji prijatelj. Si3pio je humanoidni droid dizajniran posebno za interakciju sa organizmima i živim bićima koji imaju sposobnost govora, razumevanja i korišćenja alata. On je pre svega programiran za protokol, asistiranje u prevđenju i razumevanju običaja različitih kultura kako bi intergalaktički sastanci proticali bez većih problema, gde je njegova sposobnost tečnog komuniciranja na preko 6 miliona različitih načina od presudnog znčaja. Si3pio takođe izražava sposobnost da laže (posebno kada favorizuje jednu ljudsku grupu u odnosu na drugu), što mu svakako daje puno veću sposobnost autonomije svojih misli nego što je to zapravo dozvoljeno prema Asimovljevim Zakonima robotike. Njegova nervozna i brigama naklonjena ličnost se u mnogome razlikuje od Artu Ditua, što gledaocu posmatranje njihovog odnosa čini još zabavnijim. Si3pio je Artu Dituov stalni izvor šala, pa čak i u trenucima kada Si3pio prevodi Artuov govor publici. Ali ljubav između ova dva droida postaje potpuno očigledna onda kada Artu biva ozbiljno povređen, i kada mu Si3pio nudi svoje mehaničke delove kako bi se oporavio.
Ovaj tekst je najava današnjeg početka manifestacije "Dani budućnosti: Robotika" koja će se narednih nekoliko nedelja realizovati u Beogradu. Najčuveniji robot na svetu, humanoid ASIMO, dolazi u Beograd 24. septembra kako bi svečano otvorio ovu naučnopopularnu manifestaciju, koju organizuje Centar za promociju nauke u saradnji sa Elektrotehničkim fakultetom Univerziteta u Beogradu.
Ovaj tekst je najava današnjeg početka manifestacije "Dani budućnosti: Robotika" koja će se narednih nekoliko nedelja realizovati u Beogradu. Najčuveniji robot na svetu, humanoid ASIMO, dolazi u Beograd 24. septembra kako bi svečano otvorio ovu naučnopopularnu manifestaciju, koju organizuje Centar za promociju nauke u saradnji sa Elektrotehničkim fakultetom Univerziteta u Beogradu.
Priča o ove dve zvezde među droidima svakako podrazumeva priču o popularnosti, šou-biznisu i zabavi. Kao institucije imaginarnih robota, nije im bilo teško da se pojave u mnogim reklamama, da budu inspiracije za nove SF junake, ali i da se pojave u realnosti u obliku prenosivog hardiska, reciklažne kante za đubre pa čak i u obliku gitare. Artu Ditua možete da kupite za čak 10,000 dolara, a ta verzija je oko 40 centimetara visoka, koristi 4 duple A baterije i isto toliko D baterija, ima ruku koja može da nosi čašu, a ima i dovoljno prostora u koji iste može da odloži i ohladi. U stanju je da isprati oko 40 glasovnih komandi, pa čak i da neku izignoriše ako mu se ne sviđa. Klima glavom ali ne govori puno. Ima i nekoliko modela koji vas mogu špijunirati, projektovati vam filmove, igrati se sa vama ili vam vrlo Artuditovski doneti čašu sode. U svakom slučaju, priča o Ratovima zvezda i njihovim droidima se ne može zamisli bez priče o Artu Ditu i Si3pio-u: ova dva sada već vrlo obična droida, jednostavno dizajnirana da poslušno služe svoje vlasnike, doridi koji na kraju završe tako što po ko zna koji put spasu čitavu Galaksiju.
