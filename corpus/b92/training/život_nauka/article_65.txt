> Izvor: B92
> Datum: subota 28.12.2013
> Rubrika: život_nauka
> Naslov: Koje je boje zapravo Sunce?
> Članak:

NASA je nedavno objavila poučan i zabavan video putem kojeg objašnjava koje se sve talasne dužine, nevidljive golim okom, mogu videti teleskopom.

Novi video NASA-e pokazuje kako se razne talasne dužine Sunčeve svetlosti mogu prikazati tako da ih vidi i običan posmatrač. Te su talasne dužine u SDO-u (Solar Dynamics Observatoryju) pretvorili u slike koje ljudi mogu videti, a svetlost je obojena u spektru duginih boja. Gledajući video možete primetiti kako se isti deo Sunca pojavljuje u različitim bojama. To se događa jer svaka talasna dužina prikazuje Sunčevu materiju pri određenoj temperaturi. Različite talasne dužine daju nam informacije o različitim satavima Sunčeve površine i atmosfere, a naučnici su ih iskoristili kako bi obojili celu sliku i zvezde koja se stalno menja. Ovaj video daje novi uvid u materiju zvezde zbog koje je život na našoj planeti moguć.
