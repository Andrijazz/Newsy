> Izvor: B92
> Datum: četvrtak 7.06.2012
> Rubrika: život_nauka
> Naslov: Tranzit Venere iz Srbije (VIDEO)
> Članak:

Ovoga puta nije bilo sklanjanje u podrume niti spuštanje roletni zbog "malog pomračenja" Sunca. Većinom zbog toga što su stanovnici Srbije spavali, jer je bila rana zora, ali i zbog toga što su sada svi svesni da je to prirodna pojava od koje ne treba bežati.

zora, ali i zbog toga što su sada svi svesni da je to prirodna pojava od koje ne treba bežati. Prelazak planete Venere preko Sunčevog diska, je pojava u astronomiji, koja se naziva tranzit. I planeta Merkur može preći preko diska naše zvezde, jer su one tzv. unutrašnje planete, i mogu se naći na svojoj putanji, između Zemlje i Sunca. Slično Mesecu, ove planete tada zaklanjaju deo Sunčevog diska, pa stoga možemo tranzit nazvati i "malo pomračenje". Za razliku od planeta Mesec je dosta krupniji na nebu, pa on može u velikom procentu ili potpuno da zakloni Sunčev disk, dok to male planete ne mogu. Zbog toga ukoliko ne znate za tranzit nećete ni primetiti da se nešto dešava. Međutim ako znate da će se ta pojava desiti, i ako sa sobom imate ili specijalne filtere za posmatranje Sunca, ili nagaravljeno staklo, ili crni deo negativa filma, ili obican CD, i ako Sunce posmatrate kroz ovu zaštitu, videćete crni kružić kako prelazi preko diska Sunca. Vreme u Srbiji nije bilo svima naklonjeno za posmatranje tranzita. Sever zemlje je imao vedro nebo, dok je iznad Beograda i južnije vreme bilo oblačno do pred sam kraj tranzita, kada se Sunce pojavilo između oblaka bar na kratko. Astronomi su širom zemlje organizovali svoja posmatranja, i pripremali svoje teleskope i kamere da zabeleže ovaj retki feonomen. Tranzit Venere je počeo još dok je za nas Sunce bilo ispod horiznota, tako da je tranzit već trajao kada je sunce u 4:53. Prelazak Venere preko Sunčevog diska je trajalo sve do 6:55, po našem vremenu. Pored lepote samog fenomena, tranziti se mogu koristiti i za korigovanje proračuna kretanja planeta, na osnovu trenutaka kontakta sa ivicom Sunčevog diska i trajanja samog tranzita. Profesionalni srpski astronomi su tranzit posmatrali sa novootvorene Astronomske stanice na planini Vidojevica kod Prokuplja, odakle su organizovali i prenos preko interneta uživo. Tako su i svi oni koji nisu imali vedro vreme, ili način da bezbedno posmatraju Sunce, mogli uživo da prate ovu pojavu.
