> Izvor: B92
> Datum: utorak 27.11.2012
> Rubrika: život_nauka
> Naslov: Astronautkinja "sletela" u Petnicu
> Članak:

Istraživačka stanica Petnica je danas bila domaćin jednog veoma posebnog događanja. Astronautkinja NASA Marša Ajvins je svoju posetu Srbiji otpočela upravo ovde, razgovarajući sa talentovanim učenicima iz cele naše zemlje, koji vole prirodne nauke.

Astronautkinja Ajvans je svoju posetu Petnici otpočela obilaskom novoizgrađenog kompleksa, posetom laboratorijama i biblioteci. Zatim je razgovarala sa upravom Petnice o značaju naučnog obrazovanja u 21. Veku. Pred oko 150 polaznika svih programa u Petnici, ali i zainteresovanih srednjoškolaca iz Valjeva, Marša Ajvins je zatim održala predavanje koje je ostavilo sve prisutne bez daha. Govorila je o napornom uzletanju, o svojim prvim utiscima kada je izašla u orbitu, o tome kako Zemlja izgleda iz svemira. Ali je govorila i o tome kako se astronauti hrane, kako idu u wc, kako spavaju, kako rade... Gospođa Ajvans je nakon izlaganja o astronautici, astronomiji, nebeskim telima koja se mogu istraživati, govorila i o tome kako bi izgledalo živeti i raditi na Mesecu, i na Marsu. Predavanje je zaključila da "Svemir treba istraživati ne zato što je interesantan i lep, već zato što ga moramo istraživati."
Gospođa Ajvans je na kraju posete poručila da je za našu zemnlju veoma važno što postoji mesto kao Petnica, jer tako mladi mogu da nauče mnogo, i posle postanu motor razvoja nauke i industrije.
Gospođa Ajvans je na kraju posete poručila da je za našu zemnlju veoma važno što postoji mesto kao Petnica, jer tako mladi mogu da nauče mnogo, i posle postanu motor razvoja nauke i industrije.
Mnogobrojna pitanja ljubopitljivih srednjoškolaca, vreme provedeno sa astronautkinjom duplirali. A na kraju je usledilo fotografisanje i uzimanje autograma. Neki od slušalaca su oduševljeno podelili utiske sa nama. "Sjajno je bilo slušati nekoga ko je bio stvarno u svemiru. Nekako kao da smo i mi sami podelili sada to iskustvo. Ovo me podstiče da sada još više radim i učim", kaže petnički polaznik Boris Majić. Student astronomije Stanislav Milošević, koji je specijalno zbog predavanja došao iz Beograda u Petnicu, kaže da je predavanje veoma poučno. "Pogotvo što kroz lično iskustvo i impresije možemo da dožuivimo bestežinsko stanje. Da shvatimo kako se stvarno tela ponašaju kada nema gravitacije. " Iz uprave Istraživačke stanice Petnica kažu da je cilj ovog gostovanja bio da se mladi podstaknu na dalji rad i napredovanje. "Želeli smo da iz prve ruke čuju kako izgleda raditi i boraviti u svemiru, a ne samo da im to prepričavamo. Važno je da mladi imaju priliku da nauku dožive što je praktičnije moguće", kažu u Petnici.
