> Izvor: B92
> Datum: petak 1.02.2013.  
> Rubrika: sport_tenis
> Naslov: DK: Novak siguran, Srbija vodi 2-0
> Članak:

Teniska reprezentacija Srbije vodi protiv Belgije u gostima sa 2-0 u pobedama posle prvog dana 1. kola Svetske grupe Dejvis kupa.
Prvog dana selekciju Srbije su na korak od pobede doveli Viktor Troicki i Novak Đoković.
Troicki je u prvom meču posle velikog preokreta pobedio najboljeg belgijskog tenisera Davida Gofana sa 3:2 (1:6, 3:6, 7:6(5), 6:4, 6:4). U drugom meču Novak nije imao nikakvih problema protiv Olivijea Rohusa i slavio je sa 6:3, 6:2, 6:2.
Duel dve reprezentacije nastavlja se u subotu od 14h mečom dublova u kojem Nenad Zimonjić i Troicki igrati sa Stivom Darsisom i Robenom Bemelmansom. Ukoliko Troicki i Zimonjić pobede Srbija će već posle drugog dana obezbediti plasman u četvrtfinale. U nedelju su na programu preostala dva singl meča. Pobednik meča između Belgije i Srbije u četvrtfinalu Dejvis kupa sastaće se sa boljim iz susreta Sjedinjenih Država i Brazila.
Novak je prvi meč na šljaci još od finala Rolan Garosa priošle godine počeo maestralnim servisima. U prva dva servis gema nije izgubio nijedan poen, a odservirao je u tom periodu čak četiri as udarca. Rohus je međutim jedan od retkhih tenisera koji ima pozitivan međusobni skor sa Đokovićem (3-2). Belgijanac je takođe dobrim servisima otvorio meč, pa u prvih pet gemova nije bilo brejka (3:2 za Novaka). Srpski teniser imao je određenih problema sa podlogom kao što se i očekivalo, ali je u šestom gemu odigrao nekoliko sjajnih bekhenda i stigao je do prvog brejka koji je lako potvrdio za vođstvo od 5:2. Imao je najbolji svetski teniser u osmom gemu dve vezane set lopte nakon nekoliko sjajnih riterna, ali Rohus je dobio četiri vezana poena, pa je Đoković do vođstva u setovima stigao u devetom gemu (6:3). Srpski teniser u prvom setu je odservirao čak osam as udaraca. Druygi set bio je sličan prvom. U prva četiri gema nije bilo brejkova iako je Novak u trećem gemu propustio jednu brejk šansu. Propušteno je nadoknadio u nastavku drugog seta pošto je od rezultata 2:1 za Rohusa Đoković dobio pet vezanih gemova (ddva brejka) i došao na set od pobede (6:2). U trećem setu nije bilo nikakve dileme. Đoković je lako dolazio do poena i gemova, pa je meč završio u velikom stilu, dobivši 11 od poslednjih 13 gemova.
Srpski teniser Viktor Troicki pobedio je Belgijanca Davida Gofana sa 3:2 u setovima, posle velikog preokreta i doneo Srbiji vođstvo od 1-0. Viktor je izgubio prva dva seta sa 6:1 i 6:3, ali je onda zaigrao mnogo bolje i uspeo, posle velike borbe, da dobije naredna tri seta 7:6, 6:4, 6:4.Gofan je mnogo bolje ušao u meč i lako stigao do prednosti od dva seta. Međutim, naš teniser se nije dao, dobio je treći set u taj-brejku, da bi mu u naredna dva bio potreban po brejk za veliki preokret i pobedu od 3:2. Troicki je na samom startu meča osvojio samo jedan poen i lako je prepustio svoj servis gem Gofanu, koji je tako poveo sa 1:0, a potom sigurno duplirao svoju prednost. Srpski teniser je odmah potom bez izgubljenog poena došao do prvog gema na meču, ali je Belgijanac bio sigurniji i već u petom gemu je osvojio novi brejk za 4:1. Gofan je nastavio agresivno, Viktor je za to vreme grešio, i belgijski teniser je lako osvojio prvi set sa 6:1 trećim brejkom. Viktor je u prvom gemu drugog seta zahvaljujući greškama Gofana došao do brejka, ali je Belgijanac odmah uzvratio istom merom. Obojica su osvojili naredna dva servis gema, da bi pri vođstvu 3:2 Gofan zahvaljujući greškama Troickog, posebno posle drugog servisa, imao dve brejk prilike, ali se Viktor odbranio za novo izjednačenje. Belgijanac je nastavio u istom ritmu i uz jedan brejk već u devetom gemu odservirao za 2:0 u setovima. Troicki je bolje počeo treči set. Srpski teniser je dobio prvi servis gem da bi već u narednom napravio brejk. Gofan se mučio sa servisom i duplom servis greškom dao Troickom brejk priliku koju je Viktor iskoristio odigravši odličan volej na mreži. Uspeo je naš reprezentativac da spasi nekoliko brejk šansi u sledećem servis gemu i dođe do vođstva od 3:0. Posle tri gema u kojima su teniseri držali svoj servis, Gofan je u sedmom gemu uzvratio brejkom a potom i sigurnim forhendima izjednačio rezultat na 4:4. Belgijanac je nastavio sa sjajnom igrom a posebnu štetu nanosio je riternom iz bekenda. Došao je do nove brejk lopte, odmah je iskoristio i produžio seriju osvojenih gemova na pet. U narednom gemu Gofan servira za pobedu. Napravio je belgijski reprezentativac nekoliko grešaka u narednom gemu i dozvolio Viktoru da se vrati u meč. Troicki je to iskoristio, osvojio sledeći gem i poveo sa 6:5. Sigurnom igrom Gofan je stigao do 6:6 pa je treći set otišao u taj brejk. Trinaesti gem bolje je otvorio naš teniser, poveo sa 2:1, ali je onda usledio pad u njegovoj igri što je Belgijanac iskoristio i poveo sa 5:2. Tada se desila interesantna situacija, Viktor je odigrao forhend, Gofan je čekao da lopta izađe u aut, ali je ona završila na liniji. Troicki je posle toga uspeo da dobije sve poene do kraja taj brejka, napravio preokret i stigao do 2:1 u setovima.
Nastavio je Troicki u istom stilu u četvrtom setu, što mu se isplatilo već u trećem gemu kada je stigao do brejka. Međutim, ponovo dolazi do pada koncentracije u njegovoj igri i Gofan vraća izgubljeno iskoristivši treću brejk priliku. Posle nekoliko mirnih gemova, Troicki u devetom gemu stiže do novog brejka i prilike da servira za izjednačenje. Gofan je napravio nekoliko grešaka koje su našem teniseru donele dve vezane brejk šanse, a Viktor je iskoristio prvu ponovo greškom Belgijanca iz forhenda. To je ujedno bila i četvrta uzastopna iskorišćena brejk lopta Viktora Troickog. U narednom gemu odličnim servisima je gradio napade koje je završavao na mreži i Srbiji doneo izjednačenje u setovima. Napravio je Viktor pritisak na servis Gofana već u prvom gemu odlučujućeg seta, ali je mladi Belgijanac uspeo da se izvuče i povede sa 1:0. U narednom gemu, bilo je dosta problema za našeg tenisera. Gofan je imao 15:40, ali je Viktor uspeo da se vrati i spasi brejk lopte. Nastavio je Belgijanac da pritiska, ali je Troicki sačuvao smirenost i uspeo, prevashodno dobrim servisima, da stigne do 1:1. Naredna dva gema protekla su bez većih uzbuđenja na servis dvojice tenisera. Prvo je Gofan bez većih problema došao do prednosti od 2:1, da bi Viktor uzvratio istom merom, iako je Belgijanac bio samo na poen od đusa. Nastavlja se igra gem za gem u odlučujućem setu. Gofan je lagano stigao do 3:2, da bi u narednom gemu Troicki dobrom igrom na mreži i preciznim servisima, ekspesno stigao do 3:3. Ne posustaje Belgijanac, ali ne da se ni Srbin. Gofan je, kao i u većem delu petog seta, lako došao do 4:3, da bi Viktor servisom od 232 kilometra na čas, stigao do novog izjednačenja - 4:4. U devetom gemu odlučujućeg seta Viktor stiže do brejka. Uzeo je Srbin prvi poen u gemu, da bi Gofan uzeo naredna dva, ali Viktor se nije dao i uspeo je da iskoristi prvu brejk loptu za 5.4. Viktor je dobro otvorio gem za pobedu, Gofan se vratio na 30:30, ali je naš teniser 15. asom stigao do prve set-meč lopte. Uspeo je Viktor da iskoristi prvu prliku i da donese Srbiji prednost od 1:0 u duelu sa Belgijom.
