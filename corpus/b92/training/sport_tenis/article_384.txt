> Izvor: B92
> Datum: subota 2.03.2013.  
> Rubrika: sport_tenis
> Naslov: Izner u polufinalu Delrej Biča
> Članak:

Amerikanac Džon Izner plasirao se u polufinale ATP turnira u Delrej Biču pošto je savladao južnoafričkog tenisera Kevina Andersona sa 6-2, 7-6 (7-1).
Protivnik Izneru u polufinalu biće Francuz Eduard Rože Vaselan koji je pobedio Rikardasa Berankisa iz Litvanije sa 6-4, 6-3.
U drugom polufinalu sastaće se Nemac Tomi Has i Ernests Gulbis iz Litvanije. Has je bio bolji od Ivana Dodiga iz Hrvatske, 7-6 (8-6), 2-6, 6-1, dok je Gulbis pobedio Španca Danijela Munjoza sa 6-1, 6-4.
Nagradni fond na turniru u Delrej Biču iznosi 455.755 dolara.
