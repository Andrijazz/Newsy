> Izvor: B92
> Datum: petak 22.02.2013.  
> Rubrika: sport_tenis
> Naslov: Novak spojio odbojku i tenis
> Članak:

Kako izgleda kada se pomešaju odbojka na pesku i tenis? Upravo ova dva sporta spojio je najbolji svetski teniser Novak Đoković.
Novak je zajedno sa svojim timom igrao odbojku sa reketima i teniskim lopticama na pesku.
Na jednoj strani su bili Đoković i Vemić, a na drugoj Marijan Vajda i Gordon Juling koji je već godinama Đokovićev domaćin tokom US opena. Ovaj snimak nastao je na Julingovom imanju u Nju Džersiju.
U svakom slučaju su se dobro zabavili, a kao što je napisao Vemić, koji je i okačio ovaj snimak, smeh i zabavljanje doprinnose i boljem igranju tenisa. To nije prvi put da Vemić i Đoković igraju zanimljive 'igrice', a prethodno su odigrali neverovatan poen u mini-tenisu.
Novak se inače nalazi u Dubaiju gde u ponedeljak počinje takmičenje na jakom turniru serije 500 na kojem će učestvovati i Rodžer Federer. Srpski teniser je u petak u Dubaiju učestvovao i u spašavanju kornjače Leonarda. "Danas sam učestvovao u programu čiji je cilj da rehabilituje, spasi i vrati u more povređene kornjače. Naučio sam i to da neke njihove povrede uglavnom nastaju kao posledica naše nesmotrenosti: kada se upetljaju u ribarsku mrežu, ili ih zakače čamci i jet-ski, a nekad ih i ribari direktno povrede... Drago mi je da sam bio u prilici da pomognem :) Prelepo iskustvo! Na ovoj slici pažljivo podižem Leonarda, koji ima 30kg da ga vodim na "plivanje" :)".
