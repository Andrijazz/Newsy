> Izvor: B92
> Datum: četvrtak 7.02.2013.  
> Rubrika: sport_tenis
> Naslov: Novak ne ide kod Kusturice
> Članak:

Najbolji svetski teniser Novak Đoković otkazao je zbog bolesti posetu Mokroj Gori i "Andrićgradu" u Višegradu.
"Virus i premor učinili su svoje. Čuo sam se sa Emirom i jako mi je žao što sam sprečen. Prvom sledećom prilikom ispuniću obećanje i posetiću Mokru Goru i Andrićgrad", rekao je Đoković.
Srpski teniser trebalo je da poseti Drvengrad na Mokroj Gori, a potom u petak i Andrićgrad čiji je idejni tvorac poznati režiser Emir Kusturica.
U planu je bilo da Kusturica šestostrukom gren slem šampionu dodeliti ključeve "Andrićgrada" kao počasnom građaninu grada od kamena, posvećenog čuvenom srpskom piscu i dobitniku Nobelove nagrade. Prvi reket sveta u sredu je posetio osnovnu školu za decu sa posebnim potrebama "Anton Skala", i uručio im pomoć od 5,5 miliona dinara.
