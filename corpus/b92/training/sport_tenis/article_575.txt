> Izvor: B92
> Datum: petak 26.04.2013.  
> Rubrika: sport_tenis
> Naslov: Ivanovićeva poražena od Šarapove
> Članak:

Srpska teniserka Ana Ivanović poražena je od Ruskinje Marije Šarapove sa 2:1 (7:5, 4:6, 6:4) u četvtfinalu turnira u Štutgartu.
Pobednicu u borbi za finale očekuje meč sa Nemicom Anđelikom Kerber, koja je pobedila Jaroslavu Švedovu iz Kazahstana sa 6:3, 7:6 (7:2).
Turnir u Štutgartu igra se za nagradni fond od 800.000 dolara, a titulu brani Marija Šarapova.
Tok meča: Prvi set je bio veoma ujednačen, viđen je po jedan brejk na obe strane, pa je rezultat 4:4. Pored toga Ivanovićeva je imala još dve brejk šanse koje nije iskoristila. Dobro se kretala, uz dobar prvi servis koji joj je doneo dosta poena. U nastavku je srpska teniserka prokockala 40:15, pa je Šarapova imala brejk loptu, ali je Ana uspela da ostane u gemu i drugim asom dođe do 5:4. Gem za ostanak u setu Ruskinja je dobila bez izgubljenog poena, a nakon toga uzela još jedan brejk. Servirala je za prvi set, Ana je spasla prvu set loptu, ali drugu nije pa je Šarapova posle 48 minuta igre povela 1:0. Istim ritmom tekao je drugi set, nije bilo brejka, sve do rezultata 5:4 za Srpkinju. Ana nije uspela da dođe do brejka u prvom gemu. Šarapova je servirala za ostanak u setu, Ivanovićeva je dobrom igrom uspela da dođe do set lopte, i izjednačila nakon duple servis greške Ruskinje. Na solidnom nivou je održavala prvi servis, dok je Šarapova u drugom setu napravila tri duple servis greške, a jedna ju je i koštala seta. Nešto duža pauza između setova kao da je poremetila srpsku teniserku, a Šarapova osvaja tri uzastopna gema. Njenu seriju prekida Ivanovićeva bez izgubljenog poena, ali Ruskinja uzvraća brejkom na isti način. Ana je uspela da se vrati u meč, ali nedugo zatim Šarapova stiže do dve meč lopte koje je srpska teniserka sačuvala. Ipak treću priliku koristi ruska teniserka i posle dva sata i 16 minuta igre stiže do pobede.
