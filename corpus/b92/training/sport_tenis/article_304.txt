> Izvor: B92
> Datum: petak 22.02.2013.  
> Rubrika: sport_tenis
> Naslov: Nadal: Ne mogu sa Top 3, za sada
> Članak:

Španski teniser Rafael Nadal rekao je da sigurno neće ranije od očekivanog okončati karijeru zbog hroničnih problema sa kolenom.
"Moj san jeste da mi koleno bude u savršenom stanju i da mogu da treniram koliko hoću. Onda želim još mnogo nedelja da se takmičim na najvišem nivou. Ukoliko mi koleno izdrži, nadam se da ću se boriti za titule još mnogo godina. To je nešto što bi me ponovo učinilo srećnim“, dodao je Nadal.
"Samo želim da mi koleno bude u redu - to je moj cilj. Uveren sam da mogu da se oporavim", dodao je 26-godišnji Španac. Na pitanje kolike su šanse da se vrati u Top 3, Nadal je odgovorio: "Pre dve nedelje bilo je nezamislivo da dobijem Nalbandijana. Pre tri nedelje bilo je nemoguće da razmišljam o osvajanju titule. Posle tri nedelje, uradio sam sve to. Da pobedim Marija, Federera ili Đokovića nije nemoguće, ali jako je teško da se to dogodi u ovom trenutlu. Ali nikada se ne zna šta može da se dogodi za tri nedelje ili mesec dana".
