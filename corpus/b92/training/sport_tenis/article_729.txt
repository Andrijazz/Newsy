> Izvor: B92
> Datum: sreda 19.06.2013.  
> Rubrika: sport_tenis
> Naslov: Pašanski bez Vimbldona ove godine
> Članak:

Srpski teniser Boris Pašanski nije uspeo da se plasira u glavni žreb Vimbldona, pošto je poražen u poslednjem kolu kvalifikacija.
Pašanski je izgubio od Japanca Goa Soede sa 6:2, 6:2, 6:4.
Posle poraza Pašanskog, Srbija je ostala na trojici predstavnika u muškom singlu na trećem Gren slemu sezone.
Boje Srbije na najprestižnijem teniskom turniru na svetu braniće prvi reket sveta Novak Đoković, Janko Tipsarević, koji je postavljen za 14. nosioca, i Viktor Troicki. Vimbldon će trajati od 24. juna do 7. jula, a moći ćete da ga pratite u direktnim prenosima na televiziji B92. Žreb u obe konkurencije biće obavljen u petak.
