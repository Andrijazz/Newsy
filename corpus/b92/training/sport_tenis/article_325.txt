> Izvor: B92
> Datum: nedelja 24.02.2013.  
> Rubrika: sport_tenis
> Naslov: Prvenac Erakovićeve u Memfisu
> Članak:

Novozelanđanka Marina Eraković došla je do prve titule u karijeri, pošto joj je Sabina Lisicki iz Nemačke predala finalni meč u Memfisu posle prvog seta.
Erakovićeva je u prvom setu odigrala odlično, dva puta je oduzela servis Nemici, i dobila ga sa 6:1, ali je odmah potom usledila predaja Lisicki.
Nemačka teniserka je kao razlog takve odluke navela bolest.
24-godišnja Erakovićeva prošle godine je u finalu Memfisa izgubila od Šveđanke Sofije Ardvison, dok je prethodno poražena u borbi za titulu u Kvebeku. Do prve titule u karijeri je došla u svom trećem finalu. Zahvaljujući trijumfu u Memfisu, Erakovićeva je zaradila 40.000 dolara, dok je Lisicki dobila ček na upola manji iznos.
