> Izvor: B92
> Datum: ponedeljak 22.04.2013.  
> Rubrika: sport_tenis
> Naslov: RG: Nadal preko reda u Top 4?
> Članak:

Rafael Nadal trenutno je peti teniser sveta, ali postoji mogućnost da na Rolan Garosu bude među prva četiri nosioca.
Gi Forže, član organizacionog odbora Rolan Garosa, kaže da bi čelnici turnira trebalo da iskoriste svoje diskreciono pravo i da stave Nadala među prva četiri nosioca kako bi se izbegao eventualni okršaj sa Đokovićem već u četvrtfinalu. „U pravilima jasno piše da GS turnir imaju pravo da menjanju raspored nosilaca u zavisnosti od situacije igrača. Vimbldon je to činio u prošlosti“, kaže Forže.
I zaista, na Vimbldonu se, osim zvaničnom ATP listom, vode i rezultatima igrača prethodnih sezona na travnatim podlogama, pogotovo na Vimbldonu. "U narednih nekoliko nedelja moći ćemo da vidimo Nadala i Đokovića u finalima velikih turnira i bila bi prava šteta da na Garosu igraju već u četvrtfinalu. Zato bi mi bilo logično da se promeni raspored nosilaca", dodao je Forže. S obzirom da je Nadal prošle godine osvojio titule u Rimu i Barseloni, teško će do 26. maja i početka Rolan Garosa prestići četvrtoplasiranog Davida Ferera. Jedini prostor za nove poene Nadal ima u Madridu, gde je ispao u osmini finala. Kakvo je Vaše mišljenje - da li bi Nadala trebalo da  među prva četiri nosioca na RG?
