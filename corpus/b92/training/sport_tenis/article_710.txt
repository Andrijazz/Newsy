> Izvor: B92
> Datum: nedelja 16.06.2013.  
> Rubrika: sport_tenis
> Naslov: Hantuhova zaustavila Donu Vekić
> Članak:

Danijela Hantuhova osvojila je titulu na WTA turniru u Birmingemu, pošto je u finalu savladala 16-godišnju Hrvaticu Donu Vekić sa 7:6 (7-5) 6:4.
Slovakinja, koja je trenutno tek na 60. mestu na svetu, osvojila je šestu titulu u karijeri, a prvi na travi.
Na terenima Ol Ingland Klaba 30-godišnja Hantuhova samo je jednom stigla do četvrtfinala (2002).

„Nikada nisam mogla da zamislim da ću igrati sa teniserkom 14 godina mlađom od mene. Dona ima neverovatnu budućnost“, izjavila je Hantuhova.
Sa druge strane, mlada Vekićeva izgubila je i drugo WTA finale (posle Taškenta), ali sada je igrala mnogo bolje i malo je nedostajalo da osvoji prvi set. Ni Hantuhova ni Vekićeva neće biti nositeljke na Vimbldonu, pa će predstavljati veoma opasne protivnice u ranim rundama.
