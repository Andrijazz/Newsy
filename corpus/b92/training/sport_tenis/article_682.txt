> Izvor: B92
> Datum: četvrtak 13.06.2013.  
> Rubrika: sport_tenis
> Naslov: Jankovićeva u polufinalu Nirnberga
> Članak:

Srpska teniserka Jelena Janković plasirala se u polufinale WTA turnira u Nirnbergu pobedom nad Lurdes Dominges Lino.
Jankovićeva je slavila rezultatom 2:0 (6:4, 6:0) posle 80 minuta igre.
U prvom setu viđeno je čak pet brejkova. Jelena je odlično otvorila duel i povela sa 3:0, ali se Španjolka vratila. Jankovićeva je ponovo stigla do brejka za 4:2, koji je držala sve do gema za set.
Ponovo je Dominges Lino vratila brejk, ali je srpska teniserka ponovo oduzela servis protivnici što je bilo dovoljno za vođstvo od 1:0 u setovima. Drugi set doneo je znatno manje neizvesnosti. Jankovićeva je posle velike borbe napravila prvi brejk i tu definitivno prelomila meč. Naša teniserka je dobila sve gemove fo kraja meča i osigurala plasman u narednu rundu. Protivnica Jeleni Janković u borbi za finale biće Adrea Petković koja je u tri seta bila bolja od Anike Bek - 4:6, 6:3, 7:5. Turnir u Nirnbergu igra se za ukupan nagradni fond od 235.000 dolara. Na turniru u Birmingemu, Bojana Jovanovski poražena je od Sorane Kirstee.
