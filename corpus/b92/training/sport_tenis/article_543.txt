> Izvor: B92
> Datum: subota 20.04.2013.  
> Rubrika: sport_tenis
> Naslov: Poraz Bojane, Nemačka izjednačila
> Članak:

Bojana Jovanovski poražena je od Anđelike Kerber u drugom meču dana u meču FED Kupa između Srbije i Nemačke sa 2:0 (7:5, 6:2).
Rezulat nakon prvog dana je 1:1, jer je Ana Ivanović prvi bod Srbiji donela pobedom nad Monom Bartel sa 2:1.
Duel Nemačke i Srbije igra se u "Porše Areni" u Štutgartu, a opstanak u Svetskoj grupi izboriće reprezentacija koja ostvari tri pobede.
Ana Ivanović je Monu Bartel u neizvesnom meču pobedila sa 2:1 (7:6, 2:6, 6:2). Drugog dana takmičenja, u nedelju od 11 sati, na programu su mečevi Kerber - Ivanović i Bartel - Jovanovski, a zatim i dubl u kome će se sastati Sabine Lisicki/Ana Lena Gronefeld i Vesna Dolonc/Aleksandra Krunić. Bojana je imala šasnu u prvom setu, pružila je jak otpor protivnici, uspela da nadoknadi brejk zaostatka, ali je domaća teniserka osvojila prvi set sa 7:5. Nemica je dominirala tokom drugom seta, iako je Bojana igrala požrtvovano, i bez problema osvojila drugi set sa 6:2. Tok meča: Na samom početku deluje da će se voditi neizvesna borba, iako pozicija na WTA lisiti to ne govori, jer je srpska teniserka 44. teniserka sveta, dok je Nemica na šestoj poziciji. Uz dosta muke Jovanovski osvaja prvi gem na meču. Imala je i šasne za brejk u nastavku, ali je posle četiri gema rezultat nerešen 2:2. Kerber oduzima servis protivnici, pre svega zahvaljujući greškama srpske teniserke. U nastavku su obe teniserke bile sigurne na svoj servis, pa je rezultat 4:3. Naredni gem je Kerber dobila bez izgubljenog poena, pa će Jovanovski servirati za ostanak u setu. Lako se istopila Bojanina prednost 40:0, ali sa dva direktna poena srpska teniserka produžava prvi set. Bojana je dobro odigrala veoma važan gem, strpljivo čekala šansu i vratila brejk za 5:5. Ipak to je bilo sve što je srpska teniserka pružila u prvom setu, Kerber osvaja dva uzastopna gema za vođstvo u setovima posle 52 minuta igre. Drugi set je počeo sa po jednim brejkom na obe strane. Jovanovski je pružala jak otpor protivnici, ali Kerber osvaja dva uzastopna gema, iako je srpska teniserka imala priliku još jednom da vrati brejk. Dobar servis pomaže Bojani da peti gem dobije bez izgubljenpog poena. Kerber je do kraja igrala sve sigrunije, lako osvajala poene i psole sat i 20 minuta igre došla do tri meč lopte, iskoristila drugu i donela izjednačenje svom timu.
