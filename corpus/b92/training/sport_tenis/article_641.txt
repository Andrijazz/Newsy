> Izvor: B92
> Datum: utorak 21.05.2013.  
> Rubrika: sport_tenis
> Naslov: RG: Uspešan start Lajovića
> Članak:

Srpski teniser Dušan Lajović uspešno je započeo kvalifikacije za drugi Gren slem sezone Rolan Garos.
Lajović je u prvom kolu lako savladao domaćeg takmičara Žila Marija sa 6:0, 7:5.
Naredni rival Lajoviću na putu ka glavnom žrebu u Parizu biće bolji iz duela 16. nosioca u kvalifikacijama Metjua Ebdena i Rusa Konstantina Kravčuka.
Da bi obezbedio plasman u glavni žreb Rolan Garosa Lajović će morati da prođe tri kola kvalifikacija. Turnir u Parizu igra se od 26. maja do 9. juna, a titulu brani Rafael Nadal.
