> Izvor: B92
> Datum: subota 12.01.2013.  
> Rubrika: sport_tenis
> Naslov: Novak i zvezde za decu u Melburnu
> Članak:

Australijan Open zvanično počinje u ponedeljak, ali su tereni u Melburnu već u subotu bili prepuni, pošto su najveće zvezde igrale za decu.
Zvezde je na „Teniskom danu dece“ predvodio Novak Đoković, a njemu su se pridružili i Ana Ivanović, Viktorija Azarenka, Serena Vilijams, Rodžer Federer i Žo-Vilfred Conga.
Susret je imao egzibicioni karakter, ali je uz sjajnu zabavu viđeno i dosta odličnih teniskih poteza po kojima su najbolji teniseri i teniserke današnjice poznati.
Klince je najviše zabavio Novak Đoković, koji je na "Rod Lejver areni" zaigrao uz planetarni hit "Gangnam style", a pošto su i ljudi na tribinama učinili isto, na kraju mu se pridružila i Serena. Kako je sve izgledalo možete da vidite i sami...
