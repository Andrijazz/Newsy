> Izvor: B92
> Datum: nedelja 17.02.2013.  
> Rubrika: sport_tenis
> Naslov: "Novak nivo iznad Marija i Rodžera"
> Članak:

Američki teniser Majkl Rasel oduševljen je Novakom Đokovićem, za kojeg kaže da je tenis podigao na viši nivo.
"Novak pomalo igra kao Agasi, diktira ritam u poenima i imate osećaj da nemate prostora za disanje, ali on istovremen servira bolje od Agasija. Ali njegov ritern je ubedljivo najbolji – pravi vinere posle prvih servisa. Razgovarao sam sa trenerom Rajana Herisona posle njegovog meča sa Novakom u Melburnu – Rajan je pogodio 70% prvih servisa, a izgubio je i 6:1, 6:2, 6:3“.
"Novakovi riterni idu brzinom od 177 km/h, mislim da je on trenutno na višem nivou od Marija, Federera i Rafe. Zastrašujuće u vezi sa Novakom jeste to što on ima prostora za napredak - ima mnogo prilika da krene na mrežu, ali toliko je dobar sa osnovne linije da može da pošalje lopticu u jedan ugao, onda da sačeka da mu se vrati, pa da je smesti u drugi ugao. Može brže da završava poena, ali neću mu to reći", rekao je 34-godišnji Rasel uz osmeh. Rasel je najpoznatiji u teniskom svetu po meču sa Gustavom Kuertenom na Rolan Garosu 2001. godine, kada je protiv Brazilca vodio sa 2:0 i 5:3 u trećem setu, da bi onda propustio meč loptu i izgubio meč. Kuerten je potom osvojio titulu, a Đokoviću jedino još Rolan Garos nedostaje da kompletira Gren slem.
