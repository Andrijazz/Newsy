> Izvor: B92
> Datum: subota 20.04.2013.  
> Rubrika: sport_tenis
> Naslov: Lajović bez finala u Rimu
> Članak:

Srpski teniser Dušan Lajović nije uspeo da se plasira u finale čelendžer turnira u Rimu, pošto je u polufinalu izgubio od Nemca Julijana Rajstera sa 6:2, 7:5.
Meč je trajao sat i 20 minuta, a Lajović je u drugom setu propustio nekoliko prilika da dođe do izjednačenja protiv 193. igrača na ATP listi.
Rajster je bio ubedljiv u prvom setu gde je našem teniseru dva puta oduzeo servis. Drugi je bio mnogo izjednačeniji, ali je Nemac brejkom u 11. gemu došao do pobede.
Turnir u Rimu igra se za nagradni fond od 30.000 evra.
