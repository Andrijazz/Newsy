> Izvor: B92
> Datum: petak 1.02.2013.  
> Rubrika: sport_tenis
> Naslov: "Novakova poezija, Viktor kao lav"
> Članak:

Selektor tenisera Srbije Bogdan Obradović ocenio je da su vođstvo protiv Belgije doneli poezija Novaka Đokovića i lavovsko srce Viktora Troickog.
"Novakova igra je prava poezija na terenu. Neverovatno je s kakvom se lakoćom prilagodio na podlogu."
"Viktor Troicki je lavovskom borbom obezbedio prvi poen Srbiji. Niko nije očekivao da će napravciti takav preokret. Ovo je veliki Viktorov povratak", rekao je Obradović.
Selektor srpskog tima je naglasio da je imponovala hladnokrvnost kojom je Troicki nadmudrio protivnika u drugom delu meča. On je istakao da Dejvis kup svim reprezentativcima Srbije pruža posebnu energiju "jer igraju za svoju zemlju". "Sutra izlazimo na teren sa najboljim timom i daćemo sve od sebe da dodjemo do pobede", poručio je Obradović. Prvi teniser sveta je naglasio da ni u jednom trenutku nije potcenio protivnika. "Svakog protivnika izuzetno poštujem i sa takvim stavom i ulazim u meč, a naročiti respekt sam imao prema Rohusu protiv koga sam imao negativan skor", rekao je Đoković. Prvi reket Srbije je naglasio da nije bio prezadovoljan podlogom. "Znao sam da će mi biti teško na početku meča i hvala bogu da sam Srbiji doneo drugi poen", poručio je Đoković. Šestostruki gren slem pobednik naglasio je da mu je pobeda Troickog nad Gofanom izuzetno značila za meč protiv Rohusa. "Viktor je velikom borbom preokrenuo meč i zahvalan sam mu na tome", rekao je Đoković. On je istakao da je dosta radio na servisu, što je bilo vidljivo i u meču u kojem je odservirao blizu 20 asova. "Uz superioran servis mnogo lakše ulazim u mečeve", rekao je Đoković. Prvi teniser Srbije je naglasio da se bez obzira na to koja će kombinacija igrati u dublu, nada ukupnoj pobedi već u subotu.
