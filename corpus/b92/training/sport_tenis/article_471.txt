> Izvor: B92
> Datum: subota 6.04.2013.  
> Rubrika: sport_tenis
> Naslov: DK: Česi sigurni u Kazahstanu
> Članak:

Aktuelni osvajači Dejvis kupa Česi nalaze se na korak od plasmana u polufinale elitnog takmičenja, pošto posle prvog dana vode sa 2-0 protiv Kazahstana.
Prvi poen Česima doneo je Jan Hajek, koji je slavio protiv Mihaila Kukuškina sa 6:3, 6:2, 6:4, dok je prednost gostima udvostručio Lukaš Rosol, koji je bio bolji od Andreja Golubjeva sa 4:6, 6:4, 6:3, 7:6 (8:6).
Duel koji se igra u Astani nastavlja se u subotu dubl susretom u kojem će se na jednoj strani naći Radek Štepanek i Ivo Minar, a na drugoj Jevgenij Koroljev i Jurij Šukin. Posle prvog dana takmičenja u duelu Argentine i Francuske, u Buenos Ajresu, rezultat je 1:1. U prvom meču dana, Žo-Vilfred Conga je tek posle pet setova pobedio Karlosa Berloka, a rezultat je bio 4:6, 6:2, 6:3, 5:7, 6:2. Izjednačenje domaćem timu doneo je Huan Monako, trijumfom nad Žilom Simonom sa 7:6 (7:2), 6:2, 6:4. U subotu je na programu dubl, u kojem će snage odmeriti David Nalbancijan i Orasio Sebaljos sa Žilijenom Benetoom i Mikaelom Ljodrom. U ostalim četvrtfinalnim duelima Dejvis kupa, u Bojsiju se sastaju Sjedinjene Države i Srbija, odnosno Kanada i Italija, koje igraju u Vankuveru.
