> Izvor: B92
> Datum: utorak 16.07.2013.  
> Rubrika: sport_tenis
> Naslov: Rodžerov radikalni rez – novi reket
> Članak:

Posle eliminacije u drugom kolu Vimbldona Rodžer Federer preuzima mere kako bi ponovo igrao na najvišem nivou – od turnira u Hamburgu igraće novim reketom.
„Istina je, imam novi reket, teži je i ima veću ’glavu’. Testirali smo reket i za sada sve ide odlično. Novim reketom lakše razvijam snagu pri udarcima. Po mom mišljenju, promena reketa jedna je od najvećih za bilo kog tenisera“, rekao je Federer.
Proizvođač reketa "Vilson" još nije objavio kojim tačno modelom Rodžer igra, a očekuje se da se to dogodi u narednih nekoliko dana. Federer svoj prvi meč u Hamburgu igra sa Danijelom Brandsom, a Švajcarac je izjavio da su mu potrebne pobede kako bi podigao samopouzdanje.
