> Izvor: B92
> Datum: subota 4.05.2013.  
> Rubrika: sport_tenis
> Naslov: Bojanina agonija se nastavlja
> Članak:

Srpska teniserka Bojana Jovanovski nije uspela da se plasira u drugo kolo WTA turnira u Madridu.
Ona je na startu takmičenja izgubila od Julije Gerges iz Nemačke sa 6:4, 6:1.
Od odličnog nastupa na Australijan openu i plasmana u osminu finala, Bojana se nalazi u velikom padu – ovo joj je bio sedmi uzastopni poraz.
Nemica je vodila tokom celog prvog seta, ali je Jovanovski napravila brejk u devetom gemu i smanjila na 5:4. Ipak, u sledećem gemu Gerges pravi novi brejk i koristi prvu set loptu za 6:4. U drugom setu Nemica je imala znatno lakši posao i meč je završila za 74 minuta igre. Na turniru u Madridu najbolje teniserke Srbije Ana Ivanović i Jelena Janković startovaće protiv kvalifikantkinja, a njihov međusobni duel moguć je već u drugom kolu.
