> Izvor: B92
> Datum: ponedeljak 11.02.2013.  
> Rubrika: sport_tenis
> Naslov: ATP: Pad Troickog, skok Lajovića
> Članak:

Najbolji srpski teniser Novak Đoković i dalje suvereno drži prvo mesto na ATP listi, sa više od 2.500 bodova prednosti u odnosu na Švajcarca Rodžera Federera.
Janko Tipsarević je i ove nedelje deveti, dok je Viktor Troicki zabeležio pad za jednu poziciju i sada je 40. na svetu.
Za razliku od Troickog, Dušan Lajović je napredovao za šest pozicija i na najnovijoj listi je 160, dok je Pašanski 14 mesta iza.
Među prvom desetoricom nije bilo nikakvih promena, pa iza najboljeg dvojca slede Endi Mari iz Velike Britanije, dvojica Španaca David Ferer i Rafael Nadal, Tomaš Berdih iz Češke, Argentinac Huan Martin del Potro, Žo-Vilfred Conga iz Francuske, Tipsarević i još jedan francuski teniser Rišar Gaske.
