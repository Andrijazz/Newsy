> Izvor: B92
> Datum: sreda 20.02.2013.  
> Rubrika: sport_tenis
> Naslov: Karolina: Demotivisalo me 1. mesto
> Članak:

Danska teniserka Karolina Voznjacki izjavila je da je izgubila motivaciju posle probijanja na prvo mesto WTA liste.
„U jednom trenutku sam osetila da je sve postalo posao“, rekla je 22-godišnja teniserka. 

Ona je u oktobru 2010. postala svetski broj jedan i na toj poziciji je provela 67 nedelja, da bi potom do kraja sledeće godine pala na 10. poziciju.
Karolina je ispričala kako joj je bilo teško da ostane motivisana pod tolikim pritiskom od strane sponzora, fanova i medija. Takođe, rekla je i da joj tenis više nije bio zabavan, ali i da je uspela da prebrodi to. "Morate da se saberete i kažete: u redu, radiš ono što voliš i uživaš u onome što radiš. Osetila sam kako mi se vratila glad i želja za igrom, kao kad sam bila dete. Samo sam želela da igram. Samo sam želela da budem tamo", izjavila je dankinja. Voznjacki ove nedelje učestvuje na turniru u Dubaiju gde je u prva dva kola ispustila samo pet gemova u duelima za Šafarovom i Đie Ženg. U sledećem kolu se sastaje sa Marion Bartoli kojoj je Serena Vilijams predala meč zbog povrede leđa.
