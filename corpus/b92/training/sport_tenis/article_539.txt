> Izvor: B92
> Datum: subota 20.04.2013.  
> Rubrika: sport_tenis
> Naslov: FED: Nerešeno posle prvog dana
> Članak:

Posle prvog dana plej ofa Svetske grupe FED Kupa rezultat između Srbije i Nemačke je nerešen 1:1.
Duel Nemačke i Srbije igra se u "Porše Areni" u Štutgartu, a opstanak u Svetskoj grupi izboriće reprezentacija koja ostvari tri pobede
Ana Ivanović osvojila je prvi bod za Srbiju pobedom nad Monom Bartel sa 2:1 (7:6, 2:6, 6:2), a izjednačenje svojoj reprezentaciji donela je Anđelika Kerber trijumfom nad Bojanom Jovanovski sa 2:0 (7:5, 6:2).
Drugog dana takmičenja, u nedelju od 11 sati, na programu su mečevi Kerber - Ivanović i Bartel - Jovanovski, a zatim i dubl u kome će se sastati Sabine Lisicki/Ana Lena Gronefeld i Vesna Dolonc/Aleksandra Krunić. FED Kup, prvi dan: Mona Bartel - Ana Ivanović 1:2 (6:7, 6:2, 2:6) Anđelika Kerber - Bojana Jovanovski 2:0 (7:5, 6:2)
