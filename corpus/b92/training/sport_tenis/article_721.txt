> Izvor: B92
> Datum: ponedeljak 17.06.2013.  
> Rubrika: sport_tenis
> Naslov: ATP: Rivali stižu Novaka
> Članak:

Srpski teniser Novak Đoković i dalje sigurno drži prvo mesto na ATP listi, ali je njegova prednost ove nedelje umanjena u odnosu na prethodnu.
Đoković na čelu ima 11.830 bodova, a prate ga Britanac Endi Mari sa 8.560 i švacarski teniser Rodžer Federer sa 7.740.
Mari i Federer su uspeli sa smanje zaostatak u odnosu na Novaka zahvaljujući trijumfima na turnirima u Kvinsu, odnosno Haleu.
Plasman prve desetorice na listi nije promenjen, pa iza najbolje trojice slede David Ferer, Rafael Nadal, Tomaš Berdih, Žo-Vilfred Conga, Huan Martin del Potro, Rišar Gaske i Stanislas Vavrinka. Isto kao Novak, i Janko Tipsarević i Viktor Troicki su zadržali pozicije koje su držali prošle nedelje. Janko je i dalje 14. na svetu, dok je Viktor 30 mesta iza njega. Dušan Lajović je posle još jednog dobrog plasmana na čelendžer turnirima ostvario skok za deset pozicija do 115. mesta, dok je među najboljih 200 na svetu i Boris Pašanski, na 190. poziciji.
