> Izvor: B92
> Datum: subota 12.01.2013.  
> Rubrika: sport_tenis
> Naslov: Prvenac Tomića u Sidneju
> Članak:

Australijski teniser Bernard Tomić trijumfovao je na turniru u Sidneju, pobedom u finalu nad Južnoafrikancem Kevinom Andersonom.
Tomić je do titule došao sa 6:3, 6:7 (3.7), 6:3, posle jednog sata i 55 minuta igre.
Tomiću je to prvi trofej u karijeri zahvaljujući kojem je postati prvi reket Australije, pošto će na ATP listi preteći Marinka Matoševića.
20-godišnji Tomić je deveti Australijanac koji je uspeo da trijumfuje u Sidneju, a prvi od Lejtona Hjuita koji je to učinio 2005. godine. "Osećaj je neverovatan. Bio je ovo dug put, ali sam konačno došao do trofeja. Nadam se da mi neće biti poslednji", rekao je Tomić. Tomić iza sebe ima turbulentnu godinu, pošto je više pažnje privlačio svojim ponašanjem van terena, nego igrom na njemu, ali je po svemu sudeći to sve ostavio iza sebe.
