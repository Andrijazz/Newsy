> Izvor: B92
> Datum: subota 27.04.2013.  
> Rubrika: sport_tenis
> Naslov: Šarapova i Na Li u finalu Štutgarta
> Članak:

Ruska teniserka Marija Šarapova plasirala se u finale WTA turnira u Štutgartu, pošto je u polufinalu pobedila Nemicu Anđeliku Kerber sa 6:3, 2:6, 7:5.
Šarapova će u svom 49. finalu u karijeri igrati protiv Kineskinje Na Li koja je u dva seta bila bolja od Amerikanke Betani Matek-Sends 6:4, 6:3.
Druga teniserka sveta je dobila 15 uzastopnih mečeva na šljaci, dok je u poslednja 22 meča zabeležila samo jedan poraz i to od Serene Vilijams u Madridu prošle godine.
Turnir u Štutgartu igra se za nagradni fond od 795.707 dolara, a upravo ruska teniserka brani trofej.
