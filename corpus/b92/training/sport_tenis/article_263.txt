> Izvor: B92
> Datum: subota 16.02.2013.  
> Rubrika: sport_tenis
> Naslov: Doha: Serena i Vika za titulu
> Članak:

Amerikanka Serena Vilijams i Viktorija Azarenka iz Belorusije sastaće se u finalu turnira u Dohi.
To ujedno znači da će u nedelju biti viđen okršaj sadašnje najbolje teniserke sveta i buduće, pošto će Serena, bez obzira na ishod finala, naslediti Azarenku na čelu WTA liste.
Serena je do plasmana u finale došla relatnivno lakim trijumfom nad Ruskinjom Marijom Šarapovom sa 6:3, 6:2.
S druge strane, Beloruskinja je imala gotovo jednako lak posao protiv Agnješke Radvanjske iz Poljske, protiv koje je slavila sa 6:3, 6:3. Serena je, inače, osigurala povratak na prvo mesto WTA liste narednog ponedeljka samim plasmanom u polufinale. Amerikanka će tako ujedno postati najstarija najbolja teniserka sveta u istoriji.
