> Izvor: B92
> Datum: nedelja 16.06.2013.  
> Rubrika: sport_tenis
> Naslov: Dušan Lajović ispustio titulu
> Članak:

Dušan Lajović nije uspeo da osvoji drugi uzastopni čelendžer, pošto je u finalu turnira u gradu Bloa izgubio od Julijana Rajstera sa 6:1, 6:7 (3-7), 7:6 (7-3).
Lajović je u odlučujućem setu servirao za meč pri rezultatu 5:4, imao je i meč loptu, ali je na kraju slavio 27-godišnji Nemac, trenutno 139. teniser planete.
Uprkos porazu, 22-godišnji momak rođen u Beogradu nema mnogo razloga da tuguje – zaradio je 48 novih bodova i od ponedeljka će biti 115. teniser na svetu, što mu je najbolji plasman u karijeri.

