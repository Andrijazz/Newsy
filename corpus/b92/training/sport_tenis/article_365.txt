> Izvor: B92
> Datum: četvrtak 28.02.2013.  
> Rubrika: sport_tenis
> Naslov: Federer prelazi na belo?
> Članak:

Švajcarski teniser Rodžer Federer izjasnio se da bi ubuduće na turnirima voleo da nosi isključivo belu opremu.
Bivši prvi teniser sveta koji je poklonik "retro" mode, poznat je kao poštovalac, ali i poznavalac teniske tradicije.
"Razmišljao sam o toj ideji, zaista mi se čini da bi teniseri izgledali sjajno ukoliko bi igrali isključivo u beloj opremi", rekao je Federer.
Ipak, ova ideja Federera ne čini se da je ostvariljiva, budući da se ugovori o opremi potpisuju 18 meseci unapred, a i pitanje je koliko još 32-godišnji Švajcarac planira da se takmiči.
