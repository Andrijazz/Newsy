> Izvor: B92
> Datum: nedelja 17.02.2013.  
> Rubrika: sport_tenis
> Naslov: Sudija, u šta gledaš?
> Članak:

Džuli Kjendli, sudija na WTA turniru u Dohi, sigurno će ući u konkurenciju za najgoru sudijsku reakciju u sezoni.
Na meču između Viktorije Azarenke i Sare Erani Kjendli je u naizgled bezazlenoj situaciji veoma brzo izgubila kontrolu, a posle rasprave sa obe teniserke, konsultacija sa supervizorima i pauze od nekoliko minuta, poen je dodeljen Azarenki.
Evo kratkog rezimea: - Na 4:1 u prvom setu Azarenka je na drugi servis Erani pogodila neodbranjiv bekhend koji je prvobitno proglašen autom. - Posle čelendža Azarenka ispostavilo se da je loptica bila dobra, sudija je dodelila poen Beloruskinji, ali ona to nije čula, pa je usledila kratka rasprava. - Kada je postalo jasno da je poen dodeljen, Erani počinje da se svađa tvrdeći da je imala reket na loptici i da ju je odluka linijskog sudije sprečila da reaguje. - Kjendli je onda rekla Italijanki: "Možda si dotakla lopticu, ne sećam se". Erani je podivljala: "Ne sećaš se? Dotakla sam lopticu? Posle kraće rasprave, Erani predlaže da se konsultuje Azarenka. - To Kjendli i čini, zove Azarenku i pita je: "Viktorija, možeš li da mi pomogneš. Ako kažeš da je dotakla lopticu, možemo da ponovimo poen. Ja se ne sećam da je dotakla lopticu". - Azarenka pita da li je odluka bila zakasnela, a Kjendli ponovo odgovara: "Ne sećam se". Dolaze i supervizori, razgovaraju sa sudijom i čini se kao da joj samo kažu da donese odluku. - Erani nastavlja da se svađa i iznervirana je što se sudija ne seća. Publika postaje nervozna, Azarenka želi poen, sudija , haos je okolo, a Erani ludi: "Kako možeš da se ne sećaš?". - Na kraju, Erani shvata da nema nade, vraća se na liniju i ponovo servira. Na kraju je Azarenka slavila sa 2-0 u setovima. Da li ste ikada videli da se neki teniski sudija lošije snađe u spornoj situaciji?
