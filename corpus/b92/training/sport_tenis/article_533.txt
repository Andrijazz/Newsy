> Izvor: B92
> Datum: sreda 17.04.2013.  
> Rubrika: sport_tenis
> Naslov: Sarasota: Bozoljac u drugom kolu
> Članak:

Srpski teniser Ilija Bozoljac plasirao se u drugo kolo čelendžera u Sarasoti (100.000 dolara).
Bozoljac, koji je prethodno uspešno prošao kvalifikacije, u prvoj rundi glavnog žreba pobedio je 445. tenisera sveta Jong-Kjua Lima sa 6:3, 4:6, 6:4. Srpski igrač će se u drugoj rundi sastati sa Somdevom Devarmanom iz Indije, koji je elimisao Džesija Levina iz SAD. Devarman je trenutno 205. na svetu.
Na čelendžeru u Santosu Boris Pašanski izgubio je od Herberta sa 7:5, 7:5, dok je u kineskom Čengduu Danilo Petrović izgubio od Kirgijosa 6:2, 7:6.
