> Izvor: B92
> Datum: četvrtak 4.04.2013.  
> Rubrika: sport_tenis
> Naslov: Ana izgubila od 123. na svetu
> Članak:

Srpska teniserka Ana Ivanović izgubila je od 123. teniserke sveta Timee Baboš sa 7:5, 3:6, 6:2 u drugom kolu turnira u Montereju.
Ana je u prvom kolu dobila meč bez izgubljenog gema, ali je Mađarica sada bila bolja u borbi dugoj jedan čas i 50 minuta.
Ivanovićeva je u odlučujućem setu povela sa 2:0, ali je zatim izgubila šest gemova u nizu. Timea Baboš, koja ima 19 godina, u četvrtfinalu će igrati sa Monikom Nikulesku, koja je u tri seta eliminisala Janinu Vikmajer.
U Montereju igra i Jovana Jakšić, koja se u drugoj rundi sastaje sa Marijom Kirilenko, dok je Jelena Janković ostvarila pobedu u Čarlstonu.
