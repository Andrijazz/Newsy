> Izvor: B92
> Datum: subota 15.06.2013.  
> Rubrika: sport_tenis
> Naslov: Sjajni Lajović u novom finalu
> Članak:

Srpski teniser Dušan Lajović nastavio je sa fantastičnim igrama na čelendžerima.
Nakon što je prošle nedelje trijumfovao u Kaltaniseti, Lajović se plasirao u finale čelendžera u francuskom gradu Bloa.
U polufinalualu srpski teniser je savladao prvog favorita turnira Marka Žikela sa 6:4, 6:4. U borbi za još jedfan trofej Lajović će u nedelju igrati protiv Nemca Julijana Rajstera, trećeg nosioca.
Lajović je inače prošlog ponedeljka imao najbolji plasman karijere na ATP listi (125. mesto), a sam plasman u finale doneće mu skok za još deset mesta (115. pozicija). Pobednik čelendžera u Francuskoj osvojiće 80, a poraženi u finalu 48 ATP poena.
