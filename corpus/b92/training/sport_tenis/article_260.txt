> Izvor: B92
> Datum: petak 15.02.2013.  
> Rubrika: sport_tenis
> Naslov: Sao Paulo: Rafa u četvrtfinalu
> Članak:

Španac Rafael Nadal plasirao se u četvrtfinale Otvorenog prvenstva Brazila u tenisu pošto je u Sao Paulu savladao Brazilca Žoaa Souzu sa 6-3, 6-4.
Protivnik jedanaestostrukom pobedniku Gren slem turnira u narednoj rundi biće Argentinac Karlos Berlok.
“Bilo je manje-više ok. Ja se nalazim u procesu oporavka”, rekao je Španac.
"Najvažnije je da sam u mogućnosti da se takmičim. Uveren sam da ću kako dani i nedelje budu prolazili vratiti ono što mi nedostaje." Nadal, koji je prethodno poražen u finalu u Čileu što je bio njegov povratnički turnir, bio je daleko od svog maksimuma protiv Souze ali je i to bilo dovoljno za trijumf.
