> Izvor: B92
> Datum: ponedeljak 22.04.2013.  
> Rubrika: sport_tenis
> Naslov: Bukurešt: Troicki u drugom kolu
> Članak:

Srpski teniser Viktor Troicki pobedio je Marinka Matoševića sa 7:6 (7-5), 6:3 u prvom kolu turnira iz Serije 250 u Bukureštu.
Troicki će u drugoj rundi igrati sa boljim iz meča Francuza Pol-Anrija Matjea i Tobijasa Kamkea iz Nemačke.
Viktor je u prvom setu napravio brejk u trećem gemu meča, ali je pri rezultatu 5:4 Matošević vratio brejk. Ubrzo se ušlo u taj brejk, u kojem je Viktor iskoristio prvu set loptu.
U drugom setu Troicki je poveo sa 4:0, Matošević je vratio jedan brejk, ali je srpski teniser ipak završio posao za jedan čas i 37 minuta meča. Janko Tipsarević je kao prvi nosilac slobodan u Bukuršetu, a u drugom će igrati sa pobednikom meča Malis - Hiraldo.
