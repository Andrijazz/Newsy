> Izvor: B92
> Datum: subota 16.02.2013.  
> Rubrika: sport_tenis
> Naslov: Delpo dobio Dimitrova za finale
> Članak:

Huan Martin del Potro plasirao se u finale turnira serije 500 u Roterdamu drugu godinu za redom.
Argentinac je u polufinalu savladao mladog Bugarina Grigora Dimitrova sa dva puta po 6:4.
Del Potro je, iako i sam veoma mlad, odigrao iskusan meč. Napravio je po jedan brejk u oba seta i na kraju je relativno rutinski prošao u finale.
Prošle godine ga je na poslednjem koraku zaustavio Rodžer Federer, a sada će u finalu igrati protiv boljeg iz duela Žil Simon - Žulijen Beneto.
