> Izvor: B92
> Datum: petak 1.03.2013.  
> Rubrika: sport_tenis
> Naslov: Novakov trbušni ples i Gangnam
> Članak:

Osim što u Dubaiju svakodnevno pokazuje tenisko umeće, Novak Đoković je pokazao da može da se snađe i na plesnom podijumu.
Zabavi, koju su priredili organizatori turnira, prisustvovao je sa bratom Markom i prijateljima, sa kojima je zaigrao Gangnam.
Prethodno je pokazao da može da parira i trbušnoj plesačici.
Đoković se plasirao u polufinale Dubaija pobedom nad Andreasom Sepijem u dva seta 6:0, 6:3. Srpski teniser je govorio i o dopingu u sportu rekavši da se testirao posle Otvorenog prvenstva Australije i da su rezultati bili savršeni.
