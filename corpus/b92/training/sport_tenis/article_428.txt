> Izvor: B92
> Datum: nedelja 24.03.2013.  
> Rubrika: sport_tenis
> Naslov: Zimonjić raskinuo sa Lindstedom
> Članak:

Srpski teniser Nenad Zimonjić saopštio je da neće više igrati u paru sa Šveđaninom Robertom Lindstedom.
Zimonjić je rekao da ne zna sa kojim igračem će do kraja sezone nastupati u dublu.
“Možda ću igrati sa više različitih partnera. Sve zavisi od opcija koje budem imao”, naveo je 19. teniser sveta na dubl ATP rang listi.
Srpsko-švedski dubl je do sada osvojio turnir u Roterdamu u februaru, a do finala je stigao dva puta, u Stokholmu prošlog oktobra i ove godine na turniru u Dubaiju početkom marta. Zimonjićevi bivši saradnici, Maks Mirnji, Danijel Nestor, Leander Paeš i Makeš Bupati su bolje plasirani od njega na ATP listi, trenutno su plasirani od 5. do 9. mesta.
