> Izvor: B92
> Datum: utorak 26.02.2013.  
> Rubrika: sport_tenis
> Naslov: Mardi Fiš se vraća u Indijan Velsu
> Članak:

Američki teniser Mardi Fiš vratiće se na teren posle sedmomesečne pauze na turniru u Indijan Velsu, koji počinje sedmog marta.
"Za sve vas koji se pitate kada ću se vratiti na teren – Indijan Vels biće moj prvi turnir. Hvala svima za podršku i strpljenje“, napisao je Mardi Fiš na Tviteru. Fiš već neko vreme ima problema sa srcem, karijera mu je bila pod znakom pitanja, a sada će pokušati još jednom da se vrati.
Fiš ima 31 godinu, u karijeri je do sada osvojio šest titula, bio je i sedmi teniser sveta, a na Gren slem turnirima najbolji rezultat mu je četvrtfinale - Melburn 2007, US open 2008. i Vimbldon 2011. godine.
