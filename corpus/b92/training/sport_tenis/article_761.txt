> Izvor: B92
> Datum: četvrtak 11.07.2013.  
> Rubrika: sport_tenis
> Naslov: Rodiku penzija ne pada teško
> Članak:

Bivši američki teniser Endi Rodik, koji se penzionisao posle prošlogodišnjeg US opena, kaže da mu život bez tenisa ne pada teško.
"Mislim da ljudi traže neki dramatičan odgovor na to pitanje, koliko mi je bilo teško da se priviknem. Ali ja sam imao razumna očekivanja – znao sam zašto odlazim, nemam tako kratko pamćenje“.
Amerikanac je karijeru završio sa 32 trofeja, ali samo jednim Gren slemom, US openom 2003. godine. Ukupan skor mu je 612 pobeda i 213 poraza. Rodik je još četiri puta igrao u finalima GS turnira, tri puta na Vimbldonu i jednom US openu, ali ga je u svakom od njih pobeđivao Rodžer Federer, koji ga je 2004. godine smenio na prvom mestu ATP liste.
