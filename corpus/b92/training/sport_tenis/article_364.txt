> Izvor: B92
> Datum: četvrtak 28.02.2013.  
> Rubrika: sport_tenis
> Naslov: IV: Pozvani Robredo, Date-Krum..
> Članak:

Nekada teniseri iz Top 5, danas veterani, David Nalbandijan, Tomi Robredo i Kimiko Date-Krum, dobili su pozivnice za Masters u Indijan Velsu.
Pored njih, "vajld kard" je uručen i domaćima Džejmsu Blejku, Timu Smičeku, Stiviju Džonsonu, Medison Kiz, Betani Matek-Sends, Mariji Sančes, Melani Udan i Tejlor Tauzend.
Od neamerikanaca pozvane su još Šahar Per i Kristina Mladenović, na trunir koji će se održati od 4-17. marta, a koji će prenositi TV B92.
Nalbandijan je tokom karijere osvojio 11 ATP turnira, 2002. godine je igrao finale Vimbldona, a svojevremeno je bio treći igrač sveta. Robredu je najbolji plasman bilo peto mesto, a ima deset trofeja u karijeri, dok je na Gren Slemovina najdalje stizao do četvrtfina, pet puta. Deset titula je osvojio i Blejk, nekada četvrti na svetu, dok je Date-Krum 43-godišnjakinja koja je na Australijen openu postala najstarija teniserka u istoriji koja je ostvarila pobedu. Ona je tokom karijere osvojila osam turnira, uključujući i Pataju ove godine. Svojevremeno je bila četvrta na planeti. Prvi nosioci u Indijan Velsu biće Novak Đoković u muškoj, te Viktorija Azarenka u ženskoj konkurenciji. Među nosiocima su i Janko Tipsarević (deveti), Ana Ivanović (13), te Jelena Janković (21).
