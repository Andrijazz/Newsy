> Izvor: B92
> Datum: subota 6.04.2013.  
> Rubrika: sport_tenis
> Naslov: Jelena u klubu 500: Lep je osećaj
> Članak:

Jelena Janković ostvarila je u petak jubilarnu 500. pobedu u karijeri i plasirala se u polufinale turnira u Čarlstonu.
Srpska teniserka rekla je nakon meča da nije mala stvar ostvariti toliki broj pobeda i dodala da je konstantnost neophodna za takav poduhvat.
"Nisam znala taj podatak, iznenadila sam se kada su mi rekli. Loš sam statističar pa nisam znala koliko imam pobeda. Ali lepo je, velika je stvar doći do 500 pobeda."
"Nadam se da će ih biti još, videćemo kako će ići. Ne znam koliko je teniserki to ostvarilo", rekla je Jankovićeva posle meča. "Da biste ostvarili 500 pobeda morate da imate dugu karijeru i budete prilično konstantni", dodala je Jankovićeva, koja je na turniru u Čarlstonu postavljena za devetog nosioca. Ona će u polufinalu igrati protiv 63. teniserke sveta Švajcarkinje Stefani Fogele i to će biti njihov prvi duel. Fogele je u četvrtfinalu pobedila drugog nosioca Dankinju KarolinuVoznijacki sa 3:6, 6:4, 6:3.
