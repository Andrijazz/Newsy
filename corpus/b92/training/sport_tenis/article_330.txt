> Izvor: B92
> Datum: ponedeljak 25.02.2013.  
> Rubrika: sport_tenis
> Naslov: Kraj za Đokoviće u Dubaiju
> Članak:

Srpski teniseri Novak i Marko Đoković završili su takmičenje na turniru u Dubaiju u konkurenciji dublova već na startu.
Braća Đoković su poraženi od Rusa Nikolaja Davidenka i Dika Normana iz Belgije sa 4:6, 6:3, 10:4, posle jednog sata i 15 minuta igre.
Đokovići su dobili specijalnu pozivnicu organizatora za takmičenje u dublovima i odlično su ušli u meč, ali je potom usledio preokret Davidenka i Normana. U trećem setu, koji se igra do deset poena, srpska kombinacija nije mogla da parira svojim rivalima.
Prvi reket sveta takmičenje u Dubaiju počinje u utorak, kada ga čeka duel sa sunarodnikom Viktorom Troickim. Taj meč je na programu najranije od 16 časova po našem vremenu, dok će se na terenu naći i Janko Tipsarević, koji od 11 časova igra sa Davidenkom.
