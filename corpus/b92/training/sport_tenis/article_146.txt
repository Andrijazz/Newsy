> Izvor: B92
> Datum: subota 2.02.2013.  
> Rubrika: sport_tenis
> Naslov: Lajović na putu ka glavnom žrebu
> Članak:

Dušan Lajović i Danilo Petrović ostvarili su pobede, dok je Andrija Zlatanović poražen u kvalifikacijama za ATP turnire.
Lajović je u Vinji del Mar savladao domaćeg tenisera Saesa sa 1:6, 6:3, 6:2 i u drugom kolu kvalifikacija igraće sa 182. igračem sveta Havijerom Martijem, koji je dobio Italijana Staračea.
Danilo Petrović, 21-godišnjak koji je trenutno 485. na ATP listi, u Monpeljeu je na startu kvalifikacija dobio Burkijea 6:3, 7:6 i sada ga čeka Žoselin Uana, 120. teniser sveta.
Ilija Bozoljac plasirao se u glavni žreb ATP turnira u Zagrebu, pobedom nad domaćim teniserom od Mateom Delićem u dva seta - 6:4, 6.4. Uspeha jedino nije imao Zlatanović, koji je izgubio od Španca Ivana Arenas-Gualde sa 4:6, 7:5, 6:4.
