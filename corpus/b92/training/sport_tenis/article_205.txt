> Izvor: B92
> Datum: petak 8.02.2013.  
> Rubrika: sport_tenis
> Naslov: FK: Bojana sa Hantuhovom na startu
> Članak:

Meč Srbije i Slovačke u subotu u prvom kolu Svetske grupe FED kupa počeće duelom Bojane Jovanovski i Danijele Hantuhove, odlučeno je žrebom u Nišu.
Taj meč igraće se od 14 časova u niškom „Čairu“, a odmah potom na terenu će se naći Vesna Dolonc i Dominika Cibulkova.
Gledaoci u Nišu će u nedelju na programu imati tri meča. U 12 časova počeće duel Jovanovski i Cibulkove, a potom će snage odmeriti Dolonc i Hantuhova. Poslednji duel odigraće dublovi Srbije i Slovačke, a sastaće se Dolonc i Aleksandra Krunić protiv Magdalene Ribarikove i Jane Cepelove. Okršaj Srbije i Slovačke biće repriza duela prvog kola FED kupa iz 2011. godine, kada je ekipa koju trenira Dejan Vraneš slavila sa 3:2. Plasman u sledeću fazu takmičenja obezbediće reprezentacije koja prva stigne do tri pobede.
