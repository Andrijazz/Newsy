> Izvor: B92
> Datum: subota 2.02.2013.  
> Rubrika: sport_tenis
> Naslov: DK: Meč lopte za šest selekcija
> Članak:

Posle prvog dana takmičenja u elitnoj grupi Dejvis kupa prednost imaju selekcije Kanade, Srbije, SAD, Francuske, Argentine i Kazahstana.
Izjednačeno je samo u duelima Italja - Hrvatska i Švajcarska - Češka.
Francuska vodi sa 2:0 protiv autsajdera Izraela, a bodove trikolorima doneli su Conga i Gaske u duelima sa Vajntraubom i Selom. Meč loptu ima i Argentina u duelu sa Nemačkom. Berlok je pobedio Kolšrajbera, a Monako Majera. Kveri i Izner doneli su bodove Americi u duelu sa Brazilcima Belučijem i Alvešom.
U toku je duel Kazahstana i Austrije, gde je rezultat 2:1. Definitivno najveće iznenađenje priredila je Kanada, koja vodi protiv desetkovane Španije sa 2:0. Isti rezultat je u duelu Srbije i Belgije. Lorenci je izgubio od Čilića, a Sepi dobio Dodiga pa je u Italiji nerešeno 1:1. Švajcarska, koja je oslabljena neigranjem Federera, osvojila je poen posle pobede Vavrinke nad Rosolom, dok je bod gostima doneo Berdih pobedom nad Laksonenom.
