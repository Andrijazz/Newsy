> Izvor: B92
> Datum: nedelja 5.05.2013.  
> Rubrika: sport_tenis
> Naslov: Tomi Has kao vino - 14. titula
> Članak:

Nemački teniser Tomi Has osvojio je 14. titulu u karijeri, pošto je u finalu turnira u Minhenu savladao zemljaka Filipa Kolšrajbera sa 6:3, 7:6 (7-3).
Meč jer trajao jedan čas i 24 minuta, a 35-godišnji Has ove sezone proživljava drugu mladost u poznim teniskim godinama.
To je bila treća pobeda Hasa u petom međusobnom meču sa Kolšrajberom, a pre njega veteran iz Hamburga eliminisao je Gulbisa, Majera i Dodiga.
Has je trenutno 14. teniser sveta, ove sezone je igrao finale u San Hozeu, kao i polufinala u Delrej Biču i Majamiju.
