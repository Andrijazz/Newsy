> Izvor: B92
> Datum: petak 1.03.2013.  
> Rubrika: sport_tenis
> Naslov: Spasila devet meč lopti i pobedila
> Članak:

Francuska teniserka Alize Korne plasirala se u polufinale WTA turnira u Akapulku pobedom nad Lurdes Dominges Lino sa 3-6, 7-6 (12-10), 7-6 (7-2).
Meč je trajao čak tri sata i 33 minuta, a Francuskinja je spasila devet meč lopti!
Dve u drugom setu pri vođstvu protivnice 6:5, četiri u taj breku drugog seta i tri u odlučujućem, takođe pri vođstvu španske teniserke 6:5.
Korne će u polufinalu igrati protiv branica titule i prvog nosioca na turniru Italijanke Sare Erane koja je pobedila Kiki Bertens iz Holandije sa 6-4, 6-4. U drugom polufinalu sastaće se Karla Suares Navaro i Silvija Soler - Espinosa, obe iz Španije. Navaro je savladala Italijanku Frančesku Skjavone sa 6-7 (5-7), 6-4, 6-2, dok je Espinosa bila bolja od Karin Knap, takodje iz Italije, 6-2, 6-2.
