> Izvor: B92
> Datum: nedelja 6.01.2013.  
> Rubrika: sport_tenis
> Naslov: Novakovo "tajno oružje"
> Članak:

Najbolji teniser sveta Novak Đoković od Australijan opena igraće novim reketom koji su u kompaniji „Hed“ napravili za njega.
Kampanja pod nazivom "Novakovo tajno oružje" prikazuje se već mesec dana širom sveta, a snimljen je i vrlo interesantan spot za novi reket „Speed MP“.
Iako je reket trenutno potpuno crn i zamaskiran, po ugledu na kampanje poznatih automobila poput Ferarija i Mustanga, otkrivamo vam da će osnovne boje na njemu biti bela, siva i narandžasta.
Prva stvar koja se primeti kod novog reketa jeste težina. Veoma je lak, oko 300g sa žicama, znači da se njime lakše rukuje. Kako su primetili stručnjaci, reket brže ide kroz vazduh i sa snagom udaraca ne be trebalo da bude problema, a kao potencijalni problem navodi se što zbog male težine glava reketa nekada može da . Dalje, navodi se da je ovim reketom lakše udariti topspin pri servisu, kao i da odgovara teniserima koji imaju osećaj za lopticu i vole da skraćuju uglove, što Novak svakako čini. Generalno, utisak je da reket odgovara teniserima sa agresivnim stilom igre, tako da ćemo od Australijan opena možda videti još agresivnijeg Novaka.
