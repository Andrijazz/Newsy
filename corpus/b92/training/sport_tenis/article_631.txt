> Izvor: B92
> Datum: sreda 15.05.2013.  
> Rubrika: sport_tenis
> Naslov: Mario Ančić pravnik u Niksima
> Članak:

Nekada sedmi teniser sveta Mario Ančić od juna će početi da radi u pravnoj službi Njujork Niksa, piše „Jutarnji list“.
Ančić je 2008. diplomirao na Pravnom fakultetu u Splitu, magistrirao je na Univerzitetu Kolumbija, a sada će početi da radi za Nikse.
Kako piše Jutarnji, Ančić je jedan od dvojice kandidata koji su izabrani u konkurenciji većoj od hiljadu ljudi.
Mario Ančić bio je sedmi igrač planete, 2004. je igrao polufinale Vimbldona, a u karijeri je osvojio tri titule. Tokom karijere imao je problema sa brojnim povredama, mononukleozom, a zvanično se povukao iz tenisa u februaru 2011. godine.
