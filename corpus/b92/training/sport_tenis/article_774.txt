> Izvor: B92
> Datum: nedelja 14.07.2013.  
> Rubrika: sport_tenis
> Naslov: Mari: Ne otpisujte Rafu i Rodžera
> Članak:

Osvajač Vimbldona Endi Mari upozorava da teniska javnost ne treba prerano da otpisuje Nadala i Federera zbog njihovih ranih eliminacija u Londonu.
“Rafa se vratio posle povrede i igrao je devet finala u nizu. Osvojio je Rolan Garos i nije bio maksimalno spreman za Vimbldon. Ima 27 godina i biće u vrhu još dugo, pod uslovom da ostane zdrav. Ima sjajan skor sa svim konkurentima iz vrha”, kaže Mari.
"Mislim da će Rodžer i dalje biti prisutan u završnicama Gren slem turnira, ali možda ne tako konstantno kao u prošlosti, nemoguće je održati takav tempo. Činio je to deset godina, što je neverovatno", dodao je Škot. Pre sedam dana Mari je osvojio Vimbldon, bila mu je to druga Gren slem titula u karijeri. "Samo želim da pokušam da osvojim i sledeći GS turnir. Nadam se da će tako biti do kraja moje karijere. Ne vidim svrhu određivanja konkretnog broja titula koje bih želeo. Za svaki ću se pripremati kao da mi je poslednji. Takmičim se sa nekima od najboljih tenisera u istoriji i srećan sam što sam osvojio neke od najvećih turnira". Osvajač šest Gren slem titula Stefan Edberg smatra da Mari može da osvoji još najvećih trofeja i da postane , a nešto slično izjavio je i Marijev trener Ivan Lendl.
