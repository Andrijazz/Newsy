> Izvor: B92
> Datum: subota 8.06.2013.  
> Rubrika: sport_tenis
> Naslov: Dušan Lajović za titulu sa Haseom
> Članak:

Dušan Lajović igraće u finalu 'čelindžera' u Kaltanizeti, na Siciliji. Protivnik mu je Holanđanin Robin Hase, 66. teniser sveta.
Lajović je u polufinalu turnira 'teškog' 85.000 evra savladao Indijca Somdeva Devarmana, 188. na ATP listi, ubedljivo, 6:1, 6:3.
Meč je trajao samo jedan čas i osam minuta.
U gradu 'u srcu' Sicilije igra se na šljaci a pobedniku će pripasti 12,250 evra i 110 bodova na ATP listi. Lajović je na poslednjoj ATP listi bio 155, sada ga očekuje skok od najmanje deset mesta. Sa Haseom se nikada nije sastajao.
