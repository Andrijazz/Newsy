> Izvor: B92
> Datum: utorak 5.03.2013.  
> Rubrika: sport_tenis
> Naslov: IV: Ana i JJ slobodne na startu
> Članak:

Srpska teniserka Bojana Jovanovski igraće na startu turnira u Indijan Velsu protiv kvalifikantkinje, odlučeno je žrebom.
Što se tiče najboljih srpskih teniserki Ane Ivanović i Jelene Janković one su slobodne na startu pa takmičenje počinju od 2. runde.
Ana je postavljena za 11. favorita i igraće sa pobednicom meča Lusi Hradecka – Tejlor Taunsend. U drugoj polovini žreba je Jelena Janković (18. nosilac), a ona će u drugom kolu igrati protiv Svetlane Kuznjecove ili Andree Hlavačkove.
Turnir u Indijan Velsu igra se od 4. do 17. marta.
