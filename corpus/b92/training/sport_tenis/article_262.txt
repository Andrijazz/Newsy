> Izvor: B92
> Datum: subota 16.02.2013.  
> Rubrika: sport_tenis
> Naslov: Prvo finale za Zikija i Lindsteda
> Članak:

Srpski teniser Nenad Zimonjić i Šveđanin Robert Lindsted plasirali su se u finale turnira u Roterdamu u konkurenciji dublova.
Zimonjić i Lindsted su trijumfom nad Špancima Marselom Granoljersom i Markom Lopesom sa 6:2, 7:6 (12:10) došli do prvog finala od početka saradnje ove sezone.
Srpsko-švedska kombinacija će igrati protiv boljih iz susreta Poljaka Marijuša Firstenberga i Marcina Matkovskog sa jedne strane i Holanđanina Tijema de Bakera i Huta Galunga iz Holandije.
Nagradni fond turnira u Roterdamu iznosi 1.575.875 miliona evra, a pobednicima u dubl konkurenciji pripašće 90.000 evra.
