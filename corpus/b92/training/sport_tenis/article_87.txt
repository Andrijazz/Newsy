> Izvor: B92
> Datum: petak 11.01.2013.  
> Rubrika: sport_tenis
> Naslov: Sidnej: Tomić i Anderson za titulu
> Članak:

Australijanac Bernard Tomić i južnoafrički teniser Kevin Anderson igraće u finalu turnira u Sidneju koji se igra za nagradni fond od milion i 126.630 dolara.
Tomić je za 83 minuta igre,savladao Italijana Andreasa Sepija sa 7:6 (10-8), 6:4, dok je Andersonu trebalo dva i po sata da bi pobedio Francuza Žulijena Benetoa sa 3:6, 6:4, 7:6 (10-8). Andersonu će to biti četvrto finale na ATP turnirima u karijeri, dok će se Tomić prvi put boriti za titulu.
Ukoliko je osvoji, postaće prvi Australijanac od 2005. godine koji je pobedio u Sidneju (posle Lejtona Hjuita) i prvi dvadesetogodišnjak koji je to učinio posle Švajcarca Rodžera Federera. Federeru je to pošlo za rukom 2002. A u finalu ATP turnira u Oklendu igraće Španac David Ferer i nemački teniser Filip Kolšrajber. Ferer je u polufinalu savladao Francuza Gaela Monfisa sa 6:1, 6:2, dok je Kolšrajber bio bolji od Amerikanca Sema Kverija 6:4, 7:6 (7-2).
