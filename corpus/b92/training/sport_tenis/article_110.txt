> Izvor: B92
> Datum: nedelja 27.01.2013.  
> Rubrika: sport_tenis
> Naslov: Vesna Dolonc pred glavnim žrebom
> Članak:

Vesna Dolonc plasirala se u poslednje, treće kolo kvalifikacija za turnir Premijer serije u Parizu (tvrda podloga, 520.000 evra).
Naša teniserka je savladala domaću igračicu, Kler Ferstin, 2:1 (6:4, 1:6, 6:1) i za plasman u glavni žreb igraće sa Rumunkom Nikulesku.
Nikulesku je bila sigurna u duelu sa Verom Duševinom iz Rusije, 2:0 (6:2, 6:3).
Na najvećem turniru u nedelji pred nama, prvom velikom u dvorani ove godine, igraće samo dve teniserke iz Top 10, Italijanka Sara Erani i Čehinja Petra Kvitova. Vesna Dolonc će, posle plasmana u drugo kolo Otovrenog prvenstva Australije, na novoj WTA listi biti na 100. poziciji. Ana Ivanović igraće sledeće nedelje na turniru u Pataji gde će biti prva nositeljka, Jelene Janković i Bojane Jovanovski nema među igračicama koje su prijavljene za dva turnira.
