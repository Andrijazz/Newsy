> Izvor: B92
> Datum: sreda 10.07.2013.  
> Rubrika: sport_tenis
> Naslov: FED kup: I žene sa Kanadom
> Članak:

Na startu Svetske grupe II FED kupa Srbija će igrati sa Kanadom u gostima osmog i devetog februara 2014, određeno je žrebom u Parizu.
Srpske teniserke nisu uspele da obezbede opstanak u Svetskoj grupi I, porazom od Nemačke ukupnim rezultatom 3:2.
I Dejvis kup reprezentativci Srbije u polfinalu Svetske grupe u septembru u Beogradu dočekuju selekciju Kanade na šljaci.
Srpske teniserke su pre dve godine u Novom Sadu igrale sa Kanadom, takođe u prvom kolu Svetske II grupe, i slavile ukupnim rezultatom 3:2 Najbolje rangirana kanadksa teniserka je Eženi Bušar koja zauzima 56. poziciju na ATP listi, potom sledi Šeron Fišman (106), pa Aleksandra Voznijak (137)... Ana Ivanović je od Bušarove poražena u drugom kolu ovogodišnjeg Vimblodna, dok je najbolje rangirana srpska teniserka Jelena Janković Kanađanku pobedila u četvrtfinalu Čarlstona. I Bojana Jovanovski se ove godine sastajala sa najboljom kanadskom teniserkom i pobedila je u drugom kolu turnira u Birmingemu. Parovi Svetske grupe I: Australija - Rusija Slovačka - Nemačka Španija - Češka SAD - Italija Parovi Svetske grupe II: Kanada - Srbija Švedska - Poljska Francuska - Švajcarska Argentina - Japan
