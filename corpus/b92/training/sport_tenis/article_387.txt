> Izvor: B92
> Datum: nedelja 3.03.2013.  
> Rubrika: sport_tenis
> Naslov: Neočekivano finale u Delrej Biču
> Članak:

U finalu ATP turnira u Delrej Biču (Florida) sastaće se Letonac Ernests Gulbis i Francuz Eduard Rože-Vaselan.
Do iznenaujućeg okršaja u finalu turnira vrednog 455.000 dolara, teniseri su stigli pobedama nad prvim i drugim nosiocem.
Rože-Vaselan je savladao prvog favorita Amerikanca Džona Iznera sa 6:4, 4:6, 6:4, dok je Gulbis bio bolji drugog nosioca Tomija Hasa iz Nemačke: 6:3, 4:6, 7:6 (7-2).
Pobedniku finalnog meča pripašće ček na 78.000 dolara i 280 ATP poena, dok će poraženi finalista zaraditi 41.100 dolara i 150 ATP bodova.
