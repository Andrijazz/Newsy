> Izvor: B92
> Datum: nedelja 7.04.2013.  
> Rubrika: sport_tenis
> Naslov: Jankovićeva bez titule u Čarlstonu
> Članak:

Srpska teniserka Jelena Janković nije uspela da osvoji titulu u Čarlstonu pošto je poražena od Serene Vilijams rezultatom 6:3, 0:6, 2:6.
Serena je ovom pobedom došla do 49. titule u karijeri i potvrdila da je trenutno najbolja teniserka na svetu.
Srpska teniserka je bolje otvorila meč i uspela da sa 6:3 osvoji prvi set. Iskoristila je Jelena nešto sporiji start Amerikanke i došla do prednosti koja je najavljivala iznenađenje.
Ipak, prva teniserka sveta je znatno podigla nivo igre u nastavku meča i do kraja izgubila samo dva gema. Prvo je počistila Jankovićevu u drugom setu bez izgubljenog gema, da bi u trećem potvrdila pobedu sa 6:2. Jelena je ovaj meč dočekala u dobroj formi, trenutno se nalazi na 18. mestu WTA liste, a na turniru u Čarlstonu nije uspela da dođe do druge titule u 2013. Serena Vilijams je slavila i treći put ove sezone, posle trofeja u Majamiju i Brizbejnu. Ovo je bio 10. međusobni meč dve teniserke, Amerikanka sada vodi sa 6:4. Tok meča pogledajte na našem sajtu Serena Vilijams otvorila je meč odličnim servisima i vrlo brzo došla do gema. Jelena je imala malo problema u svom prvom servis gemu, ali je uspela da izjednači. Amerikanka je i drugi gem uzela bez izgubljenog poena, pa se na pauzu otišlo rezultatom 2:1. Prve probleme Jankovićeva je imala u drugom servis gemu. Naša teniserka je morala da spašava nekoliko brejk lopti, ali je zahvaljujući protivnici uspela da izvuče gem i dođe do 2:2. Jelena je potom napala, vrlo brzo stigla do tri brejk šanse i iskoristila prvu za vođstvo od 3:2. Mogla je Jankovićeva i do drugog brejka, ali se Amerikanka izvukla. Nije uspela da iskoristi malodušnost i slabo kretanje protivnice pa je rezultat posle sedam gemova 4:3 za teniserku iz Srbije. Imala je Jelena određenih problema u igri, međutim, sve je to neutralisala sjajnim servisima u osmom gemu. Serena je nastavila da greši, promašila smeč i ispustila priliku da pritisne protivnicu. Već u sledećem gemu, američka teniserka je servirala za set. Uspela je naša teniserka da dovoljno dugo ostane u poenu, natera Vilijamsovu da trči i dočeka njene greške. Sjajnim riternom na set loptu je stekla priliku za napad, što je učinila i posle 46 minuta povela sa 1:0 u setovima - 6:3.
Nije uspela Jelena da nastavi seriju gemova, iako je na startu drugog seta imala 40:15. Prva teniserka sveta dobro je napala nekoliko puta i stigla do brejka i prednosti od 1:0. Već posle četiri poena, rezultat je 2:0 za Amerikanku. Nastavila je Serena gde je stala, podigla nivo igre i napravila još jedan brejk za veliko vođstvo od 3:0 u drugom setu. I sledeća tri gema osvojila je Serena Vilijams i sa 'nulom' došla do izjednačenja u setovima - 6:0. U prva dva gema nije bilo mnogo uzbuđenja, teniserke su sigurno servirale. Već u trećem gemu Amerikanka stiže do brejka iako je Jelena imala 30:0. Trenutni rezultat je 2:1 uz servis Vilijamsove. Nekoliko narednih gemova išlo je uz servis da bi prva teniserka sveta izvršila pritisak u sedmom gemu i došla do duplog brejka. Amerikanka servira za pobedu i novu titulu - 5:2. Imala je Serena minimalnih problema u poslednjem gemu, ali je uspela da se izvuče i dođe do konačne pobede - 6:2.
