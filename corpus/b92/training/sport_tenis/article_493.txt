> Izvor: B92
> Datum: ponedeljak 8.04.2013.  
> Rubrika: sport_tenis
> Naslov: ATP: Srbi bez promena
> Članak:

Prvi reket sveta Novak Đoković i dalje suvereno drži čelo ATP liste, dok su i ostali srpski teniseri među prvih 10 zadržali pozicije na najnovijoj listi.
Đokovićeva prednost u odnosu na drugoplasiranog Endija Marija iz Velike Britanije iznosi 3.750 bodova, dok je Švajcarac Rodžer Federer na trećoj poziciji samo 80 bodova iza.
Janko Tipsarević je i dalje na desetom mestu, dok je Troicki na 44. poziciji. U odnosu na prethodnu nedelju Dušan Lajović je napredovao za jednu poziciju i sada je na 152. poziciji, dok je Boris Pašanski 20 mesta iza njega, posle pada za dva mesta. Među prvom desetoricom na svetu, inače, nije bilo nikakvih promena ove nedelje, pa se iza Đokovića, Marija i Federera nalaze David Ferer, Rafael Nadal, Tomaš Berdih, Huan Martin del Potro, Žo-Vilfred Conga, Rišar Gaske i Tipsarević.
