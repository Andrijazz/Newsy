> Izvor: B92
> Datum: subota 2.03.2013.  
> Rubrika: sport_tenis
> Naslov: Nema leka za Novaka, 36. titula!
> Članak:

Najbolji teniser sveta Novak Đoković i dalje je neporažen ove sezone u ATP mečevima.
Posle titule na Australijan openu, Novak je osvojio i turnir u Dubaiju, pošto je u finalu pobedio Tomaša Berdiha sa 7:5, 6:3.
To je 36. trofej za Đokovića u njegovom 55. finalu, a Čeha je dobio 13. put u 14 međusobnih mečeva. Pre Berdiha, Novak je eliminisao Troickog, Bautista-Ahuta, Sepija i Del Potra i tako je četvrti put u karijeri slavio u Dubaiju.
Finalni meč ispunio je očekivanja - Berdih je pružio jak otpor, ali je Đoković odigrao bolje u ključnim trenucima i zasluženo je stigao do pobede. U prvom setu Berdih je imao brejk prednosti, ali Novak je uspeo da se vrati neverovatnom defanzivom i promašenim lakim volejom Čeha na mreži. Taj promašaj skupo je košrao Berdiha, odigrao je prilično stegnut 12. gem i Novak je poveo u setovima. Igralo se tvrdo u velikom delu drugog seta, a Đoković je dočekao svoju šansu u osmom gemu i odmah ju je iskoristio za vođstvo 5:3. Nije moglo bez male drame, u narednom gemu Novak je asom spasao brejk loptu i potom realizovao drugu meč loptu za konačni trijumf. Novak Đoković - Tomaš Berdih 7:5, 6:3 (94 min) Asovi: Đoković 8, Berdih 5 Duple greške: Đoković 2, Berdih 3 Procenat ubačenog prvog servisa: Đoković 70%, Berdih 60% Osvojeni poeni posle prvog servisa: Đoković 38-47 (80%), Berdih 29-41 (70%) Osvojeni poeni posle drugog servisa: Đoković 8-20 (40%), Berdih 11-27 (40%) Brejk lopte: Đoković 3-4, Berdih 1-5 Osvojeni poeni: Đoković 74, Berdih 6:1
Tekstualni prenos meča: 1:0 Đoković Siguran početak Novaka. Iako je izgubio prvi poen, Đoković je momentalno preuzeo inicijativu forhendom i, uz jedan dobar volej, osvojio je prvi gem na meču. 1:1 Očigledna je Đokovićeva želja da otera Čeha iza osnovne linije, Novak je veoma agresivan forhendom. Ali i Berdih se nešto pita, odlično servira i osvaja prvi  bekhend, a osvojio je i dva poena u Đokovićevom maniru - dubokim riternima posle prvog servisa rivala. Došao je do 30:40, Đoković je lepo izgradio poen, ali je njegov nešto sporiji volej Berdih iskoristio i pogodio dijagonalu u punom trku.
4:2 Berdih Za sada je Čeh briljantan. Osokoljen napravljenim brejkom, Berdih počinje sledeći gem dvama servis-vinerima. Berdih diktira ritam forhendom i uspeva da materijalizuje brejk. Može li Čeh da održi visok nivo igre? 4:3 Berdih Prvi gem na meču bez izgubljenog poena, osvaja ga Đoković lako i brzo i smanjuje na 4:3. Ipak, Berdih ima brejk viška. Protiv Federera u drugom setu nije uspeo da ga sačuva... 4:4 BREJK Najduži gem u meču i Đoković uspeva da se vrati u prvi set iskoristivši drugu brejk loptu. Novak je zaigrao mnogo agresivnije, spinovane forhende slao je mnogo dublje u polje i napokon je dočekao nekoliko grešaka Berdiha iz forhenda. Ipak, brejk je Đoković napravio zahvaljujući defanzivi. Na prvoj brejk lopti se fantastično odbranio i vratio u poen, ali je potom pogrešio iz forhenda. Ipak, sjajnim riternima dolazi i do druge brejk šanse - Berdih je hrabro odigrao bekhend po paraleli i pogodio liniju, Novak je jedva vratio, a Čeh je poslao lak volej u mrežu.
5:4 Đoković Jeste fraza, ali sada pristaje konstatacija da se borba u potpunosti rasplamsala. Novak , izuzetno agresivno odigrao je naredni poen, došao do dve vezane set lopte, a onda je Berdih odservirao duplu grešku - 7:5 za Novaka posle 52 minuta igre.
II set 1:0 Đoković Berdih je odigrao solidan gem na startu drugog seta, ali nije imao rešenja za Novakove servise. Srpski teniser do sada je odservirao šest asova i još bar toliko servis-vinera. 1:1 Đoković je izvršio pritisak na servis Berdiha. Osvojio je dva poena bekhend paralelama, imao je malu šansu na 30:30, ali nije pogodio pasing posle izvrsne defanzive. Došlo se do izjednačenja, ali je Čeh vezao dva neodbranjiva servisa. 2:1 Đoković Novak ne skida nogu sa papučice za gas - fantastičnom forhend paralelom digao je publiku na noge, a gem je završio još jednim vinerom iz bekhenda. Đoković kontrolište situaciju na terenu, ali Berdih se i dalje drži. 2:2 Berdih nije imao idealan servis gem i utisak je da je Novak propustio malu šansu da napravi novi brejk. Na 30:30 Đoković je smestio ritern u mrežu posle drugog servisa, pa je Čeh ubrzo izjednačio. 3:2 Đoković Posle veoma visokog nivoa koji su obojica držali u završnici prvog i početkom drugog seta, došlo je do malog pada. Poeni se završavaju kraće, a Novak je ponovo brzo osvojio  gem.
3:3 Berdih je procenat ubačenog prvog servisa, a Đoković u drugom setu za sada nema pravi odgovor. 4:3 Đoković Prva mala opasnost u drugom setu za servere, pošto Berdih stiže do 0:30. Međutim, u takvim situacijama vidi se ima li teniser samopouzdanja ili ne, a Novaku je ono trenutno na gornjoj granici. Novaka osvaja četiri poena u nizu i ponovo vodi. 5:3 BREJK Đoković u ovom gemu pokazuje zašto ima najbolji ritern na svetu, mnogi misle i svih vremena. Ukrotio je nekoliko snažnih prvih servisa Berdiha i tačno je osetio da je Čeh nešto nervozniji, pa je dodatno ušao u teren i izvršio pritisak. Došao je do brejk lopte, Berdih je odvažno napao, ali je Đoković iz potpunog  vratio lopticu, a Čeh smeč sa osnovne linije šalje u aut. 6:3 POBEDA ĐOKOVIĆA! Protiv Bautista-Ahuta i Del Potra Novak je izgubio gemove u kojima je servirao za meč i malo je nedostajalo da se taj scenario ponovi. Berdih je zaigrao na sve ili ništa i došao do 0:30, ali Đoković osvaja dva poena u nizu. Potom je Novak odservirao drugu duplu grešku na meču, ali je brejk loptu anulirao asom. Prvu meč loptu Đoković nije iskoristio, pasing je završio u vrhu mreže, ali na drugoj je insajd-aut forhendom uhvatio Berdiha na krivoj nozi - 7:5, 6:3 za jedan čas i 34 minuta igre.
