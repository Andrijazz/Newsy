> Izvor: B92
> Datum: petak 12.04.2013.  
> Rubrika: sport_tenis
> Naslov: Jakšićeva uspešna i u Posa Riki
> Članak:

Mlada srpska teniserka Jovana Jakšić posle odličnih partija na turniru u Montereju, ove nedelje beleži sjajne rezultate i na turniru u Posa Riki.
Jakšićeva se protekle noći plasirala u treće kolo tog ITF turnira, pobedom nad Argentinkom Florensijom Molinero posle preokreta.
Jovana je do trijumfa došla sa 5;7, 6:1, 6:3, i sada je očekuje duel sa Kanađankom Stefani Duboa, koja je postavljena za drugog nosioca u tom gradu.
Duel u četvrtfinalu turnira u Posa Riki biće prvi međusobni Jakšićeve i Duboa. Jakšićeva je prošle nedelje ostvarila najveći uspeh svoje karijere plasmanom u drugo kolo turnira u Montereju, što joj je bila prva pobeda na WTA turu. Zahvaljujući tome, napredovala je do 291. pozicije na listi najboljih teniserki sveta.
