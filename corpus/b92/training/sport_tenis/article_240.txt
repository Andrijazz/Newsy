> Izvor: B92
> Datum: sreda 13.02.2013.  
> Rubrika: sport_tenis
> Naslov: Predaja Halepove, Ana u trećem kolu
> Članak:

Ana Ivanović plasirala se u treće kolo turnira u Dohi, pošto joj je Rumunka Simona Halep predala meč posle prvog seta koji je Srpkinja dobila sa 6:3.
Ana će u sledećem kolu igrati sa Agnješkom Radvanjskom iz Poljske, od koje je nedavno u dva seta izgubila na Australijan openu.
Ana i Radvanjska do sada su igrale osam puta jedna sa drugom, a Poljakinja vodi sa 5-3 u pobedama. Prošle godine nisu se sastajale, a Radvanjska je spomenuti meč u Australiji dobila sa 6:2, 6:4.
Ana je već na startu meča izgubila gem na svoj servis, ali isposatvilo se da to nije imalo naročiti značaj jer je pred nama bio set sa mnogo brejkova. Već u sledećem gemu Ivanovićeva je vratila brejk, a ubrzo je povela i sa 3:1. Zatim su teniserke razmenile po jedan brejk, a Ana je zatim povela sa 5:2. Tu prednost Ivanovićeva je sačuvala i osvojila prvi set sa 6:3, a zatim je Halepova predala meč.
