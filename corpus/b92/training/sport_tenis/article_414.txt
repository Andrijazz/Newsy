> Izvor: B92
> Datum: petak 8.03.2013.  
> Rubrika: sport_tenis
> Naslov: IV: Na terenu Jelena i Janko
> Članak:

Na teniskom turniru u Indijan Velsu od srpskih predstavnika u petak će na teren Jelena Janković i Janko Tipsarević.
Jankovićeva se sastaje sa Ruskinjom Svetlanom Kuznjecovom u drugom kolu.
Tipsarević u paru sa Poljakom Lukašom Kubotom igra protiv Indijca Rohana Bopane i Amerikanca Radževa Rama. Srpski teniser je prethodne noći dobio protivnika u singlu u drugom kolu, a to je Ernests Gulbis iz Letonije.
Jelena se do sada 11 puta sastala sa Kuznjecovom, šest puta je pobedila. Poslednji međusobni meč igrale su prošle godine uFed kupu i tada je srpska teniserka trijumfovala sa 6:1, 6:4. Direktni prenosi muškog dela turnira na televiziji B92 počinju od subote.
