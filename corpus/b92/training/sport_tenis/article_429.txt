> Izvor: B92
> Datum: utorak 26.03.2013.  
> Rubrika: sport_tenis
> Naslov: Novak predvodi Srbiju u Bojsiju
> Članak:

Najbolji teniser sveta Novak Đoković predvodiće Dejvis kup reprezentaciju Srbije u četvrtfinalnom meču protiv selekcije Sjedinjenih Država.
Selektor Dejvis kup reprezentacije Srbije Bogdan Obradović rekao je agenciji Beta da će pored Đokovića protiv selekcije SAD igrati i 44. teniser sveta Viktor Troicki, 338. igrač sa ATP liste Ilija Bozoljac i Nenad Zimonjić, 19. teniser sveta u konkurenciji dublova.
Deveti teniser sveta Tipsarević je krajem februara saopštio da neće igrati protiv SAD, pošto je procenio da neće moći da pruži maksimum. Četvrtfinalni duel Sjedinjenih Država i Srbije igra se od 5. do 7. aprila u gradu Bojsi u Ajdahu.
