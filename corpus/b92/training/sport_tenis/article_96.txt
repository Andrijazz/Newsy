> Izvor: B92
> Datum: ponedeljak 14.01.2013.  
> Rubrika: sport_tenis
> Naslov: Federer ne igra protiv Češke
> Članak:

Drugi teniser sveta Rodžer Federer neće igrati za reprezentaciju Švajcarske u prvom kolu Dejvis kupa protiv branioca titule Češke.
Teniski savez Švajcarske objavio je spisak tenisera koji će od 1. do 3. februara u Ženevi igrati protiv Češke, a na njemu nema Federera.
Federer uglavnom ne igra u ranoj fazi takmičenja Dejvis kupa, u kome prvo kolo počinje nedelju dana po završetku takmičenja na Otvorenom prvenstvu Australije.
U timu će biti Stanislas Vavrinka, Marko Kjudineli, Henri Laksonen, Mahael Lamer i Sandro Ehrat. Očekuje se da će selekciju Češke predvoditi Tomaš Berdih i Radek Štepanek.
