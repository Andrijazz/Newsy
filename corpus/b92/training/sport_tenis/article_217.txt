> Izvor: B92
> Datum: subota 9.02.2013.  
> Rubrika: sport_tenis
> Naslov: FK: Može li Srbija bez Ane i JJ?
> Članak:

Teniska reprezentacija Srbije sastaje se u subotu i nedelju sa selekcijom Slovačke u prvom kolu Svetske grupe Fed kupa u niškom ’Čairu’.
Prve će na teren Bojana Jovanovski i Danijela Hantuhova od 14 časova.
Posle njih igraju Vesna Dolonc i Dominika Cibulkova. U nedelju su su na programu dva meča u singlu i jedan u dublu. Selekcija koja prva dođe do tri pobede, prolazi u narednu fazu takmičenja. Srbija igra vez povređenih Jelene Janković i Ane Ivanović.
U nedelju od 12 časova počeće duel Jovanovski i Cibulkove, a potom će snage odmeriti Dolonc i Hantuhova. Poslednji duel odigraće dublovi Srbije i Slovačke, a sastaće se Dolonc i Aleksandra Krunić protiv Magdalene Ribarikove i Jane Cepelove. Okršaj Srbije i Slovačke biće repriza duela prvog kola FED kupa iz 2011. godine, kada je ekipa koju trenira Dejan Vraneš slavila sa 3:2.
