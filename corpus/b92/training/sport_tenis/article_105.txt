> Izvor: B92
> Datum: sreda 23.01.2013.  
> Rubrika: sport_tenis
> Naslov: FED: Za Slovačku do 500 do 1000 din
> Članak:

Prodaja ulaznica za meč prvog kola Fed kupa između Srbije i Slovačke počeće 24. januara, objavio je Teniski savez Srbije.
Duel izmedju srpskih i slovačkih teniserki zakazan je za 9. i 10. februar u niškoj hali Čair.
Cena kompleta ulaznica za oba dana takmičenja je 1.000 dinara, dok će pojedinačne za prvi dan biti 500, a za drugi 600 dinara. Ulaznice će se prodavati u Nišu, Beogradu, Aranđelovcu, Čačku, Kragujevcu, Novom Sadu i Subotici.

