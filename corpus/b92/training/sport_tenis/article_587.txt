> Izvor: B92
> Datum: nedelja 28.04.2013.  
> Rubrika: sport_tenis
> Naslov: Koji će Nadal biti nosilac na RG?
> Članak:

Toni Nadal, stric petog tenisera sveta Rafaela Nadal, kaže da ne bi imao ništa protiv da organizatori Rolan Garosa podignu njegovog sinovca na listi nosilaca.
Rafael, sedmostruki šampion u Parizu, trenutno je peti na svetu zbog povrede koja ga je odvojila od terena više od sedam meseci, pa postoji mogućnost da mu na Garosu daju neku vrstu povlašćenog statusa. „Ako odaberu da to učine, to će biti dobro za Rafu i meni se ne čini kao loša ideja“, rekao je Toni.
Džon Mekinro nedavno je rekao da bi Nadal trebalo da bude prvi nosilac u Parizu, a o sličnoj opciji govorio je i Gi Forže. Toni kaže da je Rafael izgubio visoko mesto na listi zbog povrede i dodao je: "To se ne bi dogodilo da imamo dvogodišnji sistem bodovanja. Nije logično da se npr. Del Potro povredi jednu godinu i da padne na 700. mesto na listi, pa da mora da radi sve ispočetka. To nije dobro za tenis".
