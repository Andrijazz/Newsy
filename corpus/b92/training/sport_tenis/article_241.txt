> Izvor: B92
> Datum: sreda 13.02.2013.  
> Rubrika: sport_tenis
> Naslov: Fed kup: Srbija sa Nemačkom
> Članak:

Teniserke Srbije igraće sa Nemačkom u plej ofu za opstanak u Svetskoj grupu Fed kupa.
Srpkinje su bile nosioci u žrebu, ali će izbor podloge pripasti Nemicama, koje su domaćini u duelu 20. i 21. aprila. Te dve selekcije nikada ranije nisu igrale u tom takmičenju. Nemice su osvajale Fed kup 1987. i 1992. godine.
Srbija je imala najbolji status u žrebu, jer su naše devojke prošle godine osvojile drugo mesto u tom takmičenju. Australija je domaćin Švajcarskoj, Japan putuje u Španiju, dok če SAD dočekati Švedsku.
U Grupi 2 Velika Britanija putuje u Argentinu, dok će Poljska gostovati u Belgiji. Francuska će ugostiti Kazahstan, dok će Ukrajina biti domaćin Kanadi.
