> Izvor: B92
> Datum: subota 11.05.2013.  
> Rubrika: sport_tenis
> Naslov: Tomić zbog oca ne igra u Rimu
> Članak:

Australijski teniser Bernard Tomić odustao je od učešća na turniru u Rimu zbog suđenja njegovom ocu koji je optužen za napad na sinovljevog sparing partnera.
Džon Tomić je suspendovan sa svih ATP takmičenja jer se prošlog vikenda na ulici sukobio sa Tomasom Drueom, udario ga u lice i polomio mu nos.
Otac australijskog tenisera svedočio je u ponedeljak i rekao da je u samoodbrani udario Druea, koji je nakon toga izgubio svest zbog čega je prebačen u bolnicu.
Tomić je trenutno na 53. poziciji ATP liste, ove godine je imao 14 pobeda uz osam poraza, a najbolji plasman imao je u junu 2012. kada je zauzimao 27. mesto. Turnir u Rimu počinje 13. maja i igra se za nagradni fond od 3,2 miliona evra.
