> Izvor: B92
> Datum: sreda 9.01.2013.  
> Rubrika: sport_tenis
> Naslov: Kujong: Janko predao Markosu
> Članak:

Srpski teniser Janko Tipsarević završio je takmičenje na egzibicionom turniru Kujong u Melburnu
On je u prvom kolu predao meč Kipraninu Markosu Bagdatisu zbog povrede ručnog zgloba.
Tipsarević je odlučio da se povuče sa terena pri vodjstvu Bagdatisa od 6:1, 1:0.
Srpski teniser je prošlog vikenda osvojio turnir u indijskom Čenaju. "Izvinjavam se fanovima. I Markosu. Zaista sam jedva čekao da igram na ovom fantastičnom egzibicionom turniru. Ali Australijan open je važniji od onoga šta se meni radi ili ne radi, i toga sam svestan. Hvala svima na podršci, vidimo se za par dana na Melburn parku", napisao je Tipsarević na profilu društvene mreže Fejsbuk. Takođe zbog povrede, sa turnira se povukao i 18. teniser sveta, Japanac Kei Nišikori. On je zbog povrede levog kolena prošle nedelje predao meč Britancu Endiju Mareju na turniru u Brizbejnu, ali nije uspeo da se oporavi do početka Kujong klasika. I Argentinac Huan Monako, 12. igrač sveta, morao je da se povuče sa turnira Kujong klasik zbog povrede ruke. Prvi grend slem turnir u sezoni - Australijan open, počinje u ponedeljak u Melburnu. U ostalim mečevima 1. kola postignuti su ovi rezultati: Huan Martin del Potro (Argentina) - Pol Anri Matje (Francuska) 6:4, 3:6, 7:6 (7:3) Lejton Hjuit (Australija) - Miloš Raonić (Kanada) 6:3, 1:6, 7:6 (7:4) Tomaš Berdih (Češka) - Ivan Dodig (Hrvatska) 4:6, 6:2, 6:3.
