> Izvor: B92
> Datum: ponedeljak 14.01.2013.  
> Rubrika: sport_tenis
> Naslov: WTA: Ana 13, Jelena blizu Top 20
> Članak:

Najbolja srpska teniserka Ana Ivanović zadržala je 13. mesto na najnovijoj WTA listi dok je Jelena Janković napredovala za jednu poziciju i sada je 21.
Beloruskinja Viktorija Azarenka i dalje je prva sa 10.325 bodova, ispred Marije Šarapove koja ima 10.045 bodova.
Amerikanka Serena Vilijams zadržala je treće mesto na listi sa 9.750 bodova dok je Agnješka Radvanjska ostala četvrta (7.750) i pored titula u Ouklendu i Sidneju.
Listu prvih deset teniserki čine još Anželik Kerber, Na Li, Sara Erani, Petra Kvitova, Samanta Stosur i Karolina Voznijacki. Bojana Jovanovski je 56. sa 1.095 bodova dok je Vesna Dolonc na 120. mestu (582). WTA lista za 14. januar. 1. Viktorija Azarenka (Belorusija) 10.325 2. Marija Šarapova (Rusija) 10.045 3. Serena Vilijams (SAD) 9.750 4. Agnješka Radvanska (Poljska) 7.750 5 Anželik Kerber (Nemačka) 5.575 6. Na Li (Kina) 5.135 7. Sara Erani (Italija) 5.100 8. Petra Kvitova (Češka) 5.085 9. Samanta Stosur (Australija) 4.135 10. Karolina Voznijacki (Danska) 3.765 ... 13. Ana Ivanović (Srbija) 2.841 21. Jelena Janković (Srbija) 1.751 56. Bojana Jovanovski (Srbija) 1.095 120. Vesna Dolonc (Srbija) 582
