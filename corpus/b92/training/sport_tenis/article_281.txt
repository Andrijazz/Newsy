> Izvor: B92
> Datum: ponedeljak 18.02.2013.  
> Rubrika: sport_tenis
> Naslov: Lajović u glavnom žrebu B. Ajresa
> Članak:

Srpski teniser Dušan Lajović plasirao se u glavni žreb ATP turnira u Buenos Ajresu.
On je u poslednjem kolu kvalifikacija pobedio 216. tenisera sveta Giljermea Klezara iz Brazila sa 6:1, 6:3 za 56 minuta igre.
Lajović, trenutno 162. igrač na planeti, u prvoj rundi glavnog žreba za potencijalne rivale ima Rubena Ramiresa Idalga, Tomija Robreda, Martina Alunda i Danijela Himeno-Travera.
Pobedniku turnira u prestonici Argentine pripašće 250 bodova, a igra se za nagradni fond od 493.670 dolara. Srpske teniserke igrale su sa polovičnim uspehom u ponedeljak - Ana Ivanović je pobedila, a Aleksandra Krunić je poražena. Filip Krajinović uspeo je da se plasira u glavni žreb turnira u Marseju.
