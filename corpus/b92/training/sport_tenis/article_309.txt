> Izvor: B92
> Datum: subota 23.02.2013.  
> Rubrika: sport_tenis
> Naslov: Bogota: JJ u finalu nakon preokreta
> Članak:

Srpska teniserka Jelena Janković plasirala se u finale turnira u Bogoti pobedom nad Italijankom Karin Knap 2:1 (3:6, 6:1, 7:6).
Jankovićeva će u borbi za trofej igrati sa 198. igračicom na WTA listi Paulom Ormaehom iz Argentine. Ona je u polufinalu bila bolja od Brazilke Teliane Fereire sa 2:0 (7:6, 6:3).
Na startu je viđen po jedan brejk da bi u nastavku obe teniserke bile sigrune na svoj servis. Tako je bilo sve do šestog gema kada je Knap napravila ključan brejk i ubrzo nakon toga povela 1:0 u setovima.
Jankovićeva je drugi set odigrala furiouzno, dopustivši protivnici samo jedan gem. Izjednačena igra u trećem setu dovela je do toga da o pobedniku odlučuje 'taj-brejk'. Srpska teniserka je odlično odigrala 'tajbrejk' koji je dobila sa 7:2 i plasirala se u finale posle dva i po sata igre.
