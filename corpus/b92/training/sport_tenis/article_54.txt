> Izvor: B92
> Datum: ponedeljak 7.01.2013.  
> Rubrika: sport_tenis
> Naslov: Novak: Čestitam Nikola
> Članak:

Najbolji teniser sveta Novak Đoković čestitao je najboljem juniorskom teniseru sveta Nikoli Milojeviću.
Mladi 17-godišnji Milojević u nedelju je obezbedio mesto broj jedan na juniorskoj listi u svetu.
“Iskrene čestitke našem Nikoli Milojeviću, najboljem junioru na svetu - novoj nadi srpskog tenisa”, napisao je Novak na svom Facebook profilu.
Srbija sada može da se pohvali da u istom trenutku ima najboljeg seniorskog i najboljeg juniorskog tenisera sveta. Ne treba naravno zaboraviti ni Lasla Đerea koji je takođe među najboljih pet na svetu u juniorskoj konkurenciji, ali ni Janka Tipsarevića koji je deveti na ATP listi. Tu su naravno i Ana Ivanović, Jelena Janković, Viktor Troicki, Bojana Jovanovski Srbija je definitivno postala zemlja tenisa.
