> Izvor: B92
> Datum: subota 26.01.2013.  
> Rubrika: sport_tenis
> Naslov: Končita Martines selektor Španije
> Članak:

Nekadašnja vimbldonska šampionka Končita Martines imenovana je za novog selektora FED kup reprezentacije Španije.
Ona će na toj funkciji zameniti još jednu bivšu teniserku, Aranču Sančes Vikario.
"Končita je španska teniska legenda i potpuno je normalno da oni koji su ovom sportu dali najviše, dobiju priliku da pomognu našoj selekciji", rekao je predsednik Teniskog saveza Španije Hoze Luis Eskanuela.
Martinesova je 1994. godine u finalu Vimbldona savladala legendarnu Martinu Navratilovu. Tokom igračke karijere još dva puta je bila finalista na Gren slem turnirima, Australijan openu i Rolan Garosu. Njen najbolji plasman na WTA rang listi bila je druga pozicija (30. oktobra 1995. godine). Končita je tokom igračke karijere sa Španijom osvojila pet šampionskih titula u FED kupu, a sa terena se povukla u aprilu 2006. godine
