> Izvor: B92
> Datum: petak 11.01.2013.  
> Rubrika: sport_tenis
> Naslov: Bojana: Nadam se da mogu daleko
> Članak:

Srpska teniserka Bojana Jovanovski rekla je da joj neće biti lako protiv Marije Terese Toro-Flor na startu Australijan opena.
"Australijan open u ovom trenutku za mene predstavlja prvu veliku priliku da proverim svoje trenutne mogućnosti i uočim koje još nove elemente igre nisam u potpunosti usvojila. U prvom kolu igram protiv Toro-Flor sa kojom sam se nedavno sastala u Hobartu i znam da neće biti nimalo lako pobediti istu protivnicu dva puta za tako kratko vreme".
Ukoliko  špansku teniserku, Jovanovski će se u drugom kolu sastati sa pobednicom meča Mirjana Lučić (Hrvatska) - Lucije Šafarova (Češka), a u sledećoj rundi suparnica će joj najverovatnije biti 12. nositeljka Nadja Petrova iz Rusije. "Uvek se trudim da gledam samo prvi naredni meč, ali ne mogu da se oduprem utisku da postoji šansa za meč protiv Šafarove koja je u finalu FED kupa igrala fenomenalno i protiv Ane i protiv Jelene. Svaki gren slem u orbitu lansira neku novu igračicu. Nadam se da je došlo vreme da ove godine to budem ja. Dobro se osećam i jedva čekam da turnir počne", zaključila je Jovanovski. Turnir u Melburnu počinje u ponedeljak i trajaće do 27. januara.
