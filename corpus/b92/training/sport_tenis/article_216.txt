> Izvor: B92
> Datum: subota 9.02.2013.  
> Rubrika: sport_tenis
> Naslov: Nadal u dva seta do polufinala
> Članak:

Španski teniser Rafael Nadal plasirao se u polufinale ATP turnira u čileanskom Vinja Del Maru pošto je savladao zemljaka Danijela Himena Travera sa 6:1, 6:4.
Protivnik Nadalu u borbi za finale je Francuz Žeremi Šardi koji je pobedio Paola Lorencija iz Italije sa 6:2, 6:3.
U drugom polufinalu sastaće se Argentinci Orasio Sebaljos i Karlos Berlok.
Sebaljos je savladao Španca Alberta Ramosa sa 6:1, 5:7, 7:6 (8:6), dok Berlok nije ni igrao u četvrtfinalu jer mu je Francuz Rafin Gijom predao meč bez borbe. Nagradni fond turnira serije 250 je 410.000 dolara.
