> Izvor: B92
> Datum: nedelja 9.06.2013.  
> Rubrika: sport_tenis
> Naslov: Bozoljac u glavnom žrebu Kvinsa
> Članak:

Srpski teniser Ilija Bozoljac uspeo je da izbori plasman u glavni žreb turnira u londonskom Kvinsu, koji se igra od ponedeljka.
Bozoljac je do glavnog žreba došao pobedom nad Indijcem Rohanom Bopanom sa 6:1, 6:1 u trećem kolu kvalifikacija. Prethodno je bio bolji od Britanca Kamerona Norija i Australijanca Mata Rida.
Priliku da izbori plasman u glavni žreb ima i Nenad Zimonjić, koji posle duže vremena igra u singlu, a njegov rival u poslednjem kolu kvalifikacija je Australijanac Samjuel Grot. U prva dva kola Zimonjić je nadigrao Britanca Adama Torntona i Australijanca Metjua Bartona. Turnir u Kvinsu, koji je tradicionalno generalna proba za Vimbldon, igra se za nagradni fond od skoro 800.000 evra, a prvi nosilac biće oporavljeni Endi Marej.
