> Izvor: B92
> Datum: ponedeljak 29.04.2013.  
> Rubrika: sport_tenis
> Naslov: WTA: Skok Ane, JJ i Bojana miruju
> Članak:

Najbolja srpska teniserka Ana Ivanović napredovala je za jedno mesto u odnosu na prošlu nedelju i sada je 16. na WTA listi.
Jelena Janković je ostala na 18. poziciji, dok je Bojana Jovanovski takođe mirovala, pa je i dalje na 44. mestu.
Vesna Dolonc je zabeležila pad za jednu poziciju i sada je 100, dok Aleksandra Krunić na 155. mestu, posle skoka za jedno mesto. Jovana Jakšić je izgubila dve pozicije i sada je 253.
Na samom vrhu nije bilo promena, i dalje vodi Amerikanka Serena Vilijams, ispred Marije Šarapove iz Rusije i Beloruskinje Viktorije Azarenke. Iza njih slede Agnješka Radvanjska, Na Li, Anđelika Kerber, Sara Erani, Petra Kvitova, Samanta Stosur i Karolina Voznijacki.
