> Izvor: B92
> Datum: utorak 16.07.2013.  
> Rubrika: sport_tenis
> Naslov: Martina Hingis se vraća na WTA tur
> Članak:

Martina Hingis, koja je pre nekoliko dana primljena u tenisku Kuću slavnih, igraće u dublu na turniru u Karlsbadu (27. jula do četvrtog avgusta).
Njena partnerka biće Danijela Hantuhova iz Slovačke, a 32-godišnjoj Hingisovoj to će biti prvi nastup na WTA turu još od septembra 2007. godine.
"Radujem se turniru i povratku takmičenju. Sećam se da sam osvajala titule u singlu 1997. i 1999. godine, ovo je uvek bio jedan od mojih omiljenih turnira. I dalje imam izražen takmičarski duh i volim da budem na terenu”.
Da li je ovo najava povratka Hingisove ili samo jednokratna stvar, ostaje da se vidi. Tokom karijere Martina je osvojila 43 titule u singlu, od toga pet Gren slem trofeja. Više o Švajcarkinji i njenoj karijeri saznajte u tekstu - "Martina Hingis, genije i skandal-majstor".
