> Izvor: B92
> Datum: sreda 27.02.2013.  
> Rubrika: sport_tenis
> Naslov: Kraj za Janka i Viktora u dublu
> Članak:

Samo dan pošto su obojica eliminisani u singlu, Janko Tipsarević i Viktor Troicki su završili učešće na turniru u Dubaiju i u dubl konkurenciji.
Tipsarević i Troicki su u prvom kolu izgubili od Indijca Maheša Bupatija i Mikaela Ljodre iz Francuske sa 6:3, 6:3, posle 51 minuta.
Za razliku od njih dvojice, Nenad Zimonjić se u paru sa Šveđaninom Robertom Lindstedom plasirao u polufinale u Dubaiju u konkurenciji parova. Novak i Marko Đoković su, isto kao i Tipsarević i Troicki, takmičenje u dublu završili već u prvom kolu.
