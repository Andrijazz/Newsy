> Izvor: B92
> Datum: ponedeljak 18.02.2013.  
> Rubrika: sport_tenis
> Naslov: ATP: Viktor nastavio pad
> Članak:

Prvi reket sveta Novak Đoković i ove nedelje sigurno drži čelo ATP liste, sa više od 3.000 bodova prednosti u odnosu na Roždera Federera iz Švajcarske.
Janko Tipsarević je na ovonedeljnoj listi i dalje deveti, dok je Viktor Troicki zabeležio pad za dve pozicije i sada je na 42. mestu.
Identičan pad imao je i Dušan Lajović, koji je na 162. poziciji, 12 ispred Borisa Pašanskog, koji nije menjao svoj plasman među najboljim teniserima sveta.
Među prvom desetoricom na ATP listi nije bilo nikakvih promena, pa iza Đokovića i Federera slede Endi Mari, David Ferer, Rafael Nadal, Tomaš Berdih i Huan Martin del Potro. Prvu desetoricu kompletiraju Tipsarević i Rišar Gaske.
