> Izvor: B92
> Datum: utorak 22.01.2013.  
> Rubrika: sport_tenis
> Naslov: Dolonc može da igra u FED kupu
> Članak:

Međunarodna teniska federacija u utorak je donela odluku da Vesna Dolonc može da igra za reprezentaciju Srbije u FED kupu.
Srpski tim je tako potencijalno jači za još jedno ime, a ITF je na osnovu priložene dokumentaciji izdala Vesni dozvolu da nesmetano može da nastupi za ekipu Srbije već od prvog kola tog takmičenja u ovogodišnjem ciklusu.
Vesna Dolonc je rođena u Moskvi, ali poseduje srpski pasoš i ličnu kartu, što su bili sasvim dovoljni preduslovi da, s obzirom da do sada nije igrala za neku drugu reprezentaciju, može da nastupi za Srbiju. Dolonc trenutno drži 120. mesto na WTA listi i četvrti reket Srbije je, iza Ane Ivanović, Jelene Janković i Bojane Jovanovski, a ispred Aleksandre Krunić.
