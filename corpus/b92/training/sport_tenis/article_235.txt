> Izvor: B92
> Datum: utorak 12.02.2013.  
> Rubrika: sport_tenis
> Naslov: Ana: Osećam da napredujem
> Članak:

Ana Ivanović uspešno je startovala na WTA turniru u Dohi pobedom nad Tamirom Pašek izgubivši samo tri gema, ali i dalje ima problema sa ramenom.
Ivanovićeva je propustila meč Fed kupa tokom vikenda zbog povrede, a iako se oporavlja, nakon pobede u Dohi je izjavila da i dalje nije potpuno spremna.
"I dalje moram mnogo da pazim, idem na tretmane svakog dana. U Pataji je već bilo nateklo", rekla je Ivanovićeva.
Najbolja srpska teniserka je ipak lako prošla u drugu rundu. "Očekivala sam mnogo teži meč. Imali smo velike bitke u prošlosti, ali sam dobro počela i igrala agresivno. Osetila sam da ima mnogo problema sa mojim forhendima, pa sam se trudila da to koristim", rekla je Ivanovićeva. Ana je imala dosta uspona i padova na startu sezone, na Australijen openu je stigla do četvrte runde, da bi potom eliminisana već na startu Pataja opena na Tajlandu. Ipak, 25-godišnja teniserka smatra da napreduje. "Definitivno osećam da je moja igra stigla do tačke u kojoj mogu da izazovem i najbolje teniserke sveta. To je sjajno. Igranjem pritiv njih vremenom bi napredovala i eventualno ih pobeđivala", smatra Ana Ivanović.
