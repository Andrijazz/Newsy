> Izvor: B92
> Datum: nedelja 3.02.2013.  
> Rubrika: sport_tenis
> Naslov: DK: Španci smanjili na 2:1
> Članak:

Teniska reprezentacija Španije smanjila je prednost Kanade na 2:1 u prvom kolu Svetske grupe Dejvis kupa.
U noći između subote i nedelje po srednjeevropskom vremenu, Marsel Granoljers i Mark Lopes savladali kanadski dubl Daniel Nestor/Vasek Pospišil sa 3:2 (4-6, 6-4, 6-7, 6-3, 6-2).
Kanađani su prethodno poveli sa 2:0, pošto su Frank Dančević i Miloš Raonić dobili oba singla.
Plasman u četvrftinale takmičenja već su obezbedili Srbija, Francuska i Argentina koje posle dva dana vode protiv svojih rivala, Belgije, Izraela i Nemačke sa nedostižnih 3:0.Naš tim čeka ishod duela SAD- Brazil, s obzirom da je pobednik meča naredni protivnik. Rezultati u mečevima 1. kola: Srbija - Belgija 3:0 Francuska - Izrael 3:0 Kazahstan - Austrija 2:1 Kanada - Španija 2:1 Italija - Hrvatska 2:1 SAD - Brazil 2:1 Argentina - Nemačka 3:0 i Češka - Švajcarska 2:1
