> Izvor: B92
> Datum: subota 20.04.2013.  
> Rubrika: sport_tenis
> Naslov: FED: Ana donela prvi poen Srbiji
> Članak:

Srpska teniserka Ana Ivanović donela je prvi poen Srbiji u meču FED Kupa pobedom na Nemicom Monom Bartel sa 2:1 (7:6, 2:6, 6:2).
Drugi subotnji meč igraju Bojana Jovanovski i Anđelika Kerber.
Sve je išlo kako treba za Ivanovićevu u prvom setu. Imala je dva brejka prednosti, a protivnica je dosta grešila. Ana je servirala za prvi set, ali se nakon toga probudila domaća teniserka, vratila brejkove, pa je prvi set srpskoj teniserki pripao tek nakon ’taj-brejka’.
U drugom setu potpuno drugačija situacija, Ana je pravila greške, a Bartel bez problema stiže do izjednačenja. U odlučujućem setu je Ivanovićeva zaigrala veoma dobro, brejkom u sedmom gemu prelomila rezultat i lako privela meč kraju. Duel Nemačke i Srbije igra se u "Porše Areni" u Štutgartu, a opstanak u Svetskoj grupi izboriće reprezentacija koja ostvari tri pobede. Drugog dana takmičenja, u nedelju od 11 sati, na programu su mečevi Kerber - Ivanović i Bartel - Jovanovski, a zatim i dubl u kome će se sastati Sabine Lisicki/Ana Lena Gronefeld i Vesna Dolonc/Aleksandra Krunić. Tok meča: U prva dva gema nije viđeno mnogo neizvesnosti, iako je Ana imala priliku da dođe do brejk lopte. Nije je služio prvi servis, ali ipak osvaja gem za 1:1. U nastavku je srpska teniserka zahvaljujući greškama protivnice četiri puta imala brejk šansu. Bartel je dobrim servisom ostajala u igri, ali je Ana bila strpljivija, stigla do prednosti, a nakon toga i potvrdila brejk (3:1). Potom su obe teniserke bile sigurne na svoj servis. Nemica je nastavila da pravi dosta neiznuđenih grešaka, koje su Ani tri puta donele brejk loptu, a srpska teniserka osvaja najduži gem na meču i servira za set. U tom gemu je Nemica povela sa 40:15 i lako vratila jedan brejk za ostanak u setu. Zatim ekspresno osvaja gem na svoj servis. To je trglo Anu pa je počela bolje da servira i posle 42 minuta došla do tri set lopte. Međutim domaća teniserka se nije predavala, stiže do 40:40 i do brejka nakon greške srpske teniserke. Dupla servis greška Nemice omogućava Ani brejk i ponovo servira za set. Bartel nije imala šta da izgubi, zaigrala je agresivinije, to joj je pomoglo da dođe do brejka, pa je prvi set odlučen u , koji je Ivanovićeva osvojila sa 7:5 i posle sat i jednog minuta igre povela sa 1:0. Drugi set je bolje otvorila Bartel i lako povela sa 4:0. Situacija se potpuno okrenula u odnosu na prvi set, Ana je bila ta koja je grešila, dok je mnogo sigurniju igru pružala Nemica, to joj je i donelo ogromnu prednost. Seriju domaće teniserke Ana prekida tek u petom gemu. Do kraja je srpska teniserka osvojila još samo jedan gem, pa je rezultat u setovima nerešen. U prva četiri gema odlučujeg seta nije viđen brejk, obe teniserke su dobro servirale i lako osvajale gemove (2:2). Nakon toga je Ivanovićeva zaigrala mnogo sigurnije, osvojila tri uzastopna gema, pa će Bartel servirati za ostanak u meču. Velika borba u najdužem gemu trećeg seta, iz kojeg je Ana izašla kao pobednik i tako donela prvi poen Srbiji.
