> Izvor: B92
> Datum: petak 15.02.2013.  
> Rubrika: sport_tenis
> Naslov: Novak može da osvoji sva četiri GS
> Članak:

Novak Đoković može da osvoji sva četiri Gren slema ove godine ako je suditi po anketi koju je napravio sajt Bleacherreport.
Čak 65% od preko 1.600 ljudi smatra da srpski teniser može da nakon titule u Melburnu slavi i u Parizu, Londonu i Njujorku.
Poslednji čovek kojem je to uspelo bio je Rod Lejver 1969. godine. Mnogi su nakon toga pokušali da osvoje ’teniski sveti gral’ ali niko nije uspeo.
Novak je jedan od samo četvorice igrača koji su u  zaustavio ga je prošle godine u finalu, ali Nadal se prethodne nedelje u Čileu vratio nakon sedmomesečne pauze zbog povrede i pitanje je u kakvom će stanju dočekati drugi Gren slem sezone. Koliko je teško osvojiti sva četiri Gren slema u jednoj godini dovoljno govori podatak da se to poslednji put dogodilo pre 44 godine, ali ako neko ima šanse da to uradi ove ali i narednih godina, onda je to bez dileme Nole. Šta mislite, kakve su Novakove šanse da napravi ovakav podvig?
