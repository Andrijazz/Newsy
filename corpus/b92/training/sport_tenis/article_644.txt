> Izvor: B92
> Datum: sreda 22.05.2013.  
> Rubrika: sport_tenis
> Naslov: I Vavrinka neizvestan za RG?
> Članak:

Učešće 11. tenisera sveta Stanislasa Vavrinke na Rolan Garosu pod znakom je pitanje zbog povrede butnog mišića.
Švajcarac je zbog toga predao meč Dolgopolovu u drugom kolu u Rimu i od tada nije ni dotakao reket.
“Nije lako biti u mojoj koži. Preopterećen sam terapijom, samo njome se bavim otkad sam se povredio. Ipak, stanje se poboljšava –dva dana treninga pred Rolan Garos biće mi dovoljna”, rekao je 28-godišnji Vavrinka.
To je još jedna loša vest za one koji vole tenis, pošto su učešće još otkazali Tomaž Beluči, Endi Mari i Huan Martin del Potro.
