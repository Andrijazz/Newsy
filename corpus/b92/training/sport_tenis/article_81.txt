> Izvor: B92
> Datum: petak 11.01.2013.  
> Rubrika: sport_tenis
> Naslov: Novak: Da opet ponesem trofej kući
> Članak:

Novak Đoković je zajedno sa Viktorijom Azarenkom prisustvovao žrebu za Australijan open, a nakon toga je rekao da bi voleo da opet ponese trofej sa sobom.
"Danas sam imao baš dosta aktivnosti van terena. Prvo sam prisustvovao izvlačenju žreba sa Azarenkom i bilo je baš lepo, ponovo smo videli naše prošlogodišnje trofeje. Ne bih se uopšte protivio da ponovo ponesem jedan kući", napisao je Đoković na svom profilu na Fejsbuku.
Novak u prvom kolu igra sa Francuzom Pol-Anrijem Matjeom, a turnir u Melburnu do sada je osvojio tri puta - 2008, 2011. i 2012 godine.
