> Izvor: B92
> Datum: subota 2.02.2013.  
> Rubrika: sport_tenis
> Naslov: DK: Španija pred eliminacijom!
> Članak:

Posle prvog dana prvog kola Svetske grupe Dejvis kupa teniska reprezentacija Kanade vodi protiv petostrukog pobednika ovog takmičenja selekcije Španije sa 2:0.
Frank Dančević je savladao Marsela Granoljersa sa 3:0 (6-1, 6-2, 6-3), dok je Miloš Raonić pobedio Alberta Ramosa sa 3:1 (6-7, 6-4, 6-4, 6-4.)
Španci se tako nalaze na pragu prvog poraza na startu Dejvis kupa još od 2006. godine kada su izgubili od Belorusije sa 4:1.
Eventualni poraz, međutim, ne bio bio iznenađenje pošto su Španci u ovogodišnju kampanju Dejvis kupa ušli bez četvorice najboljih tenisera: Rafaela Nadala, Davida Ferera, Nikolasa Almagra i Fernanda Verdaska. Meč se nastavlja u subotu partijom dublova kojem će Španci Granoljers i Mark Lopes igrati protiv Daniela Nestora i Vaseka Pospišila.
