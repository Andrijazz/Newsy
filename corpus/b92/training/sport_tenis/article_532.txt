> Izvor: B92
> Datum: sreda 17.04.2013.  
> Rubrika: sport_tenis
> Naslov: Dolonc: Teško sa odličnim Nemicama
> Članak:

Srpska teniserka Vesna Dolonc nada se da će nacionalni tim izboriti opstanak u Svetskoj grupi Fed kupa.
Dolonc je izjavila da očekuje težak meč protiv Nemačke.
"Biće teško, igramo protiv Angelike Kerber i Mone Bartel, to su dobre teniserke. Neće biti lako i očekujem da svaki meč bude neizvestan. Osećam se dobro u reprezentaciji, radujem se što ponovo vidim devojke. Trudićemo se da pružimo maksimum i nadam se da ćemo pobediti", rekla je Dolonc.
Ona je dodala da se oseća dobro nakon turnira u Katovicama i da nema problema sa povredama. Težak meč protiv Nemica očekuje i Aleksandra Krunić. "Imamo ozbiljne protivnice, Kerber je trenutno šesta na WTA listi i ona može da bude naš najveći problem. Od nas zavisi kako ćemo se pripremiti za te duele. Za razliku od Nemica, u našoj reprezentaciji je nekada najbolja igračica sveta Ana Ivanović i videćemo kako će se stvari odvijati na terenu", rekla je Krunićeva. Meč plej-ofa Svetske grupe Fed kupa izmedju reprezentacija Nemačke i Srbije na programu je 20. i 21. aprila u "Porše Areni" u Štugratu.
