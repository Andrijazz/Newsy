> Izvor: B92
> Datum: četvrtak 10.01.2013.  
> Rubrika: sport_tenis
> Naslov: Agnješka i Dominika za titulu
> Članak:

Poljska teniserka Agnješka Radvanska plasirala se u finale turnira u Sidneju pošto je pobedila Kineskinju Li Na sa 2:0 u setovima (6:3, 6:4).
Radvanska koja je postavljena za prvog nosioca na turniru, je tako zabeležila osmu uzastopnu pobedu u 2013. godini, nakon što je prošle nedelje osvojila turnir u Oklandu.
Poljakinja će u finalu igrati protiv Dominike Cibulkove iz Slovačke, koje je u polufinalu pobedila drugog nosioca Andjeliku Kerber sa 6:2, 4:6, 6:3.

