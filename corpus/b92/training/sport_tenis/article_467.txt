> Izvor: B92
> Datum: subota 6.04.2013.  
> Rubrika: sport_tenis
> Naslov: "Brajanima svejedno s kim igraju"
> Članak:

Selektor Dejvis kup tima SAD Džim Kurijer rekao je da je Bobu i Majku Brajanu svejedno ko će, uz Nenada Zimonjića, igrati u dublu za reprezentaciju Srbije.
"Njima nije važno ko će igrati. Oni su izuzetno iskusni, znaju šta treba da rade i prilagodiće se ko god da bude sa druge strane. Troicki je imao težak meč, ali dobra vest za Srbiju jeste što imaju igrača Novakovog kvaliteta. Ako bude igrao, sigurno će biti vrlo dobar“, rekao je Kurijer.
"Nemamo garantovanu pobede, ali Bob i Majk su najbolji svih vremena. Tačka", dodao je Kurijer. Selektor Srbije Bogdan Obradović još nije odlučio ko će igrati - Đoković, Troicki ili Bozoljac. Prvog dana takmičenja Đoković je pobedio Iznera, a Troicki je izgubio od Kverija. Viktor je posle meča izjavio da mu nedostaje samopouzdanje.
