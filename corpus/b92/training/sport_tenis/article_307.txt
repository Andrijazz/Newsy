> Izvor: B92
> Datum: petak 22.02.2013.  
> Rubrika: sport_tenis
> Naslov: Dolonc zaustavljena u 1/4finalu
> Članak:

Srpska teniserka Vesna Dolonc i Čehinja Eva Hrdinova nisu uspele da se plasiraju u polufinale dublova u Memfisu.
One su izgubile od francusko-kazahstanskog para Kristina Mladenović/Galina Voskobojeva sa 7:6 (8-6), 6:4.
U singlu, slovačka teniserka Magdalena Ribarikova plasirala se u polufinale savladavši prvu nositeljku Kirsten Flipkens sa 6:7 (11-13), 7:5, 6:3. Protivnica Ribarikovoj u polufinalnom meču biće Nemica Sabina Lisicki, koja je pobedila Kristinu Mladenović iz Francuske sa 6:3, 6:3.
U drugom polufinalu sastaće se Stefani Fogele iz Švajcarske i Novozelandjanka Marina Eraković. Fogele je savladala Britanku Heder Votson sa 6:1, 6:2, dok je Erakovićeva bila bolja od američke teniserke Džejmi Hempton sa 7:5, 6:2. Nagradni fond na turniru u Memfisu iznosi 235.000 dolara.
