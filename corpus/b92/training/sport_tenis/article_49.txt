> Izvor: B92
> Datum: nedelja 6.01.2013.  
> Rubrika: sport_tenis
> Naslov: Savršen početak, titula za Janka
> Članak:

Srpski teniser Janko Tipsarević osvojio je titulu na turnira iz Serije 250 u indijskom Čenaju.
On je u finalu pobedio Španca Roberta Bautista-Ahuta, 80. tenisera sveta, sa 3:6, 6:1, 6:3 za jedan čas i 51 minut igre.
Tipsareviću je to četvrta titula u karijeri, posle Kuala Lumpura i Moskve 2011. i Štugarta prošle godine. Uz to, Janko je izgubio još sedam finala, uključujući i prošlogodišnje baš u Čenaju.
Tekstualni prenos meča: Iako je sa dve vezane greške počeo meč, Bautista nije odustajao od agresivnog stila igre i to mu se ubrzo isplatilo. Slično kao i u jednom delu meča sa Bedeneom, Tipsarević je stajao znatno iza osnovne linije, što je omogućilo rasterećenom Špancu da forhendom diktira ritam. On je to iskoristio, napravio je brejk već na startu i poveo je sa 3:0. Pri rezultatu 4:2 Janko je imao 0:30, ali je Španac njegov nalet presekao izlaskom na mrežu, slično kao u prvom gemu, da bi zatim osvojio još tri poena i gem. Tipsarević je lako dobijao svoje gemove, ali to je malo vredelo jer je Ahut u odlučujućim trenucima igrao na nivou Top 10 tenisera. Pri rezultatu 5:3 Janko je ponovo imao 0:30, ali Španac uzeo četiri poena u nizu - insajd aut forhend, pravovremeni izlazak na mrežu, a onda i dva neodbranjiva servisa. I Federer bi mu pozavideo na toj seriji - Ahut je osvojio prvi set sa 6:3 za 36 minuta. Identično kao u polufinalu sa Bedeneom, Tipsarević se trgao na početku drugog seta. Osvojio je gem na svoj servis, a onda je ponovo došao do 0:30, četvrti put u meču. Izgubio je Janko naredni poen, a onda je besno bacio reket na pod. To je stimulativno delovalo na njega jer u sledećem poenu odigrao svoj najbolji udarac na meču - bekhend paralelu  lopticu za dve vezane brejk šanse. Ahut je tada zaigrao na sve ili ništa i uspeo je da smanji na 4:3. Ono što nije tada, Tipsarević je učinio nedugo zatim - osvojio je gem na svoj servis, a zatim je napravio još jedan brejk za 6:3 i titulu u Čenaju.
