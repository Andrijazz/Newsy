> Izvor: B92
> Datum: sreda 12.06.2013.  
> Rubrika: sport_tenis
> Naslov: Pobede Jelene i Bojane za 3. kolo
> Članak:

Srpska teniserka Bojana Jovanovski plasirala se u treće kolo turnira u Birmingemu, a Jelena Janković plasirala se u treću rundu u Nirnbergu.
Jovanovski je pobedila Andreu Hlavačkovu iz Češke sa 4:6, 6:1, 6:4 za jedan čas i 58 minuta igre.
Ključni brejk Bojana je napravila u devetom gemu trećeg seta, a zatim je već u narednom iskoristila prvu meč loptu.
U sledećoj rundi Jovanovski će se sastati sa Soranom Kirsteom iz Rumunije, koja je bila bolja od Bugarke Cvetane Pironkove 6:4, 6:4. Bojana je dobila jedan od tri dosadašnja meča sa Kirsteom, bilo je to 2011. u Sidneju sa 6:4, 6:2. Rumunka je bila bolja u Montrealu 2010. i u Taškenu 2011. godine. Kirstea je trenutno 24. na WTA listi, ima 23 godine i u karijeri je osvojila jednu titulu. Iako je u istom danu već izašla na teren i dovršila meč prvog kola, Jelena Janković je u drugoj rundi pobedila Johanu Larson sa 6:2, 6:0. Jelenina sledeća suparnica biće Lurdes Dominges Lino iz Španije, koja je pobedila Mendi Minelu iz Luksemburga sa 6:1, 6:4. Jelena je sva tri puta do sada pobedila Dominges LIno, poslednji put 2011. godine u Montereju (6:4, 6:1). Španjolka ima 32 godine, trenutno je 50. na svetu i u karijeri je uzela dva trofeja.
