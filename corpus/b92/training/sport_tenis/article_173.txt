> Izvor: B92
> Datum: ponedeljak 4.02.2013.  
> Rubrika: sport_tenis
> Naslov: "Dokazao sam, znači mi Dejvis kup"
> Članak:

Posle pobede nad Španijom, kanadski teniser Miloš Raonić kaže da mu je drago što je dokazao koliko mu je stalo do Dejvis kupa.
Takve glasine čule su se nakon što je prošle godine Congi predao meč zbog povrede.
“Možete da se raspitate kod meni bliskih ljudi, volim nekima da dokazujem da nisu u pravu. Ljudi su govorii da mi Dejvis kup ne znači mnogo, a sada sam dokazao suprotno. Ružan je osećaj kada čujete takve stvari, takve sumnje”, rekao je Raonić.
Rival Kanadi u četvrtfinalu Dejvis kupa biće selekcija Italije (5-7. aprila). "Mislim da nije nerealno da pobedimo Italiju. Ne postoji teren, nezavisno od podloge i protivnika, na koji ne izlazim sa verom u pobedu. Daću sve od sebe kako bismo obezbedili pobedu, baš kao i ostatak tima. Mislim da ćemo nastaviti da iznenađujemo ljude", kaže Raonić. Pobednik meča Kanada - Italija u polufinalu će igrati sa boljim iz okršaja SAD - Srbija.
