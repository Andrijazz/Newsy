> Izvor: B92
> Datum: nedelja 10.02.2013.  
> Rubrika: sport_tenis
> Naslov: Čilić ponovo najbolji u Zagrebu
> Članak:

Hrvatski teniser Marin Čilić osvojio je svoju treću titulu na turniru u Zagrebu, pošto je pobedio austrijskog tenisera Jirgena Melcera u dva seta, 6:3, 6:1.
Čilić je tako osvojio devetu titulu u karijeri, a meč je dobio bez ikakvih problema, pošto je duel na "Indoors"-u trajao nešto više od sat vremena.
On je danas imao 12 brejk šansi, a iskoristio je četiri. Prvi je napravio kada je poveo sa 2:0, a onda i sa 5:3 u prvom setu.
Melcer je do kraja meča osvojio samo još jedan gem, a Čilić je zabeležio 33 'vinera'. Najbolji hrvatski teniser osvajao je ovaj turnir i 2009. i 2010. godine.
