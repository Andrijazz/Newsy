> Izvor: B92
> Datum: subota 6.04.2013.  
> Rubrika: sport_tenis
> Naslov: Serena dala sestri samo tri gema
> Članak:

Američka teniserka Serena Vilijams deklasirala je svoju sestru Venus sa 6:1, 6.2 u polufinalu turnira u Čarlstonu.
Bila je to 14. Serenina pobeda u 24 duela sa Venus, a njih dve sada su igrale prvi put još od 2009. godine.
Starija Vilijamsova imala je tokom nedelje problema sa leđima i nije mogla maksimalno da servira, što je Serena nemilosrdno koristila i lako je slavila za 55 minuta igre.
Serena će se u nedelju boriti za 49. titulu u karijeri, a treću ove sezone. Rivalka će joj biti bolja iz duela Jelene Janković i Stefani Fegele.
