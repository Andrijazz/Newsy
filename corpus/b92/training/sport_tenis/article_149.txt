> Izvor: B92
> Datum: subota 2.02.2013.  
> Rubrika: sport_tenis
> Naslov: Kirilenko i Lisicki za trofej
> Članak:

Ruskinja Marija Kirilenko i Nemica Sabina Lisicki igraće u finalu turnira u Pataja Sitiju.
Kirilenko je sjajno riternirala u meču sa Soranom Kirsteom i završila je posao za 67 minuta (6:0, 6:2), dok je Lisicki savladala Ninu Bratčikovu sa 7:5, 6:3.
Posle poraza u prvom kolu Australijan opena, Lisicki je angažovala Rikarda Sančesa i rezultati rada sa njime već su vidljivi, pošto će se Nemica u nedelju boriti za drugi trofej u karijeri.
Sa druge strane, Kirilenko je do sada osvojila pet titula, a sa Lisicki će se prvi put sastati u glavnom žrebu nekog WTA turnira. Do sada su igrale dva puta jedna sa drugom, a oba puta je slavila Ruskinja.
