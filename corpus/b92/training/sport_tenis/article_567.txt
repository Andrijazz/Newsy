> Izvor: B92
> Datum: sreda 24.04.2013.  
> Rubrika: sport_tenis
> Naslov: Troicki lako do četvrtfinala
> Članak:

Srpski teniser Viktor Troicki plasirao se u četvrtfinale turnira u Bukureštu, pošto je u drugom kolu savladao Nemca Tobijasa Kamkea sa 6:4, 6:2.
U tom duelu viđen je veliki broj brejkova, ali je Troicki na kraju imao duplo više, šest u odnosu na tri Kamkea.
Naredni protivnik Troickog biće Čeh Lukaš Rosol, koji je pobedio Andreasa Sepija iz Italije sa 6:1, 3:6, 6:3.
To će biti njihov četvrti susret uz samo jednu pobedu srpskog tenisera u dosadašnjem međusobnom skoru. Troicki će zajedno sa Sepijem igrati i u četvrtfinalu dublova, a njihovi protivnici u borbi za polufinale biće Nemac Martin Emrih i Finac Jarko Nijeminen. Turnir u glavnom gradu Rumunije igra se za nagradni fond od 467.800 evra.
