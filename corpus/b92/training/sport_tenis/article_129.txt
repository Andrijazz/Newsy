> Izvor: B92
> Datum: sreda 30.01.2013.  
> Rubrika: sport_tenis
> Naslov: "Štefi imala igru za ovo vreme"
> Članak:

Štefi Graf mogla bi da se nosi sa današnjim najboljim teniserkama, smatra njen suprug Andre Agasi, osvajač osam Gren slem titula.
Agasi kaže da jedini problem 43-godišnjoj Grafovoj predstavlja fizička pripremljenost.
"Sa zdravstvenog stanovišta, povratak bi bio nemoguć. Ne znam kako Kimiko Date-Krum uspeva (Japanka ima 42 godine, prim. aut), ona je neverovatna. Ali što se same igre tiče, iskreno mogu da kažem da bi nivo koji je Štefi imala sredinom 90-ih bio dovoljan da se bori sa najboljima“.
Nemica se povukla 1999. godine, a u karijeri je osvojila 22 Gren slem titule. "Ženski tenis je sada jači, ali Štefi bi mogla da parira tako što bi slala niske loptice i što bi slajsom terala rivalke da izađu na mrežu. Uz to, ona je veliki atletka, ne znam da li je neko trčao poput nje u istoriji tenisa. Kao rezultat svega toga, ona bi danas bila na nivou najboljih. Ja ne bih to mogao, morao bih vredno da radim kako bih bio peti na svetu u današnjem tenisu", objašnjava Agasi.
