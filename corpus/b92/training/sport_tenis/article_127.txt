> Izvor: B92
> Datum: sreda 30.01.2013.  
> Rubrika: sport_tenis
> Naslov: Video: Sestre W kad su bile 'male'
> Članak:

Kanal Trans World Sport počeo je sa prikazivanjem serijala čiji su deo slavni sportisti kada su još bili deca.
Godine 1992. ekipa tog programa uputila se na Floridu u tenisku akademiju „Rik Mejsi“ kako bi provela dan sa sestrama Vilijams – tada 12-godišnjom Venus i godinu dana mlađom Serenom.
Obe su kao buduću profesiju navele tenis, ali imale su i alternativu u slučaju da se to ne ostvari – Serena je želela da bude i veterinar, dok je Venus gajila simpatije prema arheologiji, volela je dinosauruse.
Zanimljivo, Venus je kao najveće vrline u svojoj igri tada navela ritern i bekhend, a Serenin omiljeni udarac bila je bekhend paralela. Pogledajte priču o Sereni i Venus iz 1992. godine:
