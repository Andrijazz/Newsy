> Izvor: B92
> Datum: sreda 22.05.2013.  
> Rubrika: sport_tenis
> Naslov: Ni Del Potro ne igra u Parizu!
> Članak:

Sedmi teniser sveta Huan Martin del Potro saopštio je da neće nastupati na predstojećem Rolan Garosu koji počinje 26. maja.
Del Potro, koji ima virus, otputovao je prethodnog vikenda u Argentinu kako bi posetio doktore.
Argentinac je u Rimu stigao do osmine finala, a na Rolan Garosu igrao je pre nekoliko godina u polufinalu.
Osim problema sa virusom, nekadašnji šampion US opena navodno ima i respiratornih problema. Del Potro je tako postao drugi Top10 igrač koji je odustao od Rolan Garosa u sredu. Prethodno se sa turnira povukao i Endi Mari.
