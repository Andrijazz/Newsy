> Izvor: B92
> Datum: ponedeljak 25.02.2013.  
> Rubrika: sport_tenis
> Naslov: Nišikori osvojio titulu u Memfisu
> Članak:

Japanski teniser Kei Nišikori osvojio je treću titulu u karijeri pošto je u finalu turnira u Memfisu savladao Španca Felisijana Lopesa sa 6:2, 6:3.
23-godišnji Japanac je prvu titulu osvojio u Delrej Biču 2008. godine. Na sledeću je čekao pune četiri godine, kada je bio najbolji u Tokiju, a samo četiri meseca kasnije, u Memfisu, stigao je i do treće titule, posle samo 67 minuta igre.
Nišikori, bez sumnje, očekuje puno od ove sezone pošto je od početka godine odigrao 13 mečeva, a dobio 11.
