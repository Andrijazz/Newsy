> Izvor: B92
> Datum: četvrtak 3.01.2013.  
> Rubrika: sport_tenis
> Naslov: Australija se nada finalu
> Članak:

U prvoj utakmici trećeg kola Hopman kupa teniska reprezentacija Australije pobedila je Italiju ukupnim rezultatom 2:1.
Ključnu pobedu Australiji u borbi za finale doneli su Bernard Tomić i Ešli Barti u singl mečevima.
Tomić je bio bolji od Andreasa Sepija rezultatom 2:0 (6:3, 7:5), dok je Ešli Barti savladala Frančesku Skjavone takođe sa 2:0 (6:0, 6:3). Jedini poen u meču Italijani su osvojili u dublu rezultatom 2:1 (2:6, 6:4, 10:3).
"Igrao sam dobro protiv Novaka ali i danas sam takođe bio dobar", rekao je Tomić. Ovom pobedom Australija je trenutno na deobi prvog mesta grupe A sa Srbijom. Ipak, naš tim tek treba da odigra meč trećeg kola sa selekcijom Nemačke i u slučaju pobede plasiraće se u finale turnira u Pertu. Finalni meč na programu je 5. januara a tamo se već našla reprezentacija Španije posle stoprocentnog učinka i osvojenog prvog mesta u grupi B.
