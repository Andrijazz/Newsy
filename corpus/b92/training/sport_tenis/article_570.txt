> Izvor: B92
> Datum: četvrtak 25.04.2013.  
> Rubrika: sport_tenis
> Naslov: Tipsarević uspešan na startu
> Članak:

Srpski teniser Janko Tipsarević uspešno je startovao na turniru u Bukureštu, pošto je u drugom kolu pobedio Kolumbijca Santijaga Hiralda sa 6:3, 6:3.
Tipsarević je u Bukureštu postavljen za prvog nosioca i bio je slobodan u prvom kolu.
Protivnik srpskog tenisera u četvrtfinalu biće Španac Giljermo Garsija-Lopes, koji je savladao Ukrajinca Sergeja Stahovskog sa 1:6, 6:3, 6:4.
Garsija-Lopes je trenutno 87. igrač na svetu i to će biti njihov tek drugi susret. Poslednji put sastali su se 2009. godine u Istburnu i slavio je španski teniser sa 2:1 u setovima. Turnir u glavnom gradu Rumunije igra se za nagradni fond od 467.800 evra, a pobednik će dobiti ček od 74.000 evra i 250 ATP bodova.
