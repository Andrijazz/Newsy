> Izvor: B92
> Datum: sreda 13.02.2013.  
> Rubrika: sport_tenis
> Naslov: Poraz Troickog u Roterdamu
> Članak:

Jedini srpski predstavnik na turniru u Roterdamu Viktor Troicki ispao je u prvom kolu od četvrtog nosioca Rišara Gaskea.
Francuz je slavio sa 2:0, po setovima 7:6(3) i 6:1 za 83 minuta igre. Gaske će u drugom kolu igrati sa boljim iz duela Pare-Bagdatis.
U prvom setu su do osmog gema su obojica osvajali servis gemove, a onda je prvi do brejka stigao Gaske i poveo sa 5:3. Međutim, Troicki je odmah vratio brejk, pa se na kraju seta igrao taj brejk. Do prvog seta Gaske je došao tako što je Troickom prepustio samo tri poena.
U drugom setu je Troicki drastično pao i prepustio dva gema protivniku, koji je došao do velike prednosti od 4:0. Tek peti gem pripao je našem teniseru. Pri rezultatu 5:1 Gaske je servirao za meč i iskoristio prvu priliku za pobedu.
