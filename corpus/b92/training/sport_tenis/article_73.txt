> Izvor: B92
> Datum: četvrtak 10.01.2013.  
> Rubrika: sport_tenis
> Naslov: Sepi u polufinalu sa Tomićem
> Članak:

Italijan Andreas Sepi plasirao se u polufinale turnira u Sidneju, pobedom nad španskim teniserom Marselom Granoljersom.
Sepi je do trijumfa došao sa 6:4, 7:5, i sada ga očekuje susret sa domaćim teniserom Bernardom Tomićem.
Tomić je imao najteži posao od svih polufinalista, pošto je tek posle tri seta bio bolji od Finca Jarka Nieminena. Mladi Australijanac je na kraju slavio pobedu sa 6:7 (6:8), 6:4, 6:2.
U drugom polufinalu sastaće se Južnoafrikanac Kevin Anderson i Žilijen Beneto iz Francuske. Anderson je u četvrtfinalu pobedio Denisa Istomina iz Uzbekistana sa 6:4, 6:3, dok je Beneto slavio protiv Amerikanca Rajana Harisona sa 6:4, 6:2. Turnir u Sidneju igra se za nagradni fond od 494.230 dolara.
