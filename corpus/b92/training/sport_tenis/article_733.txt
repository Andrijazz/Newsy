> Izvor: B92
> Datum: sreda 19.06.2013.  
> Rubrika: sport_tenis
> Naslov: Kuznjecova se povukla sa Vimbldona
> Članak:

Dvostruka Gren slem prvakinja Svetlana Kuznjecova povukla se sa Vimbldona zbog povrede trbušnog mišića.
Ruska teniserka je bila postavljena za 26. nosioca, a njeno povlačenje sa turnira omogućilo je Čehinji Klari Zakopalovoj da postane 32. nosilac.
Kuznjecova je osvojila US open 2004. godine i Rolan Garos 2009. godine, ali nikada nije stigla dalje od četvrtfinala na Vimbldonu.
Treći Gren slem turnir u sezoni počinje narednog ponedeljka, 24. juna, uz direktne prenose mečeva na TV B92.
