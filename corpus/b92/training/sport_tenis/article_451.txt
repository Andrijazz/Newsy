> Izvor: B92
> Datum: sreda 3.04.2013.  
> Rubrika: sport_tenis
> Naslov: Jakšićeva: Ulaz u top 150 prioritet
> Članak:

Mlada srpska teniserka Jovana Jakšić rekla je da je njen prioritet da se plasira medju 150 najboljih igračica na svetu.
Jakšićeva je uspešno prebrodila kvalifikacije na turniru u Montereju, a zatim je u prvom kolu bilja bolja od Ruskinje Vere Duševine sa 2:1 u setovina.
"Želja mi je da se plasiram medju 150 najboljih na listi do kraja ove godine i da igram kvalifikacije za gren slem takmičenja", rekla je Jakšićeva.
"Zadovoljna sam postignutim, naročito ovim uspehom na WTA turniru u Montereju. Poslednji rezultati su mnogo doprineli mom samopouzdanju i daju mi snage da nastavim što bolje igram u nastavku sezone", dodala je ona. Ova 20-godišnja teniserka trenutno zauzima 356. mesto na WTA listi. "Moram mnogo da radim na svim elementima, jer stvarno imam prostora za napredak u svemu. Posle ovog uspeha planovi se menjaju, ali ću naravno igrati turnire jačih kategorija, a verovatno i još koji WTA", zaključila je Jakšićeva. Njena protivnica u drugom kolu turnira u Montereju, koji se igra za nagradni fond od 230.000 dolara, biće Ruskinja Marija Kirilenko.
