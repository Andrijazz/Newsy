> Izvor: B92
> Datum: ponedeljak 8.04.2013.  
> Rubrika: sport_tenis
> Naslov: JJ i Ana miruju, Jakšićeva među 300
> Članak:

Najbolje srpske teniserke Ana Ivanović i Jelena Janković zadržale su na najnovijoj WTA listi pozicije koje su držale prošle nedelje.
Ivanovićeva je i dalje na 17. poziciji, dok je Jankovićeva odmah iza, a zahvaljujući plasmanu u finale turnira u Čarlstonu smanjila je svoj zaostatak na samo 90 bodova.
Bojana Jovanovski je nazadovala za jednu poziciju i sada je 40. na svetu, dok je Vesna Dolonc imala pad za dva mesta do 97. pozicije.
Aleksandra Krunić je napredovala za jedno mesto i sada je 156, dok je najveći skok imala Jovana Jakšić posle plasmana u glavni žreb i drugo kolo turnira u Montereju. Jakšićeva je ove nedelje 291. na svetu, a na prethodnoj listi bila je 356. Na samom čelu nije bilo promena, i dalje je na čelu Amerikanka Serena Vilijams, ispred Marije Šarapove iz Rusije i Beloruskinje Viktorija Azarenka. Iza slede redom Agnješka Radvanjska, Na Li, Anđelika Kerber, Sara Erani, Petra Kvitova, Samanta Stosur i Karolina Voznijacki.
