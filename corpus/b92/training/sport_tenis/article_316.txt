> Izvor: B92
> Datum: subota 23.02.2013.  
> Rubrika: sport_tenis
> Naslov: Dubai: Kvitova i Erani u finalu
> Članak:

Češka teniserka Petra Kvitova i Italijanka Sara Erani sastaće se u finalu Dubaija, koji se igra za nagradni fond od dva miliona dolara.
Kvitova je u polufinalu slavila protiv Karoline Voznijacki sa 6:3, 6:4, dok je Erani bila bolja od svoje sunarodnice i dubl partnerke Roberte Vinči sa 6:3, 6:4.
Finalni meč turnira u Dubaiju igra se u subotu od 19 časova po lokalnom, odnosno 16 po srednjeevropskom vremenu.
Kvitova je do turnira u Dubaiju ove sezone najdalje išla do trećeg kola, ali ove nedelje svojim protivnicama nije prepustila ni set. Zbog toga, ali i međusobnog skora je favorit pred subotnji duel sa Erani, protiv koje je slavila u sva tri dosadašnja meča koje su odigrale.
