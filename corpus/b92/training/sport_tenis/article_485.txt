> Izvor: B92
> Datum: ponedeljak 8.04.2013.  
> Rubrika: sport_tenis
> Naslov: Karolina 'kedi' svom dečku golferu
> Članak:

To je prava devojka! Danska teniserka Karolina Voznijacki biće ’kedi’ svom dečku, golferu Roriju Mekilroju na Masters turniru u Augusti, u Džordžiji.
Voznijacki je to potvrdila na Tviteru i napisala je da očekuje da će to biti zabavno iskustvo.
Karolina nije prva profesionalna teniserka koja će biti ’kedi’ – Kris Evert je bila u toj ulozi uz svog tadašnjeg muža Grega Normana.
Kedi je osoba koja nosi štapove golferima i daje im savete i moralnu podršku.
