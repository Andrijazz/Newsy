> Izvor: B92
> Datum: ponedeljak 18.02.2013.  
> Rubrika: sport_tenis
> Naslov: ’Het-trik’ Raonića u San Hozeu
> Članak:

Kanađanin Miloš Raonić postao je prvi teniser u novijoj istoriji koji je tri godine zaredom pobedio na turniru u San Hozeu, u Kaliforniji.
Raonić je u finalu tog turnira pobedio Tomija Hasa iz Nemačke sa 6:4, 6:3, posle jednog sata i 16 minuta igre.
Kanadski teniser crnogorskog porekla je u San Hozeu u karijeri odigrao 12 mečeva i svih 12 je dobio, a zanimljivo je da ove godine nije izgubio nijedan set u Kaliforniji.
Pored Raonića,  trijumfa u San Hozeu ostvario je samo Toni Trabert, koji je bio neprikosnoven na tom turniru od 1953. do 1955. godine.
