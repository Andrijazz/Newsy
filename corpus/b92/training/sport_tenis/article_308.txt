> Izvor: B92
> Datum: petak 22.02.2013.  
> Rubrika: sport_tenis
> Naslov: Memfis: Ispao Kveri, pobeda Čilića
> Članak:

Hrvatski teniser Marin Čilić plasirao se u četvrtfinale ATP turnira u Memfisu, pošto je savladao Holanđanina Igora Sajslinga sa 7:6 (7-2), 3:6, 7:6 (9-7).
Protivnik Čiliću u narednoj rundi turnira biće japanski teniser Kei Nišikori, koji je pobedio Amerikanca Dolanda Janga sa 6:3, 6:3.
Čilić i Nišikori do sad su igrali četiri puta jedan sa drugim, skor je 2-2, a poslednji meč dobio je hrvatski teniser, na US openu prošle godine.
Marinko Matošević iznenadio je domaćeg takmičara Sema Kverija sa 3:6, 6:4, 7:5 i u narednom kolu sastaće se sa Aleksandrom Dolgopolovm, koji je savladao Rinija Vilijamsa 6:4, 4:6, 6:4. Džek Sok je u američkom dvoboju pobedio veterana Džejmsa Blejka 7:5, 6:4 i u četvrtfinalu ga čeka Felisijano Lopes, kojem je Tomi Has predao meč. Poslednji četvrtfinalni par čine Majkl Rasel, koji je sa 6:2, 6:4 savladao Lukaša Kubota, i Denis Istomin, koji je pobedio Lejtona Hjuita.
