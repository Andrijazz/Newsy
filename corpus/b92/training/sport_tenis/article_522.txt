> Izvor: B92
> Datum: nedelja 14.04.2013.  
> Rubrika: sport_tenis
> Naslov: Posa Rika: Jakšićeva u finalu
> Članak:

Srpska teniserka Jovana Jakšić plasirala se u finale ITF turnira u Posa Rika pobedom nad Meksikankom Marselom Zakarijas u tri seta 2:6,7:5, 6:1.
19-godišnja teniserka će se u borbi za titulu sastati sa Amerikankom Džulijen Koen kojoj je Marija Irigoen iz Meksika predala meč posle samo jednog odigranog gema.
Jakšićeva će plasmanom u finale napredovati sa 291. na 262. mesto na WTA listi, dok bi joj trofej doneo 251. poziciju.
Nagradni fond turnira u Posa Riki je 25.000 dolara.
