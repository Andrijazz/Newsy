> Izvor: B92
> Datum: ponedeljak 15.04.2013.  
> Rubrika: sport_tenis
> Naslov: Fond Rolan Garosa 22 miliona evra
> Članak:

Nagradni fond Rolan Garosa ove godine veći je za tri miliona evra od prošlogodišnjeg i iznosi 22 miliona evra, saopštili su organizatori drugog Gren slema.
Pobednici u muškoj i ženskoj konkurenciji osvojiće po milion i po evra, odnosno 250.000 evra više nego što je slučaj bio 2012. godine.
Organizatori su precizirali da je to povećanje nagradnog fonda deo plana po kojem bi se do 2016. godine nagrade povećale za još deset miliona i iznosile bi ukupno 32 miliona evra.
Otvoreno prvenstvo Francuske održaće se u Parizu od 21. maja do 9. juna.
