> Izvor: B92
> Datum: utorak 29.01.2013.  
> Rubrika: sport_tenis
> Naslov: Nadal: Koleno me još muči
> Članak:

Rafael Nadal vraća se na teren na turniru u Vinji del Mar, ali u razgovoru za balearsku TV stanicu IB3 priznao je da još nije potpuno spreman.
Nadal bi u konkurenciji dublova trebalo da igra 5. februara, a u singlu 6. ili 7.
"Imam želju da počnem da igram, nadam se da će koleno izdržati turneju (posle Čilea, Nadal igra i u Sao Paolu i Akapulku“). Ipak, koleno me još muči“, rekao je između ostalog Nadal.
Poslednji meč Nadal je odigrao 28. juna prošle godine, kada je na Vimbldonu izgubio od Lukaša Rosola u pet setova.
