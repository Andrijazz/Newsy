> Izvor: B92
> Datum: nedelja 14.07.2013.  
> Rubrika: sport_tenis
> Naslov: Hingis: Moj put određen sa 2 godine
> Članak:

Švajcarska teniserka Martina Hingis primljena je u tenisku Kuću slavnih i sa 32 godine jedna je od najmlađih kojoj je to pošlo za rukom.
Tokom karijere osvojila je pet GS titula u singlu i bila je svetski broj jedan i u pojedinačnoj konkurenciji i u dublu.
"Najveći uticaj na mene izvršila je moja majka, takođe profesionalna igračica. Počela sam da igram sa samo dva godine, a ime sam dobila po Martini Navratilovoj. Moj put već tada je bio određen“, izjavila je Hingisova.
Mlađi od Hingisove kada su primljeni u Kuću slavnih jedino su Trejsi Ostin (30), Bjern Borg (31) i Hana Mandlikova (32). "Hvala tenisu. Tenis mi je dao sve, ceo moj život, a sada bukvalno ostajem bez reči jer njima ne mogu da opišem kako se osećam. Izabrali ste da mi date mesto u večnosti", rekla je Martina u Njuportu. Bila je jedinstvena po stilu igre, ponašanju van terena i na njemu, po izjavama medijima, harizmi... Više o karijeri Martine Hingis pročitajte u našoj rubrici "Teme".
