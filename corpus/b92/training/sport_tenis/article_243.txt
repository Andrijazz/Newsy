> Izvor: B92
> Datum: sreda 13.02.2013.  
> Rubrika: sport_tenis
> Naslov: Rodik: ATP je povukao glup potez
> Članak:

Endi Rodik kritikovao je Uniju teniskih profesionalaca (ATP) zato što turniru u Indijan Velsu nije odobrila povećanje nagradanog fonda od 1.6 milona dolara.
Sa druge strane, u ATP-ju kažu da nije problem u povećanju fonda, već u načinu na koji je novac raspodeljen.
"Leri Elison (vlasnik turnira) želi da uloži novac kako bi turnir bio što veći, a ATP ga stopira. To je najgluplja stvar koju sam ikada čuo“, rekao je Rodik za „Dezert San“.
Trojica predstavnika igrača glasali su za povećanje nagradnog fonda, trojica predstavnika turnira protiv, a izvršni direktor Bred Druit bio je suzdržan. Rejmond Mur, izvršni direktor turnira u Indijan Velsu, predložio je da se novac deli 82%-18% u korist singlova, a ATP kaže da se to krši sa pravilima te organizacija i traži podelu 80-20. "ATP generealno podržava povećanja nagradnog fonda, ali u ovom slučaju problem je što se raspodela ne uklapa u pravila, koja poštuje svaki turnir. Taj model raspodele razvijali su igrači i zvaničnici turnira mnogo godina", rekao je Sajmon Higson, portparol ATP-ja. Sa druge strane, WTA je podržao ovakvo povećanje nagradnog fonda. Vlasnik turnira Leri Elison rekao je da će, ukoliko ATP ne odobri novo povećanje, vratiti nagradni fond na onaj iz 2011. godine.
