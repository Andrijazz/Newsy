> Izvor: B92
> Datum: utorak 29.01.2013.  
> Rubrika: sport_tenis
> Naslov: Viktorija Bekam ne zna ko je Novak
> Članak:

Viktorija Bekam ne zna ko je Novak Đoković.
Srpski teniser stekao je planetarnu slavu, osvojio je šest Gren slem titula, prvi je igrač sveta, ima više od milion i po ’pratilaca’ na Tviteru, ali sve to nije dovoljno čak ni da žena Dejvida Bekama zna ko je Novak.
Kada je gostovala na televiziji „E!“, voditelj joj je postavio pitanje ko je osvojio Vimbldon prošle godine, a ponuđeni odgovori bili su Rodžer Federer, Endi Mari i Novak Đoković.
"Mislim da Endi nije pobedio jer bi u tom slučaju o tome brujala sva štampa na Ostvru, verovatno je u pitanju Federer, pošto za ovog trećeg nikada nisam ni čula", odgovorila je Viktorija na zaprepašćenje voditelja. Tada je Bekamova supruga pokušala da se "opere", ali kako to obično biva, samo se još više . "Da, sad se sećam kako izgleda, visok i crn, zar ne? Ali ne pamtim imena, posebno ta teška ruska". Novak se sigurno neće zabrinuti zbog ove informacije...
