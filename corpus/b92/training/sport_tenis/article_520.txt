> Izvor: B92
> Datum: nedelja 14.04.2013.  
> Rubrika: sport_tenis
> Naslov: Bozoljac u finalu kvalifikacija
> Članak:

Ilija Bozoljac stigao je do poslednjeg kola kvalifikacija na turniru u Sarasoti, u Sjedinjenim Državama.
On će za plasman u glavni žreb turnira 'teškog' 100.000 dolara igrati sa Fricom Folmaransom iz Južnoafričke Republike.
Bozoljac je u prvom kolu kvalifikacija bio slobodan, u drugom je eliminisao Amerikanca Karltona, 7:6, 6:3. U glavnom žrebu čelindžera u Sarasoti, na Floridi, su petorica igrača iz prvih 100, Amerikanci Rasel i Harison, Argentinac Alunnd, Nemac Beker i Kanađanin Livajn.
Bozoljac je trenutno 334. na ATP listi, njegov protivnik u poslednjem kolu kvalifikacija, Folmarans, je na 360. mestu. Meč je na programu u ponedeljak. Igra se na šljaci.
