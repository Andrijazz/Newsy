> Izvor: B92
> Datum: petak 15.02.2013.  
> Rubrika: sport_tenis
> Naslov: Lajović umešan u nameštanje?
> Članak:

Asocijacija teniskih profesionalaca odlučila je da da istraži rezultate mečeva koje je igrao 16-godišnji Kristijan Garin, piše španska Marka.
U centru pažnje je trijumf čileanskog tinejdžera protiv srpskog tenisera Dušana Lajovića u svom prvom ATP meču u karijeri.
Garin je u prvom kolu turnira u Vinja del Maru pobedio srpskog tenisera, inače 166. na svetu sa 6:3, 6:4 i postao najmlađi Čileanac koji je pobedio na ATP meču.
U svom drugom meču u Čileu Garin je umalo pobedio 25. tenisera sveta Žeremija Šardija (izgubio 2-1 u setovima). Garin je u Čile stigao kao 920. teniser sveta, a trenutno je na 672. poziciji. Zbog ovih rezultata ATP je odlučio da sprovede istragu zbog klađenja, a u centru pažnje je Dušan Lajović. Garin je bio najbolji junior sveta 2010. godine, a prošle godine je debitovao na ATP turu i u Dejvisu kupu. Žeremi Šardi rekao je nakon pobede nad Garinom da je mladi Čileanac "dobar igrač koji ima sjajnu budućnost ispred sebe." U odbranu mladog Čileanca stao je i osvajač turnira u Čileu Orasio Sebaljos. "Mislim da ne postoji ništa čudno. Garin je zasluženo pobedio, to je bio veoma važan trijumf za njegovu karijeru. On ima sjajnu budućnost."
