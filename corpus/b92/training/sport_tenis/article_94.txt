> Izvor: B92
> Datum: subota 12.01.2013.  
> Rubrika: sport_tenis
> Naslov: Vesnina osvojila prvu titulu
> Članak:

Ruska teniserka Jelena Vesnina osvojila je prvu titulu u karijeri pošto je u finalu turnira u Hobartu savladala Nemicu Monu Bartel sa 6:3, 6:4.
Za Vesninu se ispostavilo da joj je sedam srećan broj, pošto je 26-godišnja Ruskinja prethodno doživela šest poraza u finalima.
Vesnina je do titule došla pobedom nad prošlogodišnjom šampionkom, pošto je bila bolja u gotovo svim segmentima igre tokom jednog sata i 23 minuta, koliko je trajao meč.
"Glavna razlika između nas dve je što sam ja servirala bolje u ključnim trenucima i što sam imala bolji procenat ubačenog prvog sevrisa. Uprkos vetru terala sam sebe da serviram sa više spina, samo sam sebi gotovirla da ne dozvolim sebi da ona kontroliše poene prilikom drugog servirsa. Mislim da je ključ pobede bilo to što sam bila agresivna, jednostavno sam se ove nedelje osećaja sjajno", rekla je Vesnina. Nagradni fond turnira u Hobartu iznosio je 470.000 dolara.
