> Izvor: B92
> Datum: sreda 27.03.2013.  
> Rubrika: sport_tenis
> Naslov: Rio 2014. domaćin ATP i WTA turnira
> Članak:

Rio de Žaneiro biće od februara iduće godine domaćin WTA i ATP turnira, što će biti najveće tenisko takmičenje u Južnoj Americi.
Rio Open biće održan od 15. do 23 februara i zameniće u kalendaru turnir u Memfisu.
Turnir u Rio de Žaneiru održavaće se na šljaci na osam terena, a kapacitet centralnog stadiona je 7.000 mesta.
Nagradni fond muškog trurnira iznosiće 1,2 miliona dolara, a ženskog 235.000 dolara. Brazil je već domaćin ATP turnira u Sao Paulu, gde je prošlog meseca pobedio Rafael Nadal, dok se WTA takmičenje održava u Florijanpolisu, ove godine pobednica je bila Venus Vilijams. Turnir će početi samo tri dana po završetku slavnog karnevala. Sport je u Brazilu u velikom zamahu, s obzirom na to da će Rio biti domaćin finala Sp sledeće godine i organizator OI 2016.
