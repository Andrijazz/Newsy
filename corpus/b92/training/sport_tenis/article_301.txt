> Izvor: B92
> Datum: četvrtak 21.02.2013.  
> Rubrika: sport_tenis
> Naslov: Bogota: JJ lako do četvrtfinala
> Članak:

Jelena Janković nastavila je sa dobrim igrama na WTA turniru u Bogoti plasiravši se u četvrtfinale.
Jankovićeva je u drugom kolu savladala domaću teniserku Marijanu Duke-Marino sa 2:0, po setovima 6:3, 6:2 posle 73 minuta.
Srpska teniserka malih problema imala je samo u prvom delu prvog seta, ali je od rezultata 3:3 dobila devet od narednih jedanaest gemova i rutinski je prošla među osam najboljih.
Jankovićeva je u Bogoti prvi favorit za osvajanje turnira, a u borbi za plasman u polufinale očekuje je duel sa malo poznatom Rumunkom Aleksandrom Kadantu.
