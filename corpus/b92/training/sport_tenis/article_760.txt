> Izvor: B92
> Datum: četvrtak 11.07.2013.  
> Rubrika: sport_tenis
> Naslov: "Rafa se vraća, nema šta da izgubi"
> Članak:

Toni Nadal, trener i stric španskog tenisera Rafaela Nadala, kaže da njegov nećak nema šta da izgubi u nastavku sezone.
Posle eliminacije u prvom kolu Vimbldona, povela se opsežna diskusija može li Nadalovo koleno da izdrži napore na betonskoj podlozi.
“Rafa će se vratiti. On se ne plaši ove pauze – više nema šta da izgubi”, rekao je Toni, “Trenutno Rafa radi na svojoj fizičkoj spremi, još nije na terenu. Ova pauza je važna, igrao je dovoljno”,
Otkad se početkom februara vratio na teren posle sedmomesečne pauze, Nadal je osvojio sedam titula i igrao je još dva finala, ali onda je poklekao na Vimbldonu. Rafael će sada odmarati još mesec dana, a na teren će se vratiti petog avgusta, kada počinje Rodžers kup u Montrealu. US open, poslednji Gren slem turnir u sezoni, počinje 26. avgusta.
