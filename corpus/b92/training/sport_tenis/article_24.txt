> Izvor: B92
> Datum: četvrtak 3.01.2013.  
> Rubrika: sport_tenis
> Naslov: Monfis izgubio od kvalifikanta
> Članak:

Francuski teniser Gael Monfis izgubio je u četvrtfinalu turnira u Kataru od kvalifikanta Danijela Brandsa rezultatom 6:1, 7.5 za samo 63 minuta igre.
Nekadašnji broj sedam svetskog tenisa nije imao rešenje protiv sjajnog Nemca. Brandsu, 153. igraču sveta, ovo je prvo polufinale nakon oktobra 2011.
"Igrao sam tri meča i u kvalifikacijama koji takođe nisu bili laki. Nakon pobeda samopouzdanje mi je raslo“, istakao je Brands.
Monfis je rekao da se još nije u potpunosti oporavio od povrede kolena zbog koje je prošlu sezonu ranije završio. "Bilo je teško jer sam se fizički teže osećao. Malo sam se mučio sa oporavkom. Treba da se naviknem na neke stvari pre nego što mi bude bolje", izjavio je Monfis.
