> Izvor: B92
> Datum: četvrtak 18.07.2013.  
> Rubrika: sport_tenis
> Naslov: Mari igra na Tajland openu
> Članak:

Šampion Vimbldona Endi Mari učestvovaće u septembru na Tajland openu, zajedno sa dvojicom igrača koji su trenutno među 10 najboljih na svetu.
Pored Marija, na turniru u Bangkoku takmičiće se šesti igrač sveta Čeh Tomaš Berdih i branilac titule, Francuz Rišar Gaske, deveti na ATP listi.
Mari će tako četvrti put učestvovati na Tajland openu. On je 2011. godine osvojio turnir, a na svom debiju, 2005. godine igrao je u finalu.
Učešće su potvrdili i ruski teniser Mihail Južni i Kanađanin Miloš Raonić.
