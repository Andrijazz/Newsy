> Izvor: B92
> Datum: petak 4.01.2013.  
> Rubrika: sport_tenis
> Naslov: Davidenko i Gaske finalisti u Dohi
> Članak:

Ruski teniser Nikolaj Davidenko i Francuz Rišar Gaske sastaće se u finalu turnira u Dohi.
Davidenko je priredio iznanađenje savladavši prvog nosioca Davida Ferera sa 6:2, 6:3, dok je Gaske pobedio Nemca Danijela Brandsa sa 7:5, 7:5.
„Moram da pobedim ovo finale, osećam se fantastičnoi potpuno sam spreman“, posle meča rekao je Gaske, trenutni svetski broj sedam.
"Ne znam koji su moji dometi ove godine, ono što je vrlo važno jeste da se dobro pripremim za naredne Gren Slem turnire, a nadam se da ću pobednički ritam započeti ovde u finalu", završio je Gaske. Termin odigravanja finalnog susreta zakazan je za subotu u 15h.
