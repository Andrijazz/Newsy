> Izvor: B92
> Datum: četvrtak 4.04.2013.  
> Rubrika: sport_tenis
> Naslov: JJ spasla 2 meč lopte i pobedila
> Članak:

Jelena Janković plasirala se u treće kolo turnira u Čarlstonu, pošto je pobedila Francuskinju Karolinu Garsija sa 2-1, po setovima 5:7, 7:6, 6:3.
Meč je trajao dva časa i 40 minuta, a Jelena je u taj brejku drugog seta spasla dve meč lopte.
Na kraju je iskoristila četvrtu set loptu i osvojila taj brejk sa 12-10. U odlučujućem setu Jelena je u šestom gemu realizovala jedinu brejk šansu u setu i bez problema je čuvala svoj servis do kraja meča.
U trećoj rundi Jankovićeva će se sastati sa Džesikom Pegulom iz SAD. Ona je iznenadila osmu nositeljku Monu Bartel sa 7:6, 6:1. Pegula ima 19 godina i trenutno je 148. na svetu. Jelena i ona do sada se nisu sastajale. U ostalim mečevima najveće iznenađenje priredila je Amerikanka Malori Burdet, koja je u tri seta izbacila šampionku iz 2009. godine Sabine Lisicki. Andrea Petković bila je bolja od Vanije King, a dalje su prošle i Voznijacki, Gerges, Stosur, Šafarova...
