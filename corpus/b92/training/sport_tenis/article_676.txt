> Izvor: B92
> Datum: sreda 12.06.2013.  
> Rubrika: sport_tenis
> Naslov: Novak: Punim baterije za Vimbldon
> Članak:

Prvi reket sveta Novak Đoković trenutno se nalazi na kratkom odmoru i sprema se za treći Gren slem sezone, Vimbldon.
Đoković je na brojnim društvenim mrežama postavio fotografiju sa mlađim bratom Markom i zahvalio se svim navijačima na podršci koju mu pružaju.
„Hvala svima na podršci koju ste mi pružali poslednje dve nedelje u Parizu. Sada sam na kratkom odmoru pred početak Vimbldona, punim baterije“, napisao je Đoković.
Đoković je na Rolan Garosu eliminisan u polufinalu od Španca Rafaela Nadala, koji je potom lako došao do osme titule u Parizu, pobedom nad sunarodnikom Davidom Fererom. Vimbldon je na programu od 24. juna do 7. jula, a i ove godine ćete moći da ga pratite u direktnim prenosima na televiziji B92.
