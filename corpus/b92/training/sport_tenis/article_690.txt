> Izvor: B92
> Datum: petak 14.06.2013.  
> Rubrika: sport_tenis
> Naslov: Zimonjić u polufinalu Kvinsa
> Članak:

Srpski teniser Nenad Zimonjić i Francuz Žilijen Beneto plasirali su se u polufinale turnira u Kvinsu.
Zimonjić i Beneto su u veoma neizvesnom meču savladali Marina Čilića i Huana Martina Del Potra rezltatom 2:1 (5:7, 7:5, 10:8) posle nešto više od sat i po vremena igre.
Nekarakteristično za dublove, ovaj meč obilovao je brejkovima. U prvom setu viđeno je čak pet, a Čilić i Del Potro su napravili jedan više i došli do vođstva.
Imali su i 3:0 u drugom setu, ali je srpsko-francuska kombinacija uspela da se vrati i izjednači u setovima. U super taj brejku Zimonjić i Beneto su bili smireniji i do pobede došli dobivši taj deo igre sa 10:8. Protivnici u polufinalu biće im Peja i Soareš, dok u drugom polufinalnom meču Bupati i Bopana čekaju pobednika duela između Braće Brajan i kombinacije Mari/Pirs.
