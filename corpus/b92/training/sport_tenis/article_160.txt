> Izvor: B92
> Datum: nedelja 3.02.2013.  
> Rubrika: sport_tenis
> Naslov: Kirilenko osvojila turnir u Pataji
> Članak:

Ruska teniserka Marija Kirilenko osvojila je titulu na WTA turniru u Pataji, pošto je u finalu savladala Nemicu Sabinu Lisicki sa 5:7, 6:1, 7:6 (7:1).
Kirilenko je do titule došla posle sjajnog preokreta, pošto je izgubila prvi set, a potom uspela da se vrati u meč i na kraju trijumfuje posle velike borbe u odlučujućem setu.
"Kada pobeđujem, osećam se fenomenalno. Meč je bio jako težak, a moja protivnica je igrala odlično, posebno u prvom setu. Drago mi je da sam smogla snage da se vratim posle izgubljenog prvog seta i na kraju dobijem meč", rekla je Kirilenko ne konferenciji za medije. Marija Kirilenko je trenutno 15. na WTA listi, to joj je bila šesta titula u karijeri, prva još od 2008. godine. Turnir u Pataji igrao se za nagradni fond od 235.000 dolara.
