> Izvor: B92
> Datum: četvrtak 14.03.2013.  
> Rubrika: sport_tenis
> Naslov: Kurijer: Novak postavlja standarde
> Članak:

Selektor Dejvis kup tima SAD Džim Kurijer istakao je da pojedini teniseri moraju da promene stav kada budu igrali protiv Novaka Đokovića u Bojsiju.
Srbija će gostovati SAD-u u prestonici države Ajdaho 5-7. aprila u četvrtfinalu Dejvis kupa. Kurijer je istakao da Đoković postavlja nove standarde u tenisu.
Kurijer je najavio isti sastav tima kao u pobedi nad Brazilom (3-2), ali želi da Džon Izner i Sem Kveri pokažu više duha “ulične borbe” u “Tako bel” arena.
Kurijer je svestan da će njegovom biti potrebna svaka moguća prednost protiv srpskog tima. "Oni su jedan od najboljih timova, to je jasno. Kada imaš najboljeg tenisera sveta, to je dobar početak. Znamo da će biti teško protiv Novaka. On postavlja standarde sada. Ali Dejvis kup je Dejvis kup, a nadam se da će naši momci biti sposobni da istupe. Biće austajderi na papiru, ali i spremni za iznenađenje", rekao je Kurijer. Selektor SAD-a je naglasio da Izner i Kveri imaju tendenciju da telom pokazuju nezadovoljstvo kada im ne ide po planu, i želi da se to promeni. "Ne volim to ni kod jednog igrača, posebno kod igrača koji igraju za SAD. Više volim da glume da se osećaju dobro, nego da pkazuju protivniku da su loše. Znam da su svi različiti, ne može se očekivati od svakoga da se jednostavno promeni kada mu to tražiš da malo istakne duh ulične borbe. Ali, voleo bih da naši momci budu ulični borci. Želeo bih da hodaju izbačenih prsa. Sem i Džon mogu da razbiju svakog tenisera kada igraju dobro", rekao je Kurijer. Pored stave, Kurijer se nada da će i nadmorska visina biti prednost SAD-a protiv osvajača Dejvis kupa 2010. Srbije, koju će da predvodi šestostruki Gren slem šampion Novak Đoković. Bojsi se nalazi na 824m nadmorske visine. "Naš tim je pre svega agresivan. Volimo da dobro serviramo. Teniseri koje imamo u singlu i dublu (braća Brajan) su snažni serviseri, visoki momci. Na višoj nadmorskoj visini lopta se kreće brže kroz vazduh. Ovo je srednja nadmorska visina, ali će se loptica kretati kroz teren, više odskakati, brži stizati do igrača. To je veoma dobra stvar za ofanzivne tenisere", istakao je Kurijer.
