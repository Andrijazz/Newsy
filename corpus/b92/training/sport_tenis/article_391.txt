> Izvor: B92
> Datum: ponedeljak 4.03.2013.  
> Rubrika: sport_tenis
> Naslov: I Đoković pogađao u Stejpls centru
> Članak:

Novak Đoković stigao je u SAD gde ga narednih nedelja očekuju Mastersi u Indijana Velsu i Majamiju, ali je prvo obišao Los Anđeles gde je gledao meč Lejkersa.
Đoković je posmatrao šou Kobija Brajanta i pobedu "jezeraša" nad Atlanta Hoksima (99:98), a pre meča je i sam 'osetio' parket "Stejpls centra".
Najbolji teniser sveta je uputio nekoliko šuteva, pogodivši i trojku u legendarom domu Lejkersa. Đoković je u LA stigao na egzibicioni turnir, u ponedeljak će da igra protiv Mardija Fiša na UCLA.

U razgovoru sa Hauardom, koji je u mladosti igrao tenis, najbolji teniser planete se i našalio. "Mora da ste imali ubitačan servis", obratio se Đoković najboljem centru današnjice. "Naravno, ali bekend je bio moje najjače oružje", uzvratio je Hauard, koji je potom demonstrirao kako je pobeđivao rivale. Novak će od četvrtka biti u Indijan Velsu, gde se igra Masters koji ćete od subote moći da pratite na televiziji B92.
