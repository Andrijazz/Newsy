> Izvor: B92
> Datum: četvrtak 14.02.2013.  
> Rubrika: sport_tenis
> Naslov: Ana se kasno probudila, kraj u Dohi
> Članak:

Srpska teniserka Ana Ivanović zaustavljena je u osmini finala WTA turnira u Dohi, od Agnješke Radvanske.
Poljakinja je pobedila u dva seta, sa 6:1, 7:6(6) posle 90 minuta igre. Radvanska će u četvrtfinalu igrati protiv Karoline Voznijacki.
Ivanovićeva je očajno krenula, bez otpora izgubila prvi set, da bi u taj-brejku ispustila prednost od 2:0. Ivanovićeva je imala samo dve brejk šanse i iskoristila obe, dok je lošim servisom Radvanskoj dozvolila 16 šansi, a ona je iskoristila pet.

