> Izvor: B92
> Datum: petak 15.03.2013.  
> Rubrika: sport_tenis
> Naslov: Fjučersi ponovo od juna
> Članak:

Serijal fjučers takmičenja u Srbiji nastavlja se i u sezoni 2013. Za sada poznati su datumi i organizatori prva tri muška fjučersa.
Sezonu otvara Mozzart Open 10. juna na terenima TK Olimp u Beogradu, a zatim slede dva muška fjučersa čiji će domaćin biti dva nova kluba, koja do sada nisu organizovala ovu vrstu turnira.
Od 17. juna domaćin fjučersa 2 Srbija 2013. biće TK Voždovac, od 24. juna F3 Serbija 2013. organizovaće TK Sunrise iz Šapca.
Dosadašnjim organizatorima fjučers turnira u Srbiji poslat je dopis da se izjasne o kandidaturi i čekaju se njihove potvrde, potencijalno u takmičarskoj 2013. u Sbiji bi trebalo da se održi 14 fjučers turnira u konkurenciji muškaraca. Prvi ženski protif turnir u Srbiji u sezoni 2013. biće održan na terenima TK TAŽ u Nišu, nakon kojeg slede dva tradicionalna na terenima TK Topličanin u Prokuplju (sa početkom od 24. juna i 2. jula). U 2013. organizatori ženskih fjučersa u Srbiji biće i TK Palić, TK Pirot, dva će se održati u Beogradu i kao novi kandidat za organizaciju ovakve vrste takmičenja javila se Vrnjačka Banja.
