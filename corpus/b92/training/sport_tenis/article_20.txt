> Izvor: B92
> Datum: četvrtak 3.01.2013.  
> Rubrika: sport_tenis
> Naslov: Ferer na pobedu od br. 4
> Članak:

David Ferer plasirao se u polufinale turnira u Dohi i stigao na jednu pobedu od plasmana na četvrto mesto ATP liste.
Španski teniser je u četvrtfinalu lako i ubedljivo savladao Paola Lorencija sa 6:3, 6:0.
Ukoliko pobedi Bolelija ili Davidenka u polufinalu Ferer će prestići Rafaela Nadala i postati španski reket broj jedan posle osam godina i više od 400 nedelja.
Lorenci se dobro držao samo u prvom setu, a u drugom je bio počišćen sa terena. Ferer je dobio 20 od poslednja 24 poena na meču. U drugom polufinalu sastaju se Gaske i Brands.
