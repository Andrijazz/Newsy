> Izvor: B92
> Datum: četvrtak 4.07.2013.  
> Rubrika: sport_tenis
> Naslov: Počela prodaja karata za Dejvis kup
> Članak:

U četvrtak je počela prodaja karata za meč polufinala svetske grupe Dejvis kupa između Srbije i Kanade.
Ulaznice se mogu nabaviti na prodajnim mestima Eventima, a polufinale se održava od 13. do 15. septembra u Kombank areni.
Cena kompleta karata iznosi 5000 dinara, a za sektor 400 cena je 2500. Pojedinačne karte će u prodaju biti puštene naknadno.
Prvog dana takmičenja igraju se dva singl meča. Prvi počinje u 16 časova, drugi odmah po završetku prvog. Drugog dana na program je dubl i počinje u 16 časova. Poslednjeg dana igraju se dva singl meča. Prvi počinje u 14 časova, drugi odmah po završetku prvog.
