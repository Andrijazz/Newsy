> Izvor: B92
> Datum: utorak 9.04.2013.  
> Rubrika: sport_tenis
> Naslov: NY Times: Zbog Srbije rizikovao RG
> Članak:

"Pobeda Srbije u četvrtfinalu Dejvis protiv SAD proizvod je duha zajedništva cele ekipe, pre svih Novaka Đokovića", stoji u analizi "Njujork Tajmsa".
"Borba za viši cilj može čoveka da dovede do neslućenih visina. Đoković je već pokazao da mu je igranje za reprezentaciju nešto najvrednije kada je posle pobede na Australijen Openu doleteo u belgijski Šarlroa i pomogao svom timu da pobedi. Sada je svesno rizikovao svoje učešće na Rolan Garosu igrajući povređen u Bojsiju", istice autor teksta.
Njujork Tajms je potom usmerio fokus na srpski dubl Nenad Zimonjić - Ilija Bozoljac koji su u sred SAD savladali namoćniji dubl u istoriji tenisa braću Boba i Majka Brajana. "Pobeda ovog dubla još jednom je dokazala da samo igranje za ekipni trofej kakav je Dejvis kup može da ispuni prave ljude snagom koja ih visoko uznosi", istice se u tekstu Njujork Tajmsa. Inače, prvi teniser planete je obavestio javnost o težini svoje povrede i planu oporavka.
