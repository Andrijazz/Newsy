> Izvor: B92
> Datum: ponedeljak 4.03.2013.  
> Rubrika: sport_tenis
> Naslov: Dubai neće da preraste u Masters
> Članak:

Direktor ATP turnira u Dubaiju Salah Talak rekao je da ne planira da takmičenje u Ujedinjenim Arapskim Emiratima dobije status Mastersa.
"Verujem da smo podjednako dobri kao turniri iz serije 1000. Činimo sve kako bi igrači bili srećni, prijatno smo iznenađeni njihovim komentarima, ali mnogo toga je potrebno uraditi da bi takmičenje postalo Masters. Za sada nemamo takve planove", rekao je Talak.
Jedan od igrača koji je pohvalio uslove na turniru je najbolji teniser sveta i četvorstruku osvjač Novak Djoković, koji je u finalu ove godine pobedio Čeha Tomaša Berdiha sa 7:5, 6:3. "Ne poznajem nijednog tenisera koji je igrao ovde i imao negativan komenatar. Baš naprotiv, svi žele da turnir traje duže, kao Indijan Vels i Majami i mislim da Dubai to zaslužuje", rekao je Đoković. Da bi Dubai dobio status Mastersa neophodno je da udvostruči kapacitet glavnog terena na 10.000 sedišta, poveća broj sporednih terena, mečeva na njima, kao i terena za trening.
