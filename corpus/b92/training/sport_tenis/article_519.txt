> Izvor: B92
> Datum: nedelja 14.04.2013.  
> Rubrika: sport_tenis
> Naslov: Jakšićeva osvojila turnir u Meksiku
> Članak:

Mlada srpska teniserka Jovana Jakšić osvojila je ITF turnir u Posa Riki pobedom nad Amerikankom Džulijom Koen, 124. teniserkom sveta.
Jakšićeva je slavila posle preokreta u tri seta sa 2:6, 6:3, 6:4, a titula u Meksiku doneće joj napredak od 40 mesta na WTA listi.
Srpska teniserka će za dve nedelje biti 251. teniserka sveta. Ona je pre samo dve nedelje bila 356. na WTA listi.
Srbija će od ponedeljka imati četiri teniserke u prvih 100, Ani Ivanović, Jeleni Janković i Bojani Jovanovski pridružiće se i Vesna Dolonc.
