> Izvor: B92
> Datum: nedelja 14.07.2013.  
> Rubrika: sport_tenis
> Naslov: Kolšrajber i Fonjini za trofej
> Članak:

Domaći teniser Filip Kolšrajber i Italijan Fabio Fonjini boriće se za titulu na ATP turniru u Štutgartu.
Nemac je u polufinalu savladao Viktora Haneskua sa 6:3, 6:3, dok je Fonjini bio još ubedljiviji sa Robertom Bautista-Ahutom (6:1, 6:3).
Oba dosadašnja međusobna meča dobio je Kolšrajber, ali je ipak oprezan pred finale.
"Fabio igra odlično tokom celog turnira, naročito u pobedi nad Tomijem Hasom, koji je sjajan igrač. Igra dobro na šljaci i znam da će biti teško", kaže Kolšrajber, koji će se boriti za svoju petu titulu u desetom ATP finalu. Sa druge strane, Fonjini je oba dosadašnja finala izgubio i igraće za svoj prvi trofej.
