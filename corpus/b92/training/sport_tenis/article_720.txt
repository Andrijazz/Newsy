> Izvor: B92
> Datum: ponedeljak 17.06.2013.  
> Rubrika: sport_tenis
> Naslov: WTA: Srpkinje bez promene
> Članak:

Najbolje srpske teniserke Ana Ivanović i Jelena Janković zadržale su na najnovijoj WTA listi pozicije koje su držale pre nedelju dana.
Ivanovićeva je i dalje 12. na svetu, dok je Jankovićeva četiri pozicije iza.
Bojana Jovanovski takođe nije menjala mesto, pa je i na ovoj listi 40, dok je Vesna Dolonc napredovala za jedno mesto do 97. pozicije.
Među prvih 200 na svetu su još dve srpske teniserke, Aleksandra Krunić je na 136. mestu, posle pada za četi pozicije, i Jovana Jakšić na 189. mestu, pošto je napredovala za jednu poziciju. Na samom vrhu nije bilo nikakvih promena, Amerikanka Serena Vilijams je i dalje ubedljiva sa 13.615 bodova, ispred Viktorije Azarenke iz Belorusije sa 9.625 i Ruskinje Marije Šarapove, koja je sakupila 9.415. Iza slede Agnješka Radvanjska, Sara Erani, Na Li, Anđelika Kerber, Petra Kvitova, Karolina Voznijacki i Marija Kirilenko.
