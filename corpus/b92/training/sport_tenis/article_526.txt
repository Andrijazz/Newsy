> Izvor: B92
> Datum: ponedeljak 15.04.2013.  
> Rubrika: sport_tenis
> Naslov: Novakovoj fondaciji 10.000 € od ATP
> Članak:

Najboljem teniseru sveta Novaku Đokoviću uručena je donacija od 10.000 evra dobrotvornog programa ATP za humanitarni rad njegove fondacije.
Donaciju, koja se dodeljuje na godišnjem nivou kao podrška igračima i fondacijama, Đokoviću je uručio generalni direktor ATP za Evropu Loran Delani.
Fondacija “Novak Đoković” promoviše važnost ranog razvoja dece i inkluzivno predškolsko obrazovanje koje omogućava mališanima iz ugroženih sredina, da se igraju, rastu i razvijaju u kreativnom i bezbednom okruženju.
Dobrotvorni program ATP će ovom donacijom pomoći Fondaciji u otvaranju i renoviraju vrtića i prostora u kojima deca mogu da se igraju i uče kroz pažljivo kreirane programe.
