> Izvor: B92
> Datum: utorak 8.01.2013.  
> Rubrika: sport_tenis
> Naslov: Poraz Jankovićeve, pobeda Bojane
> Članak:

Jelena Janković nije uspela da se plasira u četvrtfinale turnira u Sidneju, pošto je izgubila od Italijanke Roberte Vinči sa 2:1 (3:6, 6:4, 7:6).
Meč između Jankovićeve i Vinči trajao je dva sata i 37 minuta.
Vinči će u četvrtfinalu igrati protiv Anješke Radvanske iz Poljske.

Za razliku od Jankovićeve, Bojana Jovanovski plasirala se u osminu finala turnira u Hobartu, pošto je savladala Mariju Terezu Toro Flor iz Španije sa 2:0 u setovima (6:0, 7:6). Meč između Bojane Jovanovski i Toro Flor trajao je jedan sat i 20 minuta igre. Jovanovski će u osmini finala igrati protiv Belgijanke Kirsten Flipkens, koja je u prvom kolu eliminisala Frančesku Skjavone iz Italije sa 2:1 u setovima.
