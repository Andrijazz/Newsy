> Izvor: B92
> Datum: sreda 19.06.2013.  
> Rubrika: sport_tenis
> Naslov: Keš: Uz malo sreće, Mari osvaja
> Članak:

Pat Keš, osvajač Vimbldona 1987. godine, izjavio je da Endi Mari može da slavi na terenima Ol Ingland Klaba, ali da će mu biti potrebno i malo sreće.
“Finale sa Federerom prošle godine bilo je veoma neizvesno, Endi je sve bliži tituli. Ima kompletnu igru, fantastičan je igrač, ali neophodna je i mala doza sreće. Na Vimbldonu je nije imao, ali ko kaže da to ne može da se promeni? Endi je sve bolji na Centralnom terenu, tu se sjajno oseća”, rekao je Keš.
"Nadal se vratio, sada će biti još teže - pobediti njega, a onda i još jednog od najboljih. Takođe, ima još opasnih igrača - Conga, Berdih, Del Potro Svi su opasni i biće pretnja najboljima, možda i vidimo neko iznenađenje", dodao je Keš. Australijanac je u finalu 1987. pobedio Ivana Lendla, bio je to njegov jedini Gren slem trofej. "Što više gledam tenisere kako se trude da dođu do titule, shvatam da sam uspeo da uradim nešto posebno".
