> Izvor: B92
> Datum: petak 1.03.2013.  
> Rubrika: sport_tenis
> Naslov: Da li već imamo poen godine?
> Članak:

Teniseru Orasiju Sebaljosu se u poslednje vreme dešavaju lepe stvari.
Nakon što je pobedio Rafaela Nadala u finalu turnira u čileanskom Vinja del Mari, Argentinac je u Akapulku odigrao verovatno poen godine iako je tek početak marta.
Sebaljos je u četvrtfinalu uspeo da poentira iz gotovo nemoguće pozicije posle smeča Nikolasa Almagra. Argentinski teniser je ipak eliminisan u dva seta 6-3, 6-4.
Nešto slično uradio je Rodžer Federer pre 11 godina protiv Endija Rodika na turniru u Bazelu.
