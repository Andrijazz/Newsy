> Izvor: B92
> Datum: nedelja 17.02.2013.  
> Rubrika: sport_tenis
> Naslov: Viki trofej, i ko je sada najbolji?
> Članak:

Viktorija Azarenka pobedila je Serenu Vilijams sa 7:6 (8-6), 2:6, 6:3 u finalu turnira u Dohi i tako je osvojila 16. titulu u karijeri.
Mnogo je bilo onih koji su tvrdili da Amerikanka zaslužuje prvo mesto dok je Azarenka bila prva – od ponedeljka Serena će biti prva, a sada je izgubila od Beloruskinje.
Azarenka je zabeležila tek drugu pobedu nad mlađom Vilijamsovom, prvu od 2009, a od nje je izgubila čak 12 puta.
Meč je trajao tačno dva i po sata, a u prvom setu Azarenka je u taj brejku spasla set loptu na 5:6, a onda je uzela još dva poena u nizu i povela u setovima. Serena je bila superiorna u drugom setu i lako je izjednačila, ali se istovremeno mnogo i potrošila, što je 23-godišnja Azarenka iskoristila i na početku odlučujućeg seta povela je sa 3:0. I u finalu US opena Viktorija je u trećem setu imala brejk viška, ali sada je istrajala i uspela da dođe do vredne pobede i titule u Kataru.
