> Izvor: B92
> Datum: petak 11.01.2013.  
> Rubrika: sport_tenis
> Naslov: Novak: Gren slem je veliki motiv
> Članak:

Najbolji teniser sveta Novak Đoković potpuno je spreman da brani titulu u Melburnu.
Đoković je u petak medijima izjavio da je pobeda na svakom gren slemu vrlo važna, ali da će ove godine posebnu pažnju posvetiti Rolan Garosu.
Mediji i svetski stručnjaci proglasili su ga prvim favoritom turnira, a Novak kaže da mu poseban motiv u Melburnu nije potreban.
"Ovo je turnir koji traje dve nedelje, gren slem na kojem učestvuju svi najbolji igrači i nema potrebe za dodatnim motivom", rekao je Đoković. "Znam da neće biti lako, idem meč po meč, pa dokle doguram". Dve godine u nizu Đoković završava na prvom mestu ATP liste, a u 2013. njegov prioritet je jedini još uvek neosvojeni gren slem. "Znam da je ispred mene veliki izazov. ima još mnogo stvari koje želim da osojim. Zaista želim pobedu na Rolan Garosu, jer tamo nisam do sada osvojio trofej i zato je to prioritet". "U svakom slučaju ću pokušati da osvojim svaki gren slem koji igram".
