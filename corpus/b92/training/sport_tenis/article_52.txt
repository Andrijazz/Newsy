> Izvor: B92
> Datum: nedelja 6.01.2013.  
> Rubrika: sport_tenis
> Naslov: Mari se mučio, ali osvojio Brizbejn
> Članak:

Treći teniser sveta Endi Mari pobednik je turnira u Brizbejnu, pošto je u finalu savladao Bugarina Grigora Dimitrova sa 2-0, po setovima 7:6 (7-0), 6:4.
Škot je tako odbranio titulu osvojenu prošle godine, kada je u finalu dobio Dolgopolova.
To je ukupno 25. trofej u karijeri za Škota, a Dimitrova je dobio drugi put u isto toliko međusobnih okršaja, posle pobede u Bangkoku 2011. godine.
Dimitrov, od kojeg se se već duže vreme očekuje da  i opravda talenat, propustio je veliku šansu u prvom setu. Već na startu Bugarin je napravio brejk i čuvao je tu prednost sve do vođstva 5:3, ali je tada izgubio servis. Pri vođstvu 6:5 Dimitrov je imao i set loptu na Marijev servis, ali se Škot izvukao i potom je protutnjao kroz taj brejk bez izgubljenog poena. I u drugom setu Bugarin je prvi napravio brejk i poveo je sa 4:3, ali onda je usledio neobjašnjiv pad - Mari je osvojio tri naredna gema, uz dva brejka, i došao je do trofeja za 92 minuta igre. "Ovu pobedu posvećujem jednom od svojih najboljih prijatelja. On je kod kuće i gleda, prebrodićeš ti to", rekao je Mari na dodeli trofeja suzdržavajuću suze.
