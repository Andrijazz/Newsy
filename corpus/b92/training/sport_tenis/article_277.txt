> Izvor: B92
> Datum: nedelja 17.02.2013.  
> Rubrika: sport_tenis
> Naslov: Raonić i Has za titulu u San Hozeu
> Članak:

Kanađanin Miloš Raonić in nemački veteran Tomi Has sastaće se u finalu turnira u San Hozeu, u Kaliforniji.
Raonić je do finala došao pobedom nad domaćim teniserom Semom Kverijem sa 6:4, 6:2, dok je Has bio bolji od drugog Amerikanca Džona Iznera sa 6:3, 6:4.
34-godišnji Has će igrati 25. finale i pokušaće da osvoji 14. titulu protiv igrača sa kojim se do sada nikada nije sastajao, a koji je još neporažen u San Hozeu.
Raonić je u prethodne dve godine osvajao titulu u San Hozeu i ukoliko to učini opet postaće prvi teniser u novijoj istoriji koji je tri puta uzastopno trijumfovao na tom turniru.
