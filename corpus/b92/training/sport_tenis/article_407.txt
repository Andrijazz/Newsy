> Izvor: B92
> Datum: četvrtak 7.03.2013.  
> Rubrika: sport_tenis
> Naslov: ITF uvodi biološke pasoše
> Članak:

Međunarodna teniska federacija (ITF) saglasila se da uvede obavezu posedovanja bioloških pasoša za sve tenisere, u sklopu borbe protiv dopinga.
Istovremeno, čelnici ITF saglasili su se da se poveća broj testova na krvni doping. ITF je precizirala da će nova mera borbe protiv dopinga početi da se primenjuje ove godine i u muškoj i u ženskoj konkurenciji. Biološki pasoš omogućava da se prati biloški status sportista, tj. da se detektuje svaka promena u njegovom organizmu koja ukazuje na eventualni doping.
ITF je saopštila da će ovaj projekat podrazumevati i povećanje broja antidoping testova na krvni doping, kao i ukupni porast analiza van takmičenja. "Primena programa bioloških pasoša snabdeva nas snažnim oruđem u borbi protiv dopinga u ovom sportu", rekao je predsednik ITF Frančesko Riči Biti.
