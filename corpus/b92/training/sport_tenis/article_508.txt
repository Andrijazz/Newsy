> Izvor: B92
> Datum: četvrtak 11.04.2013.  
> Rubrika: sport_tenis
> Naslov: Azarenka: Medalje draže od 1. mesta
> Članak:

Beloruska teniserka Viktorija Azarenka izjavila je da su joj medalje sa Olimpijskih igara u Londonu draže od prvog mesta na WTA listi.
"Mislim da prvo mesto i medalje sa OI ne mogu da se porede, Igre u Londonu nikada neću zaboraviti, a prvo mesto na listi samo je bonus“, rekla je Azarenka.
Beloruskinja je u Londonu osvojila bronzanu medalju u singlu i zlatnu u miks-dublu. "Na Igrama sam iskusila sasvim drugačiji tip emocija. U singlu je bilo veoma teško, pošto sam izgubila polufinale i posle samo 12-13 sati morala sam ponovo na teren. Zato mi je medalja u singlu draža od one u miksu", kaže Azarenka. Azarenka je trenutno treća teniserka sveta, a u karijeri je osvojila 16 trofeja.
