> Izvor: B92
> Datum: nedelja 3.02.2013.  
> Rubrika: sport_tenis
> Naslov: Ziki posle pet godina igra singl
> Članak:

Posle pet godina pauze, Nenad Zimonjić igraće u singlu za reprezentaciju Srbije u Dejvis kupu.
Naš tim je već obezbedio nedostižnu prednost protiv selekcije Belgije pa je selektor Bogdan Obradović odlučio da odmori Novaka Đokovića i Viktora Troickog.
Upravo je Zimonjić u paru sa Troickim u subotu osvojio treći poen za Srbiju.
Zimonjić je poslednji put igrao za Srbiju u singlu pre pet godina protiv reprezentacije Rusije. U Belgiji je sa našim timom i Filip Krajinović, ali on ne može da igra jer nije prijavljen. Naime, po pravilima Dejvis kupa moguće je prijaviti četvoricu igrača, a Obradović se odlučio za Đokovića, Troickog, Zimonjića i Pašanskog. U toku je duel Borisa Pašanskog i Davida Gofana.
