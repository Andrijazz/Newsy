> Izvor: B92
> Datum: ponedeljak 17.06.2013.  
> Rubrika: sport_tenis
> Naslov: Pobeda Pašanskog, Lajović izgubio
> Članak:

Srpski teniser Boris Pašanski uspešno je počeo kvalifikacije za treći Gren slem sezone Vimbldon.
On je u prvoj rundi kvalifikacija savladao Južnoafrikanca Rika De Vesta sa 7:6, 3:6, 6:4.
Naredni rival srpskom teniseru biće malo poznati Italijan Đanluka Naso koji je iznenadio Marka Kjudinelija iz Švajcarske sa 2:1.
Da bi prošao u glavni žreb Pašanski će morati da zabeleži još dve pobede. On je jedini preostali srpski teniser u kvalifikacijama za Vimbldon, pošto je Dušan Lajović nakon sjajnih izdanja na čelendžerima prethodnih nedelja poražen već u prvoj rundi kvalifikacija od Džejmsa Dakvorta sa 6:3, 6:1. Lajović je bio postavljen za 10. nosioca u kvalifikacijama. Vimbdlon počinje 24. juna, a sve najzanimljivije mečeve prenosiće televizija B92.
