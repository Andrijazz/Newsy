> Izvor: B92
> Datum: subota 2.02.2013.  
> Rubrika: sport_tenis
> Naslov: DK: Česima najduži dubl u istoriji!
> Članak:

Tomaš Berdih i Lukaš Rosol doneli su Češkoj prednost od 2:1 u duelu sa Švajcarskom, posle pobede od 3:2 u setovima nad Stanislasom Vavrinkom i Kjudinelijem.
Aktuelni šampioni su do pobede stigli posle 91 gema i sedam sati i 2 minuta igre - 3:2 (6:4, 5:7, 6:4, 6:7, 24:22).
Česi i Švajcarci su odigrali meč za pamćenje, pun preokreta i fenomenalnih poena, ali je rešen duplom servis greškom Kjudinelija na meč loptu Čeha. Česi su na taj način iskoristili tek svoju 13. meč loptu i stigli na pobedu od prolaska.
Inače, Najduži meč dublova do sada trajao je šest sati i 20 minuta - u polufinalu Dejvis kupa 2002. godine Lukas Arnold i David Nalbandijan pobedili su Jevgenija Kafeljnikova i Marata Safina sa 6:4, 6:4, 5:7, 3:6, 19:17. Naravno, koliko god da je ovaj meč bio iscrpljujući, nije mogao ni da se približi duelu Džona Iznera i Nikolasa Maua na Vimbldonu 2010, koji su odigrali najduži meč u istoriji - 11 sati i pet minuta. Međutim, Ipak, posle tog neprikosnovenog meča, ovaj je najduži u istoriji. Takođe, nije oboren rekord po broju gemova u dublovima - otkad je uveden taj brejk, rekord je 102 gema, na Vimbldonu 2007. godine Marselo Melo i Andre Sa dobili su Pola Henlija i Kevina Ulijeta sa 5:7, 7:6, 4:6, 7:6, 28:26.
