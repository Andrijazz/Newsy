> Izvor: B92
> Datum: utorak 16.07.2013.  
> Rubrika: sport_tenis
> Naslov: "Novak glumac, Rodžer prepotentan"
> Članak:

Jerži Janovič rekao je da Novak Đoković nije iskren i da glumi, a da je Rodžer Federer prepotentan.
On je dodao da nema idola i da se nikada ne pretvara kao neki od najboljih svetskih tenisera.
Poljski teniser ušao je u žižu javnosti prošle godine kada je stigao do finala Mastersa u Parizu, a plasman u polufinale na nedavno završenom Vimbldonu doneo mu je 17. mesto na ATP listi.
"Ja mrzim pretvaranje. Ja sam uvek isti, nikoga ne imitiram, ne glumim. Mene vode emocije. Kada sam ljut, ja to pokažem. Nemam idole. Nekada mi se sviđalo kako Sampras igra i kako se Safin ponaša", rekao je visoki Poljak i dodao: "Đoković nije iskren, on glumi i samo voli da se hvali. Sa druge strane, Federer je prepotentan, on nije prirodan. Uopšte nemam osećaj kao da pripada ostatku ATP tura."
