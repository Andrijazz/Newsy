> Izvor: B92
> Datum: sreda 1.05.2013.  
> Rubrika: sport_tenis
> Naslov: "Nadal može da prestigne Novaka"
> Članak:

Nekada 4. teniser sveta Bred Gilbert rekao je da bi Rafael Nadal mogao da se umeša u borbu za prvo mesto na ATP listi na kraju godine.
Španac je trenutno 5. na svetu sa skoro 7.000 bodova manje od prvoplasiranog Novaka Đokovića.
Nadal do Rolan Garosa mora da brani titule u Rimu i na Rolan Garosu, ali od Vimbldona pa do kraja godine neće imati pritisak jer je taj deo prošle godine prtopustio zbog povrede.
"Za mene je ovo deo sezone sa najviše . Imate dva turnira serije 1000, azatim Rolan Garos i Vimbldon. To je 6.000 poena koje možete osvojiti za kratko vreme i šta se dogodi tokom tog perioda biće odlučujuće u borbi za prvo mesto na kraju godine. Đoković je u dobroj poziciji, ali biće veoma neizvesno do kraja", rekao je Gilbert. Đoković, Federer i Mari nakon Rolan Garosa brane veliki broj poena, dok će Nadal u tom periodu igrati bez pritiska branjenja poena. "Nadal je napravio sjajan uspeh pošto je od povratka na svakom turniru igrao finale. On nije žurio da se što pre vrati dok nije bio blizu 100% mogućnosti, a rezultati pokazuju da je doneo ispravnu odluku", dodao je Amerikanac.
