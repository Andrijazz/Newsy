> Izvor: B92
> Datum: sreda 19.06.2013.  
> Rubrika: sport_tenis
> Naslov: Novak prvi nosilac na Vimbldonu
> Članak:

Srpski teniser Novak Đoković biće prvi, a Janko Tipsarević 14. nosilac na predstojećem turniru na Vimbldonu, koji ćete moći da pratite na TVB92.
U žrebu će biti i Viktor Troicki, dok će u ženskoj konkurenciji 12. nosilac biti Ana Ivanović, a 16. Jelena Janković.
Pored najboljih srpskih teniserki, na Vimbldonu će učestvovati Bojana Jovanovski i Vesna Dolonc. Prva pozicija je pripala Amerikanki Sereni Vilijams, dok su u konkurenciji muških dublova Nenad Zimonjić i Francuz Žilijen Beneto postavljeni za 11. nosioce.
Žreb za takmičenje održaće se u petak, a turnir počinje 24. juna i traje do 7. jula.
