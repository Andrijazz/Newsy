> Izvor: B92
> Datum: sreda 30.01.2013.  
> Rubrika: sport_tenis
> Naslov: Pariz: Dolonc u drugom kolu dubla
> Članak:

Srpska teniserka Vesna Dolonc i Slovakinja Žanet Husarova plasirale su se u drugo kolo dublova na WTA turniru u Parizu.
Dolonc i Husarova pobedile su na startu treće nositeljke, Nemicu Juliju Gerges i Rumunku Moniku Nikulesku sa 6:2, 2:6, 11:9.
U drugom kolu one će igrati protiv Ruskinje Vere Duševine i Anabel Medine Gariges iz Španije, koje su bile bolje od luksemburško-američke kombinacije Mandi Minela – Megan Multon-Levi, takođe u tri seta, 6:1, 4:6, 10:7.
Ukupni nagradni fond turnira Open GDF Suez u Parizu iznosi 690.000 evra, a pobednički par osvojiće ček na 30.000 evra. Dolonc nije uspela da kroz kvalifikaije dođe do glavnog žreba u singlu.
