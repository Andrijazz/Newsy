> Izvor: B92
> Datum: subota 5.01.2013.  
> Rubrika: sport_tenis
> Naslov: Tipsarević: Očekivao sam težak meč
> Članak:

Janko Tipsarević rekao je posle pobede nad Aljažom Bedeneom u polufinalu turnira u Čenaju da je očekivao težak meč.
"Igrao sam sa njime prošle godine u Beču. On je morao da preda, ali je dobro udarao lopticu, tako da sam znao da me očekuje težak meč. On ima potencijala, biće opasan ove sezone i očekujem ga uskoro u Top 50“.
"Dobro sam počeo meč i imao sam šanse u svako gemu, ali iz ne znam kog razloga povukao sam se dva koraka unazad i počeo sam da guram lopticu. To je njemu omogućilo da se izvlači na forhend i zato je osvojio prvi set. Na početku drugog seta osetio sam da je izgubio koncentraciju, a ja sam stajao bliže osnovnoj liniji i davao sam mu manje vremena da se namesti na udarce. Na 4:2 u trećem setu spasao sam dve brejk lopte, da je tada napravio brejk, bilo bi mnogo neizvesnije", analizirao je meč Tipsarević. Janko je pobedio sa 4:6, 6:2, 6:2, a u finalu će se sastati sa Špancem Robertom Bautista-Ahutom, koji je sa 2-1 u setovima dobio Francuza Pera. Španac ima 24 godine, trenutno je 80. na ATP listi, a do sada je eliminisao Kavčiča, Bahingera, Berdiha i sada Pera. Tipsarević i Batusta-Ahut do sada se nisu sastajali.
