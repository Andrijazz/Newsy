> Izvor: B92
> Datum: utorak 21.05.2013.  
> Rubrika: sport_tenis
> Naslov: "Samo Novak zna sa Rafom na šljaci"
> Članak:

Rodžer Federer priznao je da trenutno jedino Novak Đoković ima rešenje za igru Rafaela Nadala na šljaci.
Švajcarac, koji je poražen od Španca u finalu Rima sa 6:1, 6:3, smatra da je Nadal bez dileme favorit za titulu na Rolan Garosu.
„Teško je. Novak je ove godine uspeo jednom da ga pobedi u Monaku, tako da on jedini zna kako da to uradi."
"Što se tiče Pariza, tamo ga niko nije pobedio osim Robina Soderlinga koji trenutno ne igra. Kada igrate protiv Rafe na šljaci, neophodan vam je dobar plan. On igra dobro i srećan sam zbog njega", rekao je Federer. Na pitanje da li je iznenađen činjenicom da je Nadal dobio 19 mečeva u 33 dana i dobio 18, Švajcarac kaže: "Iskreno, bio sam iznenađen samo na Indijan Velsu, ali tamo nije morao da igra protiv Novaka koji je u tom trenutku bio u tip top formi. Pre toga je odigrao neke manje turnira u Južnoj Americi, a onda je na red stigla serija tunrira u Monaku, Madridu, Barseloni i Rimu gde on igra godinama sjajno i stiže najmanje do polufinala ili finala uvek. Znao sam da se neće vratiti 20% spreman već da će biti 100% spreman. On je sada favorit za osvajanje titule na Rolan Garosu."
