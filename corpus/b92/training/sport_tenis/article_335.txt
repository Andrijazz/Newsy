> Izvor: B92
> Datum: ponedeljak 25.02.2013.  
> Rubrika: sport_tenis
> Naslov: ATP: Novak siguran, pad Viktora
> Članak:

Prvi reket sveta Novak Đoković i dalje suvereno drži prvo mesto ATP liste sa 12.960 bodova, a prati ga Rodžer Federer sa 9.855.
Na najnovijoj listi Janko Tipsarević je i dalje deveti, dok je Viktor Troicki zabeležio pad za dve pozicije i sada drži 44. mesto.
Dušan Lajović je posle skoka za tri mesta 160. na svetu, dok je 11 pozicija iza njega Boris Pašanski.
Među prvom desetoricom ove nedelje nije bilo nikakvih promena, pa iza najbolje trojice slede Endi Mari, David Ferer, Rafael Nadal, Tomaš Berdih, Huan Martin del Potro, Žo-Vilfred Conga, Tipsarević i Rišar Gaske.
