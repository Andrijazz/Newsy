> Izvor: B92
> Datum: subota 26.01.2013.  
> Rubrika: sport_tenis
> Naslov: Tipsarević zbog povrede ne igra DK
> Članak:

Srpski teniser Janko Tipsarević objavio je na društvenim mrežama da zbog povrede neće igrati u Dejvis kupu protiv Belgije (1-3. februara).
“Nažalost, moram da vas obavestim da neću moći da igram na predstojećem Dejvis kup meču zbog povrede stopala koju sam zadobio na Australijan openu. Ovo mi je jedna od najtežih odluka u karijeri, na koju sam bio prinuđen”, napisao je Janko.
"Vec 14 godina igram za svoju zemlju i nijedna nije prošla da nisam bio deo tima. Mnogo, mnogo, mnogo mi je žao. Razocaran sam jer sam emotivno vezan za ovo takmičenje i osvajanje Dejvis kup trofeja smatram jednim od najvećih uspeha u karijeri Imamo fantastićan tim i nadajmo se pobedi protiv Belgije", dodao je Tipsarević.
