> Izvor: B92
> Datum: sreda 27.02.2013.  
> Rubrika: sport_tenis
> Naslov: Akapulko: Nadal siguran na startu
> Članak:

Španac Rafael Nadal uspešno je započeo takmičenje na ATP turniru u Akapulku.
Peti teniser sveta plasirao se u 2. kolo pobedivši argentinskog tenisera Dijega Švarcmana sa 6-2, 6-2.
Plasman u narednu rundu turnira, koji se igra za nagradni fond od milion i 212.750 dolara, izborio je i prvi nosilac, takođe Španac David Ferer, koji Antoniju Veiću iz Hrvatske prepustio samo tri gema u dva seta: 6-0, 6-3,
Rafael Nadal demantovao je da je odustao od učešća na turnirima u Indijan Velsu i Majamiju. "To što je štampa objavila nije tačno. Učestvovaću na tim turnirima, ukoliko se budem osećao dobro" precizirao je Nadal. "Moja namera je da učestvijem na Indijan Velsu, ali samo ukoliko se budem osećao dobro", rekao je Nadal. On je dodao da da mediji sigurno ne mogu da znaju više nego on sam. "Ti mediji ne mogu da znaju bolje moje planove od mene", rekao je Nadal. Bivši prvi teniser sveta je dodao da mu je glavni cilj potpuni oporavak od povrede kolena, zbog čega je pauzitrao skoro sedam meseci. "Prioritet mi je da mi se koleno oporavi sto posto, kako bih se vratio treninzima i takmičenjima u punom obimu", rekao je Nadal. U ostalim mečevima 1. kola postignuti su ovi rezultati: (3) Nikolas Almagro (Španija) - Cesar Ramirez (Meksiko) 6-0, 6-1 Fabio Fonjini (Italija) - (4) Stanislas Vavrinka (Švajcarska) 6-2, 7-6 (7-3) Andrej Kuznjecov (Rusija) - (6) Tomaz Beluči (Brazil) 4-6, 6-4, 6-4 Paolo Lorenci (Italija) - (7) Benoa Pere (Francuska) 4-6, 6-3, 6-4 (8) Orasio Sebaljos (Argentina) - Simone Boleli (Italija) 7-5, 6-1 Vejn Odesnik (SAD) - Lukaš Kubot (Poljska) 6-3, 6-4 Daniel Himeno-Traver (Španija) - Karlos Berlok (Argentina) 6-3, 6-2 Tomi Robredo (Španija) - Filipo Volandri (Italija) 6-2, 2-6, 6-4 Aljaž Bedene (Slovenija) - David Nalbandian (Argentina) 4-6, 6-0, 6-4.
