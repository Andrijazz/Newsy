> Izvor: B92
> Datum: utorak 2.04.2013.  
> Rubrika: sport_tenis
> Naslov: Zimonjić sa Benetoom i Almagrom
> Članak:

Nenad Zimonjić okončao je saradnju sa Robertom Lindstedom, a do kraja sezone u dublu će naizmenično da igra sa Žilijenom Benetoom i Nikolasom Almagrom.
Zimonjić i Šveđanin su tokom nekoliko meseci sradnje osvojili samo turnir u Roterdamu, a igrali su i finale Dubaija.
"Sa Benetoom ću igrati u Monte Karlu, Madridu i Rimu, a sa Almagrom u Barseloni. Ako se pokaže dobro saradnja sa Benetoom, postoji velika mogućnost da nastavimo do kraja sezone", rekao je Zimonjić.
Zimonjić je trenutno sa Dejvis kup reprezentacijom Srbije koju predstojećeg vikenda očekuje duel sa SAD u četvrtfinalu u Bojsiju. Srpski teniser očekuje da se pobednik meča plasira u finale takmičenja.
