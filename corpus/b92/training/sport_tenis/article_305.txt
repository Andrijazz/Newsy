> Izvor: B92
> Datum: petak 22.02.2013.  
> Rubrika: sport_tenis
> Naslov: Delpo gledateljki: "Ptičica"
> Članak:

Na prvi pogled Huan Martin del Potro deluje pomalo hladno, ali već nekoliko puta pokazao je javnosti da i te kako ume da se našali i da bude šoumen.
Svoju originalnost Argentinac je pokazao u duelu sa Mikaelom Ljodrom u Marseju – posle mnogo trčanja i malog promašaja forhendom, Delpo je uzeo mobilni telefon od gledateljke u prvom redu i fotografisao je dok se ona iznenađeno smejala.
Za posebnu pohvalu jeste što je Del Potro u tom trenutku gubio sa 1:0 u setovima (4:4 u drugom), a na kraju je preokrenuo i dobio meč. Nedavno je na Australijan openu Argentinac bio isfrustriran izgubljenim poenom od Šardija, a savet je potražio od linijskog sudije, kojeg je usput i zagrlio:
