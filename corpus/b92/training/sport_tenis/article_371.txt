> Izvor: B92
> Datum: petak 1.03.2013.  
> Rubrika: sport_tenis
> Naslov: Zimonjić i Linsted u finalu Dubaija
> Članak:

Nenad Zimonjić i Šveđanin Robert Lindsted plasirali su se u finale turnira u Dubaiju u konkurenciji parova.
Njih dvojica su u polufinalu savladali Mihaila Južnog iz Rusije i Džonatana Erliha iz Izraela rezultatom 7:6(2), 7:6(2).
Njihovi protivnici u borbi za drugu zajedničku titulu biće Indijac Maheš Bupati i Francuz Majkl Ljodra.
Zimonjić i Linsted su pre dve nedelje trijumfovali na turniru u Roterdamu.
