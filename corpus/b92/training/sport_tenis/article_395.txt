> Izvor: B92
> Datum: ponedeljak 4.03.2013.  
> Rubrika: sport_tenis
> Naslov: WTA: Ana miruje, JJ pada
> Članak:

Srpska teniserka Ana Ivanović zadržala je 13. mesto na novoj WTA listi, dok je Jelena Janković za dve pozicije pokvarila plasman i zauzima 23. mesto.
Ivanovićeva na 13. mestu ima 2.836 bodova, dok Jankovićeva, posle pada za dve pozicje, na 23. mestu ima 1.670 bodova.
Bojana Jovanovski je sa 1.370 bodova zadržala 40. mesto, dok je Vesna Dolonc sa 95. "skliznula" na 100. mesto sa 712 bodova.
Među prvih 10 teniserki nije bilo promena, prva je i dalje Amerikanka Serena Vilijams sa 10.365 bodova. WTA lista:1. Serena Vilijams (SAD) 10.365 2. Viktorija Azarenka (Belorusija) 10.325 3. Marija Šarapova (Rusija) 9.715 4. Agnješka Radvanska (Poljska) 7.505 5. Na Li (Kina) 6.130 6. Anželik Kerber (Nemačka) 5.400 7. Petra Kvitova (Češka) 4.980 8. Sara Erani (Italija) 4.915 9. Samanta Stosur (Australija) 3.835 10. Karolina Voznijacki (Danska) 3.57013. Ana Ivanović (Srbija) 2.836 23. Jelena Janković (Srbija) 1.670 40. Bojana Jovanovski (Srbija) 1.370 100. Vesna Dolonc (Srbija) 712
