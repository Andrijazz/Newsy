> Izvor: B92
> Datum: subota 22.06.2013.  
> Rubrika: sport_tenis
> Naslov: Prva titula Maua, slavio i Lopes
> Članak:

Francuski teniser Nikolas Mau u 31. godini osvojio je prvi trofej u karijeri, pošto je u finalu turnira u Hertogenbošu pobedio Stanislasa Vavrinku sa 6:3, 6:4.
Meč je trajao 80 minuta, a u prvom setu Mau je spasao tri brejk šanse u dva različita gema pre nego što je osmom gemu oduzeo servis Vavrinki.
U drugom setu veteran iz Francuske napravio je brejk u trećem gemu i do kraja je sačuvao tu prednost.
Mau je trenutno 240. na svetu, ali od ponedeljka će biti 135. teniser planete. Dobio je i  za Vimbldon, gde će se na startu sastati sa Janom Hajekom. Prethodna dva finala u karijeri Mau je igrao takođe na travi, ali je oba izgubio - 2007. na Kvinsu od Rodika i iste godine u Njupotu od Santoroa. A španski teniser Felisijano Lopes trijumfovao je na turniru u Istbornu, pošto je u finalu savladao Francuza Žila Simona sa 7:6 (7:2), 6:7 (5:7), 6:0. Lopes je osvojio treću titulu u karijeri. Zanimljivo je da će Španac i Francuz ponovo ukrstiti rekete već za tri dana, pošto se sastaju u prvom kolu Vimbldona.
