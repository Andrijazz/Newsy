> Izvor: B92
> Datum: subota 16.03.2013.  
> Rubrika: sport_tenis
> Naslov: Janko: Izgubio sam samopouzdanje
> Članak:

Janko Tipsarević ove sezone ne igra na nivou iz prethodne dve, iako je odlično počeo sezonu – titulom u Čenaju i osminom finala u Melburnu.
Međutim, od tada Janko nema nijednu pobedu – izgubio je u svojim prvim mečevima Monpeljeu, Marseju, Dubaiju i Indijan Velsu.
"Neću da vas lažem, malo mi nedostaje samopouzdanja. Četiri poraza u nizu, to mi se nije desilo dugo“, kaže Tipsarević u intervjuu za portal thetennisspace.com.
"Povredio sam se na Australijan openu, do Monpeljea je bol prestao, ali napravio sam greško igrajući jer nisam bio zaista spreman. Nisam imao dovoljno treninga, dovoljno kondicije, a nekada ni u žrebu nisam imao sreće - Ljodra, Davidenko... Izgubiš te mečeve i posle izgubiš samopouzdanje. Sa druge strane, zaista sam srećan jer konačno nemam bolove, kondicioni trener je zadovoljan mnome. Treniraću vredno za Majami, volim Majami", dodao je Janko. ITF uvodi biološke pasoše - šta misliš o tome i o doping testiranjima? "Nemam problem da me testiraju koliko god hoće. Ali nije pametno da se spekuliše da neko koristi nedozvoljene supstance - ako igrate turnir na 1000m nadmorske visine, a sledeće nedelje u drugačijim uslovima, možete da se razbolite i tada se krvna slika mnogo menja".
Ove sezone ATP insistira na strožoj primeni pravila o maksimalnoj pauzi od 25 sekundi između poena. "Generalno, to mi se ne dopada - zalažem se da sudije imaju više slobode da dele upozorenja kada neki igrač stvarno pretera. Ali često se dešava da ne zavisi sve od tenisera. Takođe, ima i nekih neverovatno dugih  isprobava pravilo po kojem nema neca. Šta misliš o tome? "Iskren da budem, morao bih da isprobam to i da vidim kako bih se osećao. To pravilo su u odbojci promenili i nije imalo veliki uticaj na igru. Pravilo o 25 sekundi neko voli, neko ne voli, ali ima očigledan cilj - da se igra ubrza, da navijačima bude zanimljivije. Ali ne razumem koji je cilj ukidanja neca, ne znam šta će postati bolje zbog toga".
