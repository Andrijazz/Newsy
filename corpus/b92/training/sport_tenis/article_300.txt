> Izvor: B92
> Datum: četvrtak 21.02.2013.  
> Rubrika: sport_tenis
> Naslov: Marsej: Janko bez četvrtfinala
> Članak:

Srpski teniser Janko Tipsarević nije uspeo da se plasira u četvrtfinale ATP turnira u Marselju, pošto je izgubio od Rusa Dmitrija Tursunova sa 7:6 (6:4). 6:2.
Tursunov će u borbi za mesto u polufinalu igrati sa Žilom Milerom iz Luksemburga, koji je savladao Španca Marsela Granoljersa sa 7:6 (7:2), 7:6 (7:1).
Prvi set je bio izjednačen, da bi Rus iskoristio greške Janka u taj-brejku. U drugom setu, Tursunov je lako došao do prvog brejka, nakon toga još jednom je oduzeo servis protivniku i rutinski završio meč.
Turnir u Marselju igra se za nagradni fond od 528.135 evra.
