> Izvor: B92
> Datum: utorak 21.05.2013.  
> Rubrika: sport_tenis
> Naslov: Novak vs. Šumi, Alonso, Masa...
> Članak:

Prvi reket sveta Novak Đoković bio je akter humanitarnog fudbalskog meča između tima vozača Formule 1 i tima zvezda, koji je Novak sam selektovao.
Tim vozača predvodio je Mihael Šumaher, dok je s Novakom u timu igrali ljudi kao Princ Albert i Pavel Nedved.
"Uživao sam igrajući za 'Star tim' veceras na fudbalskoj utakmici svetskih zvezda, koji je organizovan na stadionu "Luj II" u Monaku. 'Star tim' je igrao protiv tima F1 vozaca kako bi prikupili novac za siromašnu decu širom sveta", napisao je Novak na Fejzbuku.
Sa Novakove 'strane' bili su još italijanski fudbaler Pjer Kaziragi, te Francuz Sabri Lamuši, ali i Dejvid Kultard koji je 'prebegao iz F1 tima, zajedno s Polom Di Restom. S druge strane, pored Šumija, koji je više puta pokazao svoje solidne fudbalske sposbnosti, igrali su Masa, Alonso, Fizikela... Kapiten ekipe bio je aktuelni šampion F1 šampionata Sebastijan Fetel, dok je trener, ujedno i počasni gosti, bio Klaudio Ranijeri.
Rezultat meča nije poznat, ali su u ovakvim mečevima humanost i zabava na prvom mestu. Srpski teniser se nalazi u Monte Karlu gde je već započeo pripreme za drugi Gren Slem sezone - Rolan Garos. Što se vozača Formule 1 tiče, njih tokom vikenda očekuje velika nagrada Monaka, a Vi ćete sva dešavanja, sa kompletnog vikenda, moći da pratite na blogu Jelene Trajković, koja će izvestavati s lica mesta.
