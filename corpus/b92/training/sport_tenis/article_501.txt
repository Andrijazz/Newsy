> Izvor: B92
> Datum: sreda 10.04.2013.  
> Rubrika: sport_tenis
> Naslov: Raonić: U Srbiji kao kod kuće
> Članak:

Kanadski teniser Miloš Raonić izjavio je da će se njegovi saigrači i on osećati kao kod kuće u Srbiji na polufinalu Dejvis kupa (13-15. septembra).
Raonić je rođen u Podgorici i govori srpski jezik, baš kao i Frenk Dančević, kojem je otac sa ovih prostora.
Takođe, Danijel Nestor rođen je u Beogradu i bio je dugogodišnji partner Nenada Zimonjića u dublu.

“Stvari će nam ići lako u Srbiji, nije kao da idemo u Južnu Ameriku, a da niko od nas ne zna španski”
"Mislim da ćemo se osećati komforno u Srbiji i mislim da ćemo imati malo više podrške nego što bi se dalo pretpostaviti. Radujem se igranju tamo", kaže Raonić. Srbija je u četvrtfinalu Dejvis kupa eliminisala SAD, a Kanada je bila bolja od Italije.
