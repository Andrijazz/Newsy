> Izvor: B92
> Datum: nedelja 20.01.2013.  
> Rubrika: sport_tenis
> Naslov: Tipsarević: Ne mogu biti nervozniji
> Članak:

Srpski teniser Janko Tipsarević rekao je posle eliminacije sa Otvorenog prvenstva Australije da ne može biti nervozniji zbog predaje meča Nikolasu Almagru.
Tipsarević je prekinuo meč zbog povrede pete pri vođstvu Španca od 6:2, 5:1.
“Nikolas je odlično igrao, jako je udarao lopticu sa obe strane terena. Ja sam se osećao sjajno, nisam bio umoran od prethodnih mečeva. Dan je bio savršen za tenis i stvarno sam mislio da mogu dobro da odigram. Još nisam bio kod lekara, ne znam šta će reći”, rekao je Tipsarević.
Almagro će u četvrtfinalu igrati protiv sunarodnika Davida Ferera. "Pokušavao sam da se fokusiram na svoju igru. Mislim da sam prvi set odigrao stvarno dobro. Ferera nikada nisam pobedio, ali ovo može da bude prvi put, dobro se poznajemo i predviđam veliku borbu. Ovo mi je jedinstvena prilika da dođem do polufinala", naveo je Almagro.
