> Izvor: B92
> Datum: sreda 12.06.2013.  
> Rubrika: sport_tenis
> Naslov: WTA: Krunić i Piter u četvrtfinalu
> Članak:

Srpska teniserka Aleksandra Krunić i Poljakinja Kataržina Piter plasirale su se u četvrtfinale dublova na WTA turniru u Nirnbergu
One su u prvom kolu pobedile Nemicu Juliju Gergeš i Luksemburžanku Mendi Minelu sa 2:0 u setovima - 6:1, 6:2.
Krunić i Piter u borbi za polufinale igraju protiv Austrijanke Sandre Klemenšic i Slovenke Andreje Klepač, koje su pobedile američki par Asja Muhamed/Eli Vil sa 6:2, 7:6 (7:4).
Ranije u toku dana, Jelena Janković plasirala se u četvrtfinale singla savladavši Šveđanku Johanu Larson sa 6:2, 6:0. Turnir u Nirnbergu igra se za ukupan nagradni fond od 235.000 dolara.
