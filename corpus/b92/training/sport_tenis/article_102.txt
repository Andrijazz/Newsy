> Izvor: B92
> Datum: utorak 22.01.2013.  
> Rubrika: sport_tenis
> Naslov: DK: Đoković predvodi Srbiju
> Članak:

Novak Đoković, Janko Tipsarević, Viktor Troicki i Nenad Zimonjić predstavljaće Srbiju protiv Belgije u prvom kolu Dejvis kupa.
Selektor Bogdan Obradović u utorak je objavio spisak na kome se posle nešto više od godinu dana pauze nalazi i najbolji teniser sveta.
Obradovićev belgijski kolega Johan van Herk za duel sa Srbijom pozvao je Davida Gofana, Stiva Darsisa, Rubena Bemelmansa i Olivijea Rohusa.
Dueli prvog kola Svetske grupe Dejvis kupa igraće se od 1. do 3. februara, a selekcija Srbije biće gost u belgijskom mestu Šalroa.
