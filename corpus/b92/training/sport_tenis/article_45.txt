> Izvor: B92
> Datum: subota 5.01.2013.  
> Rubrika: sport_tenis
> Naslov: Mari – Dimitrov u finalu Brizbejna
> Članak:

Britanac Endi Mari plasirao se u finale ATP turnira u Brizbejnu pošto mu je japanski teniser Kei Nišikori predao meč u drugom setu zbog povrede kolena.
Mari je prethodno dobio prvi set sa 6:4, a u drugom je poveo sa 2:0, pre nego što je Nišikori odustao zbog povrede.
Protivnik Mariju u završnom meču turnira koji se igra za nagradni fod od milion i 436.630 dolara, biće Bugarin Grigor Dimitrov.
Dimitrov je u prvom polufinalu savladao Kipranina Markosa Bagdatisa sa 6:3, 5:7, 7:6(5).
