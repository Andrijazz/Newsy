> Izvor: B92
> Datum: utorak 12.02.2013.  
> Rubrika: sport_tenis
> Naslov: Doha: Stop Jankovićevoj u 1. kolu
> Članak:

Teniserka Srbije Jelena Janković završila je takmičenje u prvom kolu turnira u Dohi.
Bolja od nje bila je 60. tenisetka sveta, Rumunka Monika Nikulesku sa 2-0, po setovima 6:4, 6:1, posle nešto manje od 90 minuta borbe.
U ponedeljak veče plasman u drugu rundu Dohe izborila je najbolja srpska teniserka Ana Ivanović.
Jankovićeva je povela sa 3:1, ali je Nikulesku zatim napravila seriju od 4:0 i preokrenula rezultat u svoju korist (5:3) i ubzo dobila prvi set. Rumunka je nastavila u istom ritmu i došla do 4:0 pre nego što je Jankovićeva osvojila prvi i jedini gem u drugom setu. U narednom kolu Nikulesku će se sastati sa Australijankom Samantom Stosur, osmim nosiocem na turniru i devetom igračicom na WTA listi. Nagradni fond turnira je 2.168.400 dolara.
