> Izvor: B92
> Datum: petak 11.01.2013.  
> Rubrika: sport_tenis
> Naslov: Federer: Novak je favorit na AO
> Članak:

Drugi teniser sveta Rodžer Federer smatra da je Novak Đoković glavni kandidat za titulu na Australijan openu.
Novak ima šansu da postane prvi teniser u 45 godina koji je osvojio tri uzastopna trofeja u Melburnu.
"Novak je favorit za titulu u Melburn, on je najbolji igrač na svetu na tvrdim podlogama u prethodnih nekoliko godina. Endi Mari takođe igra sjajno i postajaće sve jači u narednih nekoliko godina. Nažalost, Rafe neće biti“.
Ipak, Federer je četiri puta slavio u Australiji, poslednji put 2010. godine, i nije spreman da tek tako prepusti mesto u vrhu. "Volim pritisak koji donosi igranja i sada, kada je došla nova generacija, moram još vrednije da radim kako bih ostao u vrhu. Svi moraju vremenom da posustanu, ali ipak nemam još 89 godina", kaže 31-godišnji Švajcarac.
