> Izvor: B92
> Datum: subota 13.07.2013.  
> Rubrika: sport_tenis
> Naslov: Džimi Konors novi trener Šarapove
> Članak:

Džimi Konors biće novi trener Marije Šarapove, objavila je ruska teniserka na svom zvaničnom sajtu.
Šarapova je nedavno prekinula saradnju sa Tomasom Hogštedom, koji joj je bio trener tri godine.
"Srećna sam što mogu da objavim da mi je Džimi Konors novi trener. Znam Džimija dugo, a i kratko smo radili zajedno pred Australijan opena 2008. godine (koji je Šarapova osvojila, prim. aut). Radujem se predstojećim turnirima“, piše u saopštenju Šarapove.
Džimi Konors je tokom karijere osvojio osam Gren slem titula, sada ima 60 godina, a bio je trener i Endija Rodika. Šarapova je igrala finale Rolan Garosa, ali je na Vimbldonu eliminisana već u drugoj rundi.
