> Izvor: B92
> Datum: četvrtak 2.05.2013.  
> Rubrika: sport_tenis
> Naslov: Novak stiže Hjuita na večnoj listi
> Članak:

Najbolji svetski teniser Novak Đoković sledećeg ponedeljka izjednačiće se sa Lejtonom Hjuitom po broju provedenih nedelja na vrhu ATP liste.
Đoković je trenutno deseti na večnoj listi sa 79 sedmica na vrhu, a Hjuit ima jednu više.
Uskoro će Novak prestići Australijanca, a sledeći na ’nišanu’ srpskog tenisera jesu Andre Agasi (101 nedelja na prvom mestu), Rafael Nadal (102) i Bjern Borg (109). Ukoliko Đoković do kraja sezone zadrži prvo mesto u kontinuitetu, prestići će švedskog tenisera na šestom mestu liste.
Evo i liste prvih deset po broju nedelja na vrhu ATP liste: 1. Rodžer Federer 302 nedelje 2. Pit Sampras 286 3. Ivan Lendl 270 4. Džimi Konors 268 5. Džon Mekinro 170 6. Bjern Borg 109 7. Rafael Nadal 102 8. Andre Agasi 101 9. Lejton Hjuit 80 10. Novak Đoković 79 11. Stefan Edberg 72 ... Šta mislite, koju će poziciju na ovoj listi Đoković zauzimati na kraju karijere?
