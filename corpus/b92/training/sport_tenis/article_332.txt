> Izvor: B92
> Datum: ponedeljak 25.02.2013.  
> Rubrika: sport_tenis
> Naslov: 128. teniser sveta uzeo set Rodžeru
> Članak:

Teže nego što se očekivalo, drugi teniser sveta Rodžer Federer plasirao se u drugo kolo turnira u Dubaiju.
On je pobedio 128. tenisera na svetu, Tunišanina Maleka Džazirija sa 5:7, 6:0, 6:2.
Odlučujući trenutak dogodio se početkom odlučujućeg seta, kada je Džaziri na brejk lopti poslao ritern u aut. Onda je Federer napravio brejk i do kraja je lako rešio meč u svoju korist za ukupno 92 minuta igre. U drugom kolu Švajcarca čeka pobednik meča Granoljers – Monanjes.
Roberto Bautista-Ahut biće protivnik Đokoviću ili Troickom u drugom kolu, pošto je na startu turnira dobio David Gofana 6:2, 7:5. Mihail Južni bio je bolji od Kavčiča 1:6, 6:1, 6:3 i u drugom kolu čeka ga Danijel Brands, koji je pobedio Florana Seru 7:6, 6:4. Sepi je sa 6:3, 7:5 savladao Matjea i u drugom kolu sastaće se sa Rosolom, koji je pobedio kvalifikanta Violu sa 6:3, 7:5.
