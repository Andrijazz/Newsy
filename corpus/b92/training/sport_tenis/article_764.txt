> Izvor: B92
> Datum: petak 12.07.2013.  
> Rubrika: sport_tenis
> Naslov: "VB nema infrastrukturu za tenis"
> Članak:

Majka Endija Marija tvrdi da Velika Britanija nema dovoljne kapacitete za tenis kako bi neko nastavio putem njenog sina.
"Posle Endijeve pobede na Vimbldonu, nacija će poludeti za tenisom. Deca i odrasli pokušaće da se bave tenisom, ali neće svi moći da dobiju priliku. Ključ je da se pobrinemo da u što više mesta imamo otvorene, javne terene“, rekla je Džudi Mari, koja je i selektor FED kupa tima Britanije.
Džudi kaže da je tenis i dalje elitistički sport i dodaje: "Volela bih da tenis uključi što više ljudi, i dalje je elitistički. Neki koraci su preduzeti da se to poboljša, ali i dalje ima mnogo posla, u ogromnom delu naše zemlje ne mogu se pronaći tereni za tenis. Da bi se privukli ljudi, moraju se graditi tereni tamo gde ih nema". Osim toga, Džudi Mari kaže da u Britaniji nedostaje trenera i ostalog stručnog osoblja kako bi se tenis razvijao. "Moramo da prodremo u ruralne sredine i da donesemo tenis ljudima koji nisu imali prliku da ga igraju. Ako nema infrastrukture ili trenera, ako vam tenis nije blizu, brzo gubite interesovanje".
