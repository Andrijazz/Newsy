> Izvor: B92
> Datum: ponedeljak 8.04.2013.  
> Rubrika: sport_tenis
> Naslov: DK: Srbija treća na svetu
> Članak:

Teniska reprezentacija Srbije napredovala je za jedno mesto na rang listi selekcija u Dejvis kupu zauzima treću poziciju.
Selekcija Srbije je treća sa 21.598,44 poena, a napredak je ostvarila posle trijumfa nad SAD od 3:1 i plasmana u polufinale Dejvis kupa.
Prva je reprezentacija Češke, aktuelni šampion Dejvis kupa, sa 32.510,94 poena i to je prvi put od jula 2009. godine da prvo mesto na listi ne zauzima selekcija Španije, koja se sada nalazi na drugom mestu.
Kanada, protivnik Srbije u polufinalu Dejvis kupa, nalazi se na sedmom mestu. Na listi Međunarodne teniske federacije je 127 reprezentacija koje se takmiče u Dejvis kupu. Top 10 selekcija u Dejvis kupu: 1. Češka 32.510,94 2. Španija 28.750 3. Srbija 21.59,44 4. Argentina 21.500 5. Francuska 12.526,25 6. SAD 9.584,38 7. Kanada 8.894,38 8. Kazahstan 5.128,75 9. Italija 4.659,38 10. Austrija 3.315,63 Srbija će se za finale boriti s reprezentacijom Kanade od 13. do 15. septembra u Beogradu.
