> Izvor: B92
> Datum: ponedeljak 4.02.2013.  
> Rubrika: sport_tenis
> Naslov: Izner: Kao da imam gorilu na leđima
> Članak:

Američki teniser Džon Izner ima loš skor u mečevima u pet setova (4-10) i priznaje da mu to predstavlja opterećenje na psihološkom planu.
"Potrebno mi je da probijem led na velikoj sceni – na nekom Dejvis kup meču ili na Gren slem turniru. To nisam učinio i osećam kao da mi je ogromna gorila na leđima. Iskreno, to malo utiče na mene na mentalnom planu. To je razočaravajuće, moram to da popravim“, rekao je Izner, koji je izgubio šest mečeva u nizu kada je igrao u pet setova.
Na meču Dejvis kupa sa Brazilom Izner je u pet setova izgubio od Belučija. "Samopouzdanje mi nije na nivou na kojem bih želeo da bude. Nije problem u igri, ali samopouzdanje mi dođe i ode vrlo brzo. Većim delom smatram sebe mentalno jakim teniserom, ali nisam bio sposoban da odigram slobodno najvažnije poene", kaže Izner.
