> Izvor: B92
> Datum: ponedeljak 11.02.2013.  
> Rubrika: sport_tenis
> Naslov: Pobeda Zimonjića, Jelenin poraz
> Članak:

Srpski teniser Nenad Zimonjić i Šveđanin Robert Lindsted plasirali su se u drugo kolo dubla na turniru u Roterdamu.
Oni su pobedili Australijanca Pola Henlija i Amerikanca Erika Butorca sa 4:6, 6:3, 15:13.
Zimonjić i Lindsted će u drugom kolu igrati protiv boljeg iz duela Danijel Nestor (Kanada)/Mihail Južni – Kolin Fleming/Džonatan Mari (Velika Britanija). Jelena Janković nije imala uspeha – sa Ruskinjom Verom Duševinom izgubila je u prvom kolu u Dohi od Kristine Mekhejl i Karoline Garsije sa 6:3, 7:5.
Srpsku teniserku u utorak u singlu očekuje duel sa Rumunkom Monikom Nikulesku.
