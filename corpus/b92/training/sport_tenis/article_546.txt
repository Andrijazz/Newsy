> Izvor: B92
> Datum: subota 20.04.2013.  
> Rubrika: sport_tenis
> Naslov: Krajinović uspešan na startu
> Članak:

Filip Krajinović uspešno je startovao u kvalifikacijama za ATP turnir u Bukureštu, pošto je u prvom kolu pobedio Austrijanca Mihaela Lincera sa 7:5, 6:2.
Njegov protivnik u nastavku kvalifikacija biće Čeh Jaroslav Pospišil, koji je bio bolji od Francuza Marka Žiskela sa 6:2, 6:1.
Na turniru u Rumuniji učestvovaće Janko Tipsarević, koji je zbog slabih rezultata u poslednje vreme i rane eliminacije u Monte Karlu, odlučio da prihvati vajld kartu organizatora, a očekuje se dolazak i Viktora Troickog.
Turnir u Bukureštu igra se za nagradni fond od 467.800 evra.
