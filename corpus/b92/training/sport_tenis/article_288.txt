> Izvor: B92
> Datum: utorak 19.02.2013.  
> Rubrika: sport_tenis
> Naslov: JJ i Krunićeva uspešne u dublu
> Članak:

Srpske teniserke Jelena Janković i Aleksandra Krunić uspešno su startovale na turniru u Bogoti u dubl konkurenciji.
Jankovićeva i krunićeva su u u prvom kolu savladale Amerikanku Juliju Koen i Tatjanu Malek iz Nemačke sa 7:5, 6:7 (3:7), 10:8.
Jankovićeva će u sredu u prvom kolu igrati baš protiv Koenove u prvom kolu u singlu, dok je Krunićeva svoje takmičenje završila u kvalifikacijama. Jelena je u pojedinačnoj konkurenciji postavljena za prvog nosioca na turniru.
Turnir u Bogoti igra se za ukupni nagradni fond od 235.000 dolara.
