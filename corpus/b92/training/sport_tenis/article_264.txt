> Izvor: B92
> Datum: subota 16.02.2013.  
> Rubrika: sport_tenis
> Naslov: JJ: Zašto se tako piše o meni?
> Članak:

Četiri i po godine su prošle otkako je Jelena Janković bila najbolja teniserka sveta, kao da je prošla večnost.
Srpska teniserka je sada tek 25. na WTA listi, a poslednji veliki rezultat bili su joj je polufinale Rolan Garosa i titula u Indijan Velsu 2010. godine.
Od tada je muči da stigne do finala nekog tunira, a sve češće joj problem prave i povrede. Zbog poslednje je propustila meč Srbije u Fed Kupu, zbog čega se našla na meti kritiča.
Iako je bila zaslužna za mnoge pobeda našeg tima u Fed kupu, iako je često rizikovala zdravlje u ovom takmičenju, kaže da su se na nju posle otkaza meča sa Slovačkom obrušile nepravedne kritike. "Mnogo sam razočarana zbog svega što se dešava posle Fed kupa, zbog raznih izjava u pojedinim medijima. Zar je moguće da je sve što sam uradila za reprezentaciju u proteklih 12 godina tako brzo zaboravljeno. Koliko puta sam povređena igrala za svoju zemlju i nije mi žao, ali mi je teško što se sada tako piše o meni", rekla je Jankovićeva. Jedno od logičnih pitanja je zašto je bila na spisku za meč sa Slovačkom kada je bila povređena? "Na finalu Fed kupa u Pragu sam rekla da se polako opraštam od reprezentacije, ali da ću uvek biti spremna da svojim iskustvom doprinesem i u bilo kom pogledu pomognem timu jer je to za mene uvek moralna obaveza. Zato sam sada tako uradila i mnogo pogrešila". Ne krije koliko joj je teško što je njena želja da se nađe na raspolaganju timu naišla na tako negativne reakcije. "Ispada da je najbolje bilo da sam odmah rekla da neću da igram, umesto što sam želela da pomognem. Kako je moguće da je tako brzo sve zaboravljeno što sam uradila u reprezentaciji. Selektor me je bio pozvao da svojim iskustvom pomognem, ali i on je znao da sam povređena, da sam na terapijama još od Melburna. Ali predviđanja lekara su bila obećavajuća, tako da su postojale realne šanse da zaigram. Na žalost nije tako bilo. U petak, dan pre Fed kupa, dobila dozvolu lekara da treniram, a tada je bilo kasno". Jedan od kritičara koji po njoj preteruju u neobjektivnosti je Jelena Genčić. "Stalno čitam njene negativne komentare koji prelaze granicu dobrog ukusa i postaju uvrede. Na finalu u Pragu, kada kao jedina teniserka u istoriji dobijam drugu Nagradu srce za požrvovanost u Fed kupu, gospođa Genčić kaže za mene da se tako ne igra za reprezentaciji, a ja se raspadam od povreda. Zar je normalno da u trenutku kada rizikujem zdravlje zbog Srbije, u trenutku kada mi Svetska teniska federacija odaje priznanje za požrtvovanost, ona kaže da ja zabušavam", podseća Jelena. Podršku Jeleni Janković istakao je drugi reket Srbije Janko Tipsarević koji je na svom tviter profilu nabrojao Jelenine uspehe tokom karijeri i kratko napisao: Ne zaboravljajte!
