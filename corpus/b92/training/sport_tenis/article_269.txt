> Izvor: B92
> Datum: nedelja 17.02.2013.  
> Rubrika: sport_tenis
> Naslov: Rafa se stvarno vratio, titula u SP
> Članak:

Nadal se vratio! Poslednju titulu Španac je osvojio prošle godine na Rolan Garosu, a sada je u finalu turnira u Sao Paulu dobio Davida Nalbandijana sa 6:2, 6:3.
Posle dva uzastopna meča u tri seta, Nadal je najlakše rešio u svoju korist meč u kojem se očekivalo da će biti najneizvesnije – trajalo je 78 minuta, a Maljorčanin je bio na velikim iskušenjima u drugom setu.
Gubio je sa 3:0, uz dva brejka zaostatka, pravio je mnogo neiznuđenih grešaka u tom periodu, a smetali su mu i blicevi foto-aparata. Međutim, posle trećeg gema i vikanja na strica i trenera Tonija, Rafael je zaigrao bolje, a Nalbandijan je  sa terena, što mu se često dešavalo tokom karijere. Nadal je pojačao ritam, osvojio je šest gemova u nizu i podigao je ruke gore u znak slavlja - 51. titula, 37. na šljaci. Španac će se sada takmičiti na turniru u Akapulku, a prethodne nedelje izgubio je od Sebaljosa u finalu turnira u Vinji del Mar.
