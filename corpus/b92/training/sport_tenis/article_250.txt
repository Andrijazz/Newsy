> Izvor: B92
> Datum: četvrtak 14.02.2013.  
> Rubrika: sport_tenis
> Naslov: Federer ponovo lako, sledi Beneto
> Članak:

Drugi teniser sveta Rodžer Federer savladao je Tima de Bakera sa 6:3, 6:4 i tako se plasirao u četvrtfinale turnira iz Serije 500 u Roterdamu.
Sledeći Federerov suparnik biće Francuz Žilijen Beneto, kojeg je Švajcarac dobio u četiri od pet međusobnih okršaja.
Prošle godine Beneto je na Vimbldonu vodio 2:0 protiv Federera, ali je Švajcarac uspeo da preokrene.
Markos Bagdatis dobio je Rišara Gaskea sa 6:4, 6:4, a Kipranina sada čeka sudar sa Grigorom Dimitrovom. Jarko Nieminen je sa 2-1 u setovima savladao Bahinegera, pa ga sada čeka duel sa Del Potrom, koji je dobio Gulbisa.
