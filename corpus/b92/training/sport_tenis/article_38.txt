> Izvor: B92
> Datum: subota 5.01.2013.  
> Rubrika: sport_tenis
> Naslov: Španiji četvrti trofej Hopman kupa
> Članak:

Fernando Verdasko i Anabel Medina Gariges savladali su Novaka Đokovića i Anu Ivanović u finalnom meču Hopman kupa sa 6:3, 7:5.
U prvom meču dana Novak je bez većih problema savladao Fernanda Verdaska sa 6:3, 7:5, dok je Ana posle veoma uzbudljivog meča poražena od Medine Geriges sa 6:4, 6:7 i 6:2.
Odluka je pala u meču miks dublova, a Španci su ovom pobedom stigli do četvrog trofeja u Hopman kupu. 'Furija' je trofej osvajala 1990, 2002. i 2010. godine.
Tekstualni prenos meča možete pratiti uživo na našem sajtu... Novak je servisom otvorio meč, posle dva lako osvojena poena došlo je do manjih problema, ali je najbolji teniser sveta sa dva sigurna servisa doneo prednost Srbiji - 1:0. Verdasko je lagano doneo prvi gem svojoj zemlji, da bi već u narednom gemu stigli do brejka. Ana nije uspela servisima da napravi razliku, pa su Španci stigli do 30:40 i dve brejk lopte. Uspeo je Novak da spasi prvu, ali je Verdasko odličnim volejom na mreži doneo 2.1 Španiji. Nije naš tim klonuo duhom, već je odmah stigao do ribrejka. Novak je riternirao u svom stilu i vrlo brzo je Srbija stigla do tri vezane brejk lopte. Prvu nisu iskoristili, ali je Novak fenomenalnom igrom na mreži povratio rezultatski egal - 2:2. Nastavlja se rezultatska klackalica u finalnom meču. Ovoga puta je Novak bio na servisu, ali ni to nije pomoglo Srbiji da dođe u prednost u gemovima. Čini se da je španski tim raspoloženiji za igru, pogotovo na mreži gde sa lakoćom dolaze do poena. Španci su rutinskom igrom stigli do 4:2, da bi u narednom gemu stigli do novog brejka. Naš tim je poveo sa 30:0, i kada se činilo da će se vratiti u prvi set, Španci se vraćaju u gem i odličnim pasing šotom Verdaska do novog brejka - 5:2. Uspeli su naši u osmom gemu da vrate jedan brejk i smanje na 5:3, da bi Novak na svoj servis u narednom gemu, bez izgubljenog poena, vratio Srbiju u prvi set 5:4. Nisu uspeli naš i da se vrate u prvi set. Verdasko je snažnim servisima doneo 40:0 svom timu, da bi drugu set loptu pretvorili u 1:0 u setovima. Drugi set, za sada, ni malo ne liči na prvi. Za sada svi učesnci duela sigurno čuvaju svoj servis. Novak, Ana i Anabel su uz samo jedan izgubljeni poen uzimali svoje servis gemove, dok je jedino Verdasko imao određenih problema - 2:2. Nastavlja se igra gem za gem u drugom setu. Novak je, opet, bez izgubljenog poena uzeo svoj gem, da bi isto učinio i Verdasko u narednom gemu, i izjednačio na 3:3. U sedmom gemu viđena je prva šansa za brejk. Stigli su Španci do 30:30, ali je Ana doličnim forhendom i volejom donela 4:3 našem timu. Naš dubl tim je propustio veliku šansu na serbis Medine Gariges. Imala je Stbija dve brejk lopte, ali je Španija. uz dosta sreće, uspela da se vrati i preko Verdaska stigne do izjednačenja 4:4. U narednom gemu viđena je prava drama. Bilo je svega, dugih poena, smečeva, igre na mreži i drop šotova, da bi na kraju Novak, odličnim smečom doneo novu prednost Srbiji. Uspeli su Španci vrlo brzo da izjednače. Verdasko je odservirao još jedan siguran servis gem za 5:5. Prvi gem u drugom setu viđen je u najgorem mogućem trenutku po srpski dubl. Zaigrali su Španci dosta agresivnije, forsirajući Anu, da bi iskoristili već prvu loptu na 30:40 i stigli na gem od pehara. Omalena Medina Gariges je servirala kao i tokom celog Hopman kupa - bez greške. Prepustila je samo jedan poen našem timu u odlučujućem servis gemu, i donela veliko slavlje svojim navijačima.
