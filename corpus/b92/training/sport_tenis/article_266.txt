> Izvor: B92
> Datum: subota 16.02.2013.  
> Rubrika: sport_tenis
> Naslov: Bozoljac i Krajinović dobro krenuli
> Članak:

Srpski teniseri Ilija Bozoljac i Filip Krajinović plasirali su se u drugu rundu kvalifikacija za ATP turnir u Marseju.
Bozoljac je na startu kvalifikacija napravio malo iznenađenje savladavši domaćeg tenisera Adrijana Manarina u tri seta, sa 2:6, 7:6(5), 6:4. U polufinalu će igrati protiv 33-godišnjeg Čeha Jana Herniha.
Filip Krajinović je lako savladao 19-godišnjeg Francuza Maksim Čutakijan sa 6:3, 6:0. Sledeći rival mu je Alesandro Đanezi iz Italije.
Prvi nosilac na Open 13 turniru u Marseju biće Tomaš Berdih, dok je Janko Tipsarević postavljen za četvrtog. Treći favorit je branilac titule Huan Martin del Potro.
