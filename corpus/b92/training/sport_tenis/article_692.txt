> Izvor: B92
> Datum: petak 14.06.2013.  
> Rubrika: sport_tenis
> Naslov: Nirnberg: JJ bez finala
> Članak:

Jelena Janković nije uspela da se plasira u finale WTA turnira u Nirnbergu, pošto je izgubila u polufinalu od Nemice Andree Petković sa 6:4, 6:3.
Srpska teniserka nije pokazala nivo igre koji je krasio u poslednjih mesec dana, napravivši veliki broj grešaka, što je praktično i donelo pobedu njenoj protivnici.
Janković je u prvom setu dozvolila Petkovićevoj da prva napravi brejk u osmom gemu za vodjstvo od 5:3, potom došla do ribrejka za 5:4, ali je u desetom gemu ponovo popustila na svoj servis i izgubila prvi set.
U nastavku meča - ista priča. Janković je prva došla do brejka u trećem gemu (2:1), ali se "brejk klackalica" nastavila - usledio je ribrejk Petkovićeve (2:2), pa još jedan brejk za 4:2. Jankovićeva je pokušala još jednom da napravi preokret, oduzevši servis protivnici (4:3), ali je to bilo sve što je učinila u današnjem meču. Petković će će se boriti za ttulu sa boljom iz drugog polufinala u kojem se sastaju Rumunka Simona Halep u Čehinja Lusi Safarova. Turnr u Nirnbergu igra se za nagradni fon od 235.000 dolara.
