> Izvor: B92
> Datum: subota 23.02.2013.  
> Rubrika: sport_tenis
> Naslov: Marsej: Berdih i Conga za titulu
> Članak:

Češki teniser Tomaš Berdih i Žo-Vilfred Conga iz Francuske igraće u finalu turnira iz Serije 250 u Marseju.
U nedelju će se Conga boriti za deseti trofej u karijeri, a Bardih će igrati za devetu titulu.
Berdih je deklasirao Dmitrija Tursunova iz Rusije sa 6:2, 6:1 za 55 minuta igre, a jednako lak posao Conga je imao sa zemljakom Žilom Simonom, koji se istrošio u meču sa Del Potrom – 6:2, 6:2 za 64 minuta igre.
Od pet međusobnih mečeva Čeh je dobio četiri, uključujući sva tri prošlogodišnja duela. Poslednji put igrali su na završnom turniru u Londonu, bilo je 7:5, 3:6, 6:1 za Berdiha.
