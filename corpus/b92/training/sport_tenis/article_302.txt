> Izvor: B92
> Datum: petak 22.02.2013.  
> Rubrika: sport_tenis
> Naslov: Bogota: JJ ubedljivo do polufinala
> Članak:

Jelena Janković zabeležila je treću uzastopnu pobedu u Kolumbiji i plasirala se u polufinale WTA turnira u Bogoti.
Srpska teniserka je u četvrtfinalu savladala 96. teniserku sveta Aleksandru Kadantu sa 2:0, po setovima 6:2, 6:1 posle 78 minuta igre.
Jankovićeva je tako zabeležila tri vezane pobede prvi put nakon turnira u Dalasu u avgustu prošle godine kada je izgubila u finalu. Njena rivalka u borbi za polufinale biće Karin Knap iz Italije.
U duelu sa 22-godišnjom Rumunkom Jelena je lako stigla do pobede.U prvom setu od osam gemova čak šest su bili brejkovi, a ukupno u celom meču Jankovićeva je rivalki dozvolila da osvoji samo jedan gem na svoj servis.
