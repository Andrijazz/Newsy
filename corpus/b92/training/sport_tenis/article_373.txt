> Izvor: B92
> Datum: petak 1.03.2013.  
> Rubrika: sport_tenis
> Naslov: Pobeda Nadala, dominacija Španaca
> Članak:

Rafael Nadal plasirao se u polufinale turnira u Akapulku pobedom nad Leonardom Majerom u dva seta 6:1, 7:5.
Meč je trajao jedan sat i 41 minut.
Španski teniser sastaće se u borbi za finale sa sunarodnikom Nikolasom Almagrom koji je eliminisao Orasija Sebaljosa takođe u dva seta 6:3, 6:4. U drugom polufinalu igraće još jedan španski teniser David Ferer koji je prethodne tri godine osvajao titulu na Otvorenom prvenstvu Meksika.
Ferer je u četvrtfinalu bio bolji od Paola Lorencija sa 6:3, 6:1 i tako zabeležio 18. uzastopnu pobedu u Akapulku. Njegov naredni rivali je Italijan Fabio Fonjini koji je savladao Santjaga Hiralda sa 7:5, 6:4.
