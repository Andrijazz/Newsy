> Izvor: B92
> Datum: nedelja 3.03.2013.  
> Rubrika: sport_tenis
> Naslov: Sereni zabranjeno da slika Vudsa
> Članak:

Prva teniserka sveta Serene Vilijams našla se u problemu na jednom golf turniru jer je pokušala da fotografiše Tajgera Vudsa.
Sereni je prilikom fotografisanja prišao jedan radnik obezbeđenja "PGA Honda klasik" turnira i spustio joj telefon kojim je pokušala da uslika slavnog golfera.
Pravila PGA Tura ne dozvoljavaju gledaocima da slikaji ili snimaju igrače tokom takmičenja.
"Izgleda da ne možete fotografisati golfere. U moju odbranu, na teniskim mečevima uvek možete krišom slikati tenisere", napisala je Vilijamsova na svom Tviter profilu. Serena je uspela da postavi Vudsovu fotografiju na svoj Tviter, ali nije sigurna da li je ona slikala. Amerikanka je takođe dodala da je radnik obezbeđenja bio ljut i vikao na nju tokom takmičenja.
