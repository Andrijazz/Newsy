> Izvor: B92
> Datum: ponedeljak 22.04.2013.  
> Rubrika: sport_tenis
> Naslov: Ziki bolji od najboljih u istoriji
> Članak:

Braća Bob i Majk Brajan čine verovatno najbolji dubl svih vremena. Osvojili su u karijeri preko 80 titula i 13 Gren slemova.
Međutim, kada je sa druge strane mreže Nenad Zimonjić američki blizanci nisu uopšte dominantni.
Naime, najbolji srpski dubl igrač svih vremena ima pozitivan bilans u međusobnim duelima sa Brajanima. Nedeljno finale u Monte Karlu bio je 41. meč u kojem je Zimonjić igrao protiv Boba i Majka i zabeležio je 21. pobedu.
Ovaj podatak je sam po sebi vredan nekog trofeja, a Zimonjić ih i sam ima dovoljno u svojoj riznici - trijumf u Monte Karlu sa Benetoom mu je 48. trofej u karijeri.
