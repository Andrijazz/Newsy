> Izvor: B92
> Datum: sreda 13.02.2013.  
> Rubrika: sport_tenis
> Naslov: Rodžer za 58 minuta do drugog kola
> Članak:

Drugi teniser sveta Rodžer Federer uspešno je počeo odbranu titule na turniru iz Serije 500 u Roterdamu, pošto je pobedio Gregu Žemlju sa 6:3, 6:1.
Federer je lako završio posao za dvega 58 minuta i sada ga čeka duel sa Holanđaninom Timom de Bakerom.
"On će igrati pred domaćom publikom i ne smem da ga potcenim. Nadam se da će publika uživati u tom meču“, rekao je Federer.
U ostalim mečevima prve runde u sredu Bahinger je dobio Sepija u dva seta i sada ga čeka okršaj sa Jarkom Nieminenom, koji je u utorak sa 6:0, 6:0 savladao Gofana. Simon je bio bolji od Viole, Beneto je pobedio Haneskua u mečevima drugog kola, a Per je predao meč prve runde Bagdatisu početkom trećeg seta. U poslednjem meču dana Grigor Dimitrov je savladao Nikolaja Davidenka 7:5, 6:3 i u trećem kolu igraće sa boljim iz duela Bagdatis - Gaske.
