> Izvor: B92
> Datum: sreda 2.01.2013.  
> Rubrika: sport_tenis
> Naslov: Đoković: Ovo je bio Anin dan!
> Članak:

Novak Đoković izjavio je da je Ana Ivanović najzaslužnija za pobedu Srbije nad Australijom 2-1 u Hopman kupu.
"Bio je ovo Anin dan! Zahvaljujući njenoj sjajnoj igri, izvukli smo pobedu protiv Australije. Jedva čekam meč sa Nemačkom u petak, nadam se da ćemo se plasirati u finale“, izjavio je Đoković, koji je u singlu izgubio od Bernarda Tomića sa 6:4, 6:4.
"Nije bio moj dan, a Tomić je igrao zaista dobro i snažno, pa je zasluženo pobedio. Već neko vreme govorim da je on jedan od momaka koj dolaze. Veoma je talentovan, zna da igra, ali važno je da igra dobro u kontinuitetu", dodao je Novak. Ana Ivanović je uspela da nadomesti Đokovićev poraz trijumfom nad Ešli Barti, a zatim su Ana i Novak slaviili u miksu za konačni trijumf Srbije.
