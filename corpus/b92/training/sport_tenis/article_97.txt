> Izvor: B92
> Datum: ponedeljak 14.01.2013.  
> Rubrika: sport_tenis
> Naslov: ATP: Bez promena u vrhu
> Članak:

Srpski teniser Novak Đoković zadržao je prvo mesto na najnovijoj ATP listi sa 12.920 bodova, 2.655 više u odnosu na drugoplasiranog Švajcarca Rodžera Federera.
Janko Tipsarević je na devetom mestu sa 3.090 bodova, dok je Viktor Troicki napredovao za jedno mesto i sada je 37. na svetu sa 1.030 bodova.
U prvih 30 tenisera nije bilo izmena. Britanac Endi Mari je na trećem mestu (8.000), slede Španci Rafael Nadal (6.600) i David Ferer (6.505). Listu prvih deset tenisera popunjavaju još Tomaš Berdih, Huan Martin Del Potro, Žo-Vilfred Conga i Rišar Gaske. ATP lista za 14. januar: 1. Novak Đoković (Srbija) 12.920 bodova 2. Rodžer Federer (Švajcarska) 10.265 3. Endi Mari (V. Britanija) 8.000 4. Rafael Nadal (Španija) 6.600 5. David Ferer (Španija) 6.505 6. Tomaš Berdih (Češka) 4.680 7. Huan Martin Del Potro (Argentina) 4.480 8. Žo Vilfred Conga (Francuska) 3.3759. 9. Janko Tipsarević (Srbija) 3.090 10. Rišar Gaske (Francuska) 2.720 ... 37. Viktor Troicki (Srbija) 1.030
