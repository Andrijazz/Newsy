> Izvor: B92
> Datum: četvrtak 14.02.2013.  
> Rubrika: sport_tenis
> Naslov: Novak: Volim vas sve
> Članak:

Najbolji teniser sveta Novak Đoković čestitao je Dan zaljubljenih svima i poručio da ne moraju da čekaju posebne datume kako bi iznenadili voljene.
"Srećan Dan zaljubljenih svima. Mada znate mene, ja verujem da je uvek odlična prilika da slavimo ljubav i prijateljstvo. Sećam se da sam sa 12 godina kao povod iskoristio današnji dan da po prvi put dam cvet i bombonjeru svojoj simpatiji. Jeste li radili takve stvari kao klinci? Sada više ne čekam ovaj dan da bih proslavljao ljubav, radim neke tako lepe stvari skoro svaki dan".
"Želim da vam čestitam i našeg Svetog Trifuna, zaštitnika vinograda, vinara i vina! Nazdravite s prijateljima u moje ime - živeli", dodao je Novak.
