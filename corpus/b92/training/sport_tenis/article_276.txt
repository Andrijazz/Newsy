> Izvor: B92
> Datum: nedelja 17.02.2013.  
> Rubrika: sport_tenis
> Naslov: Krajinović prošao, poraz Bozoljca
> Članak:

Srpski teniser Filip Krajinović plasirao se u poslednje kolo kvalifikacija za ATP turnir u Marselju, a Ilija Bozoljac poražen je u drugoj rundi kvalifikacija.
Krajinović, trenutno 398. teniser na planeti, savladao je Italijana Alesandra Đanezija sa 6:4, 6:0, dok je Bozoljac izgubio od Čeha Jana Herniha sa 7:6 (7-5), 3:6, 6:4. Krajinović će se za plasman u glavni žreb boriti sa 23-godišnjim Italijanom Tomasom Fabijanom, trenutno 261. na ATP listi.

