> Izvor: B92
> Datum: petak 25.01.2013.  
> Rubrika: sport_tenis
> Naslov: Fed: SAD bez Venus na Italiju
> Članak:

Bivša prva teniserka sveta Amerikanka Venus Vilijams zbog povrede ledja neće učestvovati na WTA turniru u Parizu i Fed kupu protiv Italije.
"Ovo takmičenje je bilo važno za mene kako bi nastavila da napredujem na WTA listi. Nažalost osećam bolove u leđima i zbog toga moram da propustim turnir u Parizu i predstojeće mečeve Fed kupa protiv Italije", rekla je 32. godišnja teniserka.
Vilijams je trenutno 26. igračica sveta, a pre dve godine dijagnostifikovan joj je Sjogrenov sindrom, autoimuna bolest koja utiče na nivo energije i izaziva umor. Starija od sestara Vilijams učešće na ovogodišnjem Asutralijan openu završila je u trećem kolu nakon poraza od Ruskinje Marije Šarapova od 2:0 u setovima. WTA turnir u Parizu, koji se igra za nagradni fond od 690.000 dolara, počinje u ponedeljak, dok reprezentacija SAD u prvom kolu Fed kupa 9. i 10. februara gostuje selekciji Italije.
