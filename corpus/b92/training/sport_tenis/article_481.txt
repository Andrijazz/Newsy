> Izvor: B92
> Datum: nedelja 7.04.2013.  
> Rubrika: sport_tenis
> Naslov: Zimonjić: Ilija je junak!
> Članak:

Iscrpljeni od 'ludog meča' u Bojsiju Nenad Zimonjić i Ilija Bozoljac zahvalili su se navijačima.
"Bio je ovo čudesan meč, možda ne najbolji meč u mojoj karijeri ali sigurno najbolji u Dejvis kupu, rekao je Zimonjić i pohvalio partnera.
"Ilija je junak, on nikada ranije nije video braću Brajan na terenu ali je odigrao sjajno. Presrećan sam sto sam dobili i doneli ekipi neočekivano vođstvo."
Bozoljac i Zimonjić davali su izjave zagrljeni i ogrnuti srpskom zastavom. "Moram da kažem da sam presrećan što igram sa Nenadom, on me je vodio, ja sam samo morao da budem koncentrisan, da ne razmišljam ni o braći Brajan ni o Dejvis kupu, samo da igram najbolje što umem. Nenad mi je puno pomogao, hvala." Zimonjić je odgovorio na pitanje kako pomaće saigraču, objasnivši da je najvažnije da ovaj ostane miran, a onda pričao o publici koja je sve vreme bodrila naš dubl. Neočekivano veliki broj navijača srpskog tima bio je na trenutke glasniji od brojnijih domaćina. "Kladio sam se sa Iznerom koliko će ljudi biti ovde, pobedio sam. Hvala publici," rekao je Zimonjić i obratio se navijačima rečima "Hvala, divni ste!" Bozoljac se za podršku zahvalio porodici a Zimonjić prilično mirno analizirao meč. "Viktor je odigrao odlično juče i mogao je do pobede, Novak je bio siguran, nadam se da možemo do pobede." Srbija za pobedu ima dve prilike, prva je četvrti meč četvrtfinalnog duela, Đoković - Kveri, ako bude potrebno odlučivaće Troicki i Izner.
