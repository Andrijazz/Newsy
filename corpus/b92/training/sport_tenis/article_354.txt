> Izvor: B92
> Datum: sreda 27.02.2013.  
> Rubrika: sport_tenis
> Naslov: "Teško mi je, treba mi podrška"
> Članak:

Srpski teniser Janko Tipsarević rekao je da prolazi kroz težak period i da se nada da će mu naporni treninzi pomoći da izađe iz krize.
Tipsarević je poražen u prvom kolu ATP turnira u Dubaiju od Rusa Nikolaja Davidenka sa 6:0, 7:5, što mu je treći uzastopni poraz na startu nekog od turnira.
On je prethodno otkazao učešće u Dejvis kup reprezentaciji Srbije u četvrtfinalnom meču protiv SAD.
"Prolazim kroz težak period. Povreda, Dejvis kup, tri prva kola za redom. Nije mi lako. Utehu tražim u beskrajnim trenizima i nadi da će na naredna dva mastersa u Americi biti bolje. Hvala nekolicini vas koji mi i dalje pružate podršku, jer mi je sad preko potrebna", napisao je Tipsarević na Fejsbuku. Srpski teniser je početkom godine osvojio turnir u indijskom gradu Čenaju.
