> Izvor: B92
> Datum: sreda 10.04.2013.  
> Rubrika: sport_tenis
> Naslov: Monfis: Noćna mora je iza mene
> Članak:

Francuski teniser Gael Monfis, koji je tokom karijere imao brojnih problema sa povredama, kaže da je napokon maksimalno spreman.
Monfis je u prvom kolu turnira u Hjustonu pobedio Džejmsa Blejka sa 7:6, 7:5.
“Veoma sam zadovoljan svojim kretanjem. Iskreno mogu da kažem da je noćna mora iza mene, fizički sam sto posto spreman”, rekao je Monfis, koji ove sezone ima skor 8-6. Francuz je igrao polufinale u Oklendu, četvrtfinale u Dohi i treće kolo na Australijan openu.
Prošle sezone Monfis zbog povrede kolena nije mogao da igra tri i po meseca i sada je tek 103. na ATP listi. U karijeri je osvojio četiri titule, bio je sedmi teniser sveta sredinom 2011. godine i igrao je polufinale Rolan Garosa 2008.
