> Izvor: B92
> Datum: nedelja 24.02.2013.  
> Rubrika: sport_tenis
> Naslov: Memfis: Nišikori i Lopes za titulu
> Članak:

Japanac Kei Nišikori i španski teniser Felisijano Lopes boriće se za titulu na turniru u Memfisu.
Nišikori je do plasmana u finale došao posle predaje Australijanca Marinka Matoševića u polufinalnom susretu. Do predaje je došlo na pauzi između prvog i drugog seta, zbog povrede stopala, a Japanac je tada već vodio u setovima, pošto je prvi dobio sa 6:4.
Lopes je u drugom polufinalu slavio posle velike borbe u tri seta, trijumfom nad Denisom Istominom sa 6:2, 3:6, 6:3. Finalisti turnira u Memfisu do sada su se sastali samo jednom, pre dve godine na turniru u Barseloni, kada je slavio Lopes sa 6:4, 7:6. Turnir u Memfisu igra se za nagradni fond od 235.000 dolara.
