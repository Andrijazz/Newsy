> Izvor: B92
> Datum: četvrtak 31.01.2013.  
> Rubrika: sport_tenis
> Naslov: Troicki – Gofan, pa Đoković – Rohus
> Članak:

Duel teniskih reprezentacija Srbije i Belgije u prvom kolu Svetske grupe Dejvis kupa počeće duelom između Viktora Troickog i Davida Gofana, odlučeno je žrebom.
Troicki i Gofan počeće svoj meč u petak u 14h, a nakon toga sastaće se prvi teniser sveta Novak Djoković i 127. na ATP listi Olivije Rohus.
Zanimljivo je da je omaleni Rohus jedan od retkih koji imaju pozitvan skor sa Đokovićem – 3:2 u pobedama. Belgijanac je 2005. godine slavio u Lionu i u Dejvis kupu, a bio je bolji i 2010. u Majamiju.
Novak je slavio 2009. u Haleu, a na Vimbldonu 2010. bilo mu je potrebno pet setova da savlada Rohusa. "Sećam se da sam izgubio peti meč protiv Belgije kada smo se poslednji put sastali 2005. godine. Znam da Belgija raspolaže sa četiri do pet odličnih igrača. Ipak, nadam se pobedi i pored odsustva Janka Tipsarevića", rekao je Đoković posle žreba. Troicki i Gofan igrali su samo jedan međusobni meč, prošle godine u Vinston-Sejlemu bolji je bio Belgijanac sa 3:6, 6:4, 7:5. Drugog dana takmičenja, u subotu od 14.00, igraće se dubl, a najavljeno je da će za Srbiju nastupiti Troicki i Nenad Zimonjić, dok će belgijski par činiti Ruben Bemelamans i Stiv Darsis. Prvi meč trećeg dana počeće takođe u 14h, a prema žrebu prvo će se sastati Gofan i Đoković, a nakon njih Troicki i Rohus. Belgija i Srbija igraće u hali Spirudom u gradu Šarloa, koja je kapaciteta 6.300 mesta, a mečevi će se igrati na šljaci.
