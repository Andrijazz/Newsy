> Izvor: B92
> Datum: ponedeljak 1.04.2013.  
> Rubrika: sport_tenis
> Naslov: Đoković: Ambijent je fantastičan
> Članak:

Najbolji teniser sveta Novak Đoković rekao je posle prvog treninga u Bojsiju pred četvrtfinale Dejvis kupa da u sjajnoj atmosferi koja vlada u timu.
Đoković je, takođe, izrazio nadu da će taj pozitivni duh voditi ekipu do pobede protiv selekcije Sjedinjenih Država u duelu koji se igra od petka do nedelje.
"Protiv Amerikanaca igramo u gostima, što je uvek nezgodno i što u ovakvom takmičenju predstavlja prednost domaćinu, koji ima mogućnost odabira podloge i uslova u kojima se igra. Međutim, osvajali smo trofej 2010. godine i znamo koliko nam je je to dalo samopuzdanja, donelo radosti i novu dimenziju našim karijerima", rekao je Đoković. Srpski tim je od nedelje kompletan, pošto su se Đokoviću, Iliji Bozoljcu i Filipu Krajinoviću priključili i Viktor Troicki i Nenad Zimonjić. "Drago mi je da sam se opet priključio reprezentaciji, ambijent je fantastičan, igrači se jako dobro slažu i onda je mnogo lakše da pružimo maksimum. Znamo šta nas čeka, svesni smo da 830 metara nadmorske visine može mnogo da utiče na razvoj situacije na terenu, zapravo, utiče na kontrolu loptice koja mnogo brže i nekontrolisanije prolazi kroz vazduh i samim tim je mnogo teže održavati koncentaraciju", naglasio je je Đoković. Prvi reket sveta je kao najveći kvalitet rivala naveo servise Džona Iznera i Sema Kverija. "Oni su ovu podlogu izabrali u skladu sa kvalitetima svojih najboljih igrača. Oni imaju izuzetno jake i precizne servise, sigurno su u pet najboljih servera među aktivnim igračima. To izaziva veliko poštovanje sa naše strane za njihov kvalitet, ali sa druge strane iskustvo i timski duh koji imamo, kao i pozitivna atmosfera daju nam za pravo da se nadamo pobedi", istakao je Đoković.
