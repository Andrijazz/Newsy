> Izvor: B92
> Datum: utorak 26.02.2013.  
> Rubrika: sport_tenis
> Naslov: Ispao Conga, loše vesti za Delpa
> Članak:

Samo dva dana pošto je osvojio titulu u Marseju, Žo-Vilfred Conga izgubio je u prvom kolu turnira u Dubaiju od Mikaela Ljodre sa 7:6, 6:2.
Conga je igrao bez želje i energije, tako da eliminacija nije preveliko iznenađenje, a Ljodru u drugom kolu čeka Dmitrij Tursunov, koji je u tri seta dobio Jana Hajeka. Na ivici poraza bio je i Huan Martin del Potro, koji je spasao tri meč lopte (dve vezene) i savladao je Kipranina Markosa Bagdatisa 4:6, 6:4, 7:6.
Loša vest za sve ljubitelje tenisa jeste to što je Del Potro posle meča izjavio da ponovo ima problema sa ručnim zglobom, zbog čega je već mnogo pauzirao u karijeri (skoro celu 2010. godinu). Argentinac će u drugoj rundi igrati sa Indijcem Somdevom Devarmanom. Bernard Tomić predao je meč Viktoru Haneskuu posle samo pet odigranih gemova, a Rumuna u drugoj rundi čeka Nikolaj Davidenko. Plasman u drugo kolo još su obezbedili Granoljers, koji će sada igrati sa Federerom, kao i Berdih i Kamke. Dubai, prvo kolo, utorak: Tobijas Kamke - Mihail Kukuškin 4:6, 6:4, 6:4 Viktor Hanesku - Bernard Tomić 3:2, predaja Nikolaj Davidenko - Janko Tipsarević 6:0, 7:5 Marsel Granoljers - Albert Montanjes 6:3, 6:1 Huan Martin del Potro - Markos Bagdatis 4:6, 6:4, 7:6 Dmitrij Tursunov - Jan Hajek 4:6, 6:1, 6:2 Tomaš Berdih - Radživ Ram 6:1, 6:3 Novak Đoković - Viktor Troicki 6:1, 6:4 Mikael Ljodra - Žo-Vilfred Conga 7:6, 6:2
