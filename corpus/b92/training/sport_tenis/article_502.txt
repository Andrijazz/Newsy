> Izvor: B92
> Datum: sreda 10.04.2013.  
> Rubrika: sport_tenis
> Naslov: Povratak Skjavone i Penete
> Članak:

Italijanska teniska reprezentacija biće jača za Frančesku Skjavone i Flaviju Penetu u polufinalu Fed kupa protiv Češke.
Ove veteranke nisu bile u timu u prvoj rundi, kada su Sara Erani i Roberta Vinči dovele "Azure" do pobede od 3:2 nad SAD posle preokreta.
Njih dve će ostati u timu, a selektor Korado Baracuti je rekao da je pozvao "najjači tim".
Italija će dočekati Češku 20. i 21. aprila na šljaci u Palermu. To će joj biti peto uzastopno finale, a titulu je osvajala 2006, 2009. i 2010. godine. Italija je prošle godine izgubila u istoj fazi takmičenja od Češke, koja je osvojila dve uzastopne titule. Italija i Češka trenutno imaju skor 4:4 u medjusobnim susretima.
