> Izvor: B92
> Datum: sreda 22.05.2013.  
> Rubrika: sport_tenis
> Naslov: Nadal: Federer nije favorit na RG
> Članak:

Toni Nadal, trener i stric Rafaela Nadala, smatra da Rodžer Federer nije među favoritima na Rolan Garosu.
On je istakao da osim Nadala za titulu u Parizu najveću šansu imaju Novak Đoković i David Ferer.
„Ne vidim Federera kao favorita. Moja prva tri favorita su Đoković, Ferer i Rafael. Videćemo kasnije ko će igrati bolje jer Del Potro, Berdih i Dimitrov mogu da podignu nivo igre i postanu kandidati."
"Ne vidim Federera kao favorita jer je to jednostavno pravilo života. On je igrao mnogo godina, a kada imate toliko osvojenih titula kao Federer i to na šljaci koja nije njegova omiljena podloga... Mislim da nije spreman da se žrtvuje toliko. Možda će biti favorit na Vimbaldonu ili US openu, ali ne i na Rolan Garosu." On je dodao da nije siguran kako je Rafael postao lider na ATP trci. "Igra bolje nego što smo očekivali. Stvari idu u veoma dobrom smeru. U Madridu smo bili maltene na jednu loptu od ispadanja protiv Ferera. Da je poražen u četvrtfinalu ne bi osvojio oko 800 poena. U rimu smo protiv Gulbisa bili blizu eliminacije."
