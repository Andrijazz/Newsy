> Izvor: B92
> Datum: ponedeljak 25.02.2013.  
> Rubrika: sport_tenis
> Naslov: Novak najviše zaradio, Janko 17.
> Članak:

Najbolji teniser sveta Novak Đoković zaradio je ove sezone 2.559.519 dolara i predvodi listu igrača po prihodima od turnira.
Drugi je Britanac Endi Mari sa 1.358.559 dolara, a treći Španac David Ferer sa 740.980 dolara. Na listi od 50 tenisera nalazi se i Janko Tipsarević, na 17. mestu, sa zarađenih 223.042 dolara.
U konkurenciji teniserki, prva je Viktorija Azarenka iz Belorusije sa 2.903.651 dolara, druga je Kineskinja Li Na sa 1.365.879, a treća Italijanka Sara Erani sa 745.862 dolara.
Teniserka Srbije Ana Ivanović nalazi se na 20. mestu sa 170.371 dolara, Jelena Janković je 30. sa 147.456, a Bojana Jovanovski 31. sa 147.215 dolara.
