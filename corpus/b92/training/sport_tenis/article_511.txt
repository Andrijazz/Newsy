> Izvor: B92
> Datum: četvrtak 11.04.2013.  
> Rubrika: sport_tenis
> Naslov: Ferer otkazao Monte Karlo
> Članak:

Španski teniser David Ferer otkazao je zbog povrede učesće na Masters turniru u Monte Karlu koji počinje u nedelju.
"Na žalost, neću moći da budem u Monte Karlu zbog fizičkih problema", napisao je Ferer na Tviteru bez daljeg objašnjenja.
Ferer se nada da će se oporaviti na vreme za turnir Barselona Open koja počinje 20. aprila. Mastersom u Monte Karlu počinje sezona turnira na šljaci u Evropi.
Titulu brani Španac Rafael Nadal, dok se još čeka zvanična potvrda učešća prvog tenisera sveta Novaka Đokovića koji je prošle nedelje u meču cetvrtfinala Dejvis kupa protiv SAD - završenog pobedom Srbije od 3:1, zadobio povredu skočnog zgloba.
