> Izvor: B92
> Datum: nedelja 28.04.2013.  
> Rubrika: sport_tenis
> Naslov: Lukaš Rosol najbolji u Bukureštu
> Članak:

Češki teniser Lukaš Rosol osvojio je prvu ATP titulu u karijeri na turniru u Bukureštu, pošto je u fnalu pobedio Španca Giljerma Garsiju Lopesa sa 6:3, 6:2.
Rosolu, koji je prošle godine u drugom kolu Vimbldona eliminisao Rafaela Nadala, bilo je potrebno svega nešto više od sat vremena da savlada 87. na svetu Lopesa.
Rosol je došao u Bukurešt u dobroj formi, pošto je prethodno doprineo da Češka uđe u polufinale Dejvis kupa, pobedom nad Kazahstancem Jevgenijem Koroljevim početkom meseca.
Lopesu je ovo bilo prvo finale još od oktobra 2010, kada je osvojio Tajland Open u Bangkoku, a na turniru je ostvario i svoju osmu pobedu nad igračem iz top 10, pošto je u četvrtfinau eliminisao prvog nosioca turnira Janka Tipsarevića (6:3, 3:6, 6:4). Rosol je takođe eliminisao jednog Srbina u četvrtfinalu, pobedio je Viktora Trocikog sa 6:3, 6:1.
