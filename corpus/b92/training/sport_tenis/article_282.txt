> Izvor: B92
> Datum: ponedeljak 18.02.2013.  
> Rubrika: sport_tenis
> Naslov: Krajinović u glavnom žrebu Marseja
> Članak:

Srpski teniser Filip Krajinović plasirao se u glavni žreb ATP turnira u Marseju.
On je u posldenjem kolu kvalifikacija pobedio Italijana Tomasa Fabijana sa 6:4, 3:6, 6:3.
Krajinović je posle sat i 39 minuta igre uspeo da slomi otpor tri godine starijeg protivnika. Turnir u Marseju igra se za nagradni fond od 598.535 evra, a od srpskih tenisera nastupiće i Janko Tipsarević. Janko je postavljen za četvrtog nosioca i u prvom kolu će biti slobodan.

