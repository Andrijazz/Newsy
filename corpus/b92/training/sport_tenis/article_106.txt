> Izvor: B92
> Datum: četvrtak 24.01.2013.  
> Rubrika: sport_tenis
> Naslov: Svi oduševljeni partijom Novaka
> Članak:

Cela sportska javnost oduševljena je mečom i još jednom pobedom Novaka Đokovića nad Davidom Fererom rezultatom 6:2, 6:2, 6:1, u polufinalu Australijen opena.
Fantastičnu partiju svetskog broja jedan nisu propustili ni ljudi iz sveta tenisa, pa je Dušan Vemić na svom tviter nalogu prokomentarisao da je to bio najbolji meč koji je ikada video.
Srpski teniser broj dva Janko Tipsarević kratko je napisao rezultat meča i time stavio do znanja kako je video dominaciju Đokovića na ovom susretu. Nekdašnji Američki teniser i sadašnji komentator Bred Gilbert takođe je oduševljen partijom Srpskog tenisera, napisao je da je razgovarao sa Đokovićem posle pobede sa pola snage nad malom zveri Fererom. Ferer je, i ovoga puta, bio korektan pa je uputio čestitke pobedniku rečima: "Čestitam Novaku na superiornoj pobedi, ostaje mi da se odmorim i razmislim o poboljšanju svoje igre. Zagrljaj za sve i puno hvala". Finale je na programu u nedelju, meč drugog polufinala igra se u petak a sastaju se Endi Mari i Rodžer Federer.
