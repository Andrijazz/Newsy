> Izvor: B92
> Datum: nedelja 28.04.2013.  
> Rubrika: sport_tenis
> Naslov: Nadal neprikosnoven u Barseloni
> Članak:

Španski teniser Rafael Nadal ponovo je osvojio turnir u Barseloni, pošto je savladao zemljaka Nikolasa Almagra sa 6:4, 6:3.
To je osmi trofej Nadala u Kataloniji, a protiv Almagra je poboljšao međusobni skor na 10-0, uz samo dva izgubljena seta.
Nadalu je to 54. trofej u karijeri, a postao je prvi teniser sa četiri titule u 2013. godini.
Almagro je bolje počeo meč, poveo je sa 3:0, uz dva brejka viška, ali nije mogao da održi visok nivo igre u kontinuitetu. Nadal se brzo vratio, ali pri rezultatu 4:4 Almagro je imao dve brejk šanse. Međutim, Rafael se tada izvukao, a u narednom gemu odigrao je spektakularan poen vrativši loptu kroz noge iza leđa. Taj poen pogurao je Nadala ka novom brejku i osvajanju prvog seta, a drugi set bio je samo formalnost - 6:4, 6:3, za 93 minuta igre.
