> Izvor: B92
> Datum: utorak 1.01.2013.  
> Rubrika: sport_tenis
> Naslov: Kraj za Troickog u dublu u Dohi
> Članak:

Srpski teniser Viktor Troicki i Slovenac Grega Žemlja završili su svoje učešće na turniru u Dohi u konkurenciji dublova već u prvom kolu.
Troicki i Žemlja su na startu poraženi od nemačkog para Kristofera Kasa i Filipa Kolšrajbera sa 6:3, 6:3.
U narednom kolu, Nemce očekuje susret sa filipinsko-britanskom kombinacijom Tritom Konradom Huejom i Dominikom Inglotom, koji su u prvom kolu napravili veliko iznenađenje, pobedom nad Nenadom Zimonjićem i Šveđaninom Robertom Lindstedom.
Troicki je u poslednjim satima 2012. godine izborio plasman u drugo kolo turnira u Dohi u singl konkurenciji i igraće protiv Slovaka Lukaša Lacka.
