> Izvor: B92
> Datum: ponedeljak 18.02.2013.  
> Rubrika: sport_tenis
> Naslov: WTA: Serena na tronu, skok JJ
> Članak:

Amerikanka Serena Vilijams ispisala je nove stranice istorije u ponedeljak tako što je postala najstarija teniserka na čelu WTA liste.
Vilijamsova je povratak na prvo mesto na svetu obezbedila plasmanom u polufinale turnira u Dohi, na kojem je poražena u finalu od Beloruskinje Viktorije Azarenke, koju je i nasledila na tronu.
Najbolja srpska teniserka Ana Ivanović i ove nedelje je na 13. pozicije WTA liste, dok je Jelena Janković 12 mesta iza, posle skoka za jednu poziciju. Bojana Jovanovski je ostala na 39. mestu, dok je Vesna Dolonc napredovala sada je 92. na svetu. Aleksandra Krunić je takođe zabeležila skok, ali za četiri pozicije, i sada je 171. na WTA listi. Osim promene na samom meču, ove nedelje nije viđeno više nikakvo pomeranje među najboljim teniserkama sveta. Treća je i dalje Marija Šarapova, ispred Agnješke Radvanjske, Na Li, Anđelike Kerber, Sare Erani, petre Kvitove, Samante Stosur i Karoline Voznijacki.
