> Izvor: B92
> Datum: subota 15.06.2013.  
> Rubrika: sport_tenis
> Naslov: Halepovoj titula u Nirnbergu
> Članak:

Rumunska teniserka Simona Halep osvojila je prvu WTA titulu, pošto je trijumfovala na turniru u Nirnbergu.
Halepova je do titule došla pobedom nad Nemicom Andreom Petković u finalu sa 6:3, 6:3, posle jednog sata i 24 minuta igre.
Rumunska teniserka i miljenica domaće publike vodile su veliku borbu, ali je Halepova uspela da spasi svih osam brejk lopti koje je Petkovićeva imala. S druge strane, Nemica je to učinila samo jednom od četiri puta i to je presudilo.
Turnir u Nirnbergu igrao se za nagradni fond od 235.000 dolara.
