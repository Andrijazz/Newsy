> Izvor: B92
> Datum: nedelja 24.02.2013.  
> Rubrika: sport_tenis
> Naslov: Teniser optužen za pedofiliju
> Članak:

Kanadski teniser Pjer-Ludovik Duklo (27) optužen je za pedofiliju po pet različitih tačaka jer je želeo da se sastane i ima seks sa 13-godišnjom devojčicom.
Duklo je uhapšen u četvrtak, a uz kauciju od 33.000 dolara pušten je da se brani sa slobode.
Policija na Floridi kaže da je Duklo svoje fotografije lascivnog sadržaja slao devojčici – tačnije, slao joj je fotografije svog penisa i predložio je da se nađu radi seksa.
Tokom procesa Duklo će morati da da preda pasoš, da ostane na Floridi i ne sme da stupa u kontakt ni sa kim mlađim od 16 godina. Duklo je trenutno 610. teniser sveta.
