> Izvor: B92
> Datum: subota 2.03.2013.  
> Rubrika: sport_tenis
> Naslov: Davidenko kao Šapić, Safin i Pakjao
> Članak:

Ruski teniseri očigledno gaje naklonost prema politici – posle Marata Safina, izgleda da će i Nikolaj Davidenko da uđe u politiku.
Oni ne bi bili usamljeni kao sportisti u politici, u Srbiji imamo primer Aleksandra Šapića iz Demokratske stranke, a i bokser Meni Pakjao poslanik u je u Skupštini Filipina.
@Ukoliko me pozovu u politiku, ući ću u nju. Naravno, nisam siguran da će se to dogoditi jer u politici se nikada ništa ne zna sto posto“, rekao je Davidenko.
"Potrebno je da se krećete u pravom smeru, da znate kuda da idete i šta da radite. Ali ako me neko želi, svakako bih prihvatio. Safin se dobro snašao, napreduje u tim vodama, ali nije izgubio kontakt sa nama", dodao je nekadašnji treći teniser sveta. Davidenko kaže da bi voleo i da pomogne napredak tenisa u Rusiji, pogotovo što se iz nacionalne federacije neprestano žale na nedostatak novca. "Tenis u ovom trenutku ne napreduje u Rusiji - svi su pustili korenje na svojim pozicijama i veoma je teško nekoga isterati". Davidenko ima 31 godinu, u karijeri je osvojio 21 trofej i po dva puta je igrao polufinala na Rolan Garosu i US openu.
