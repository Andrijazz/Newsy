> Izvor: B92
> Datum: utorak 1.01.2013.  
> Rubrika: sport_tenis
> Naslov: JJ se povukla sa turnira u Šenženu
> Članak:

Srpska teniserka Jelena Janković povukla se sa turnira u kineskom Šenženu i to pre prvog kola, ali razlog za sada nije poznat.
Jankovićeva je u prvom kolu trebalo da igra protiv Amerikanke Džesike Pegule, koja je plasman na turnir izborila kroz kvalifikacije.
Ipak, umesto Jelene, koja je bila postavljena za trećeg nosioca, u glavnom žrebu se našla domaća teniserka Đi-Mao Žu, koja je pobedila Amerikanku sa 6:4, 6:2.
Posle Jeleninog povlačenja, Bojana Jovanovski je ostala jedina srpska predstavnica u Šenženu, a ona je bila uspešna u drugom kolu, pobedom nad Kineskinjom Jing-Jing Duan sa 6:3, 6:1.
