> Izvor: B92
> Datum: subota 4.05.2013.  
> Rubrika: sport_tenis
> Naslov: Krstin osvojio fjučers u Kazahstanu
> Članak:

Mladi srpski teniser Peđa Krstin osvojio je fjučers u Šimkentu, u Kazahstanu, trijumfom nad Sijaheijem Betauijem iz Belorusije.
Krstin je do trofeja došao pobedom nad prvim nosiocem turnira koji je igran za nagradni fond od 10.000 dolara, sa 6:2, 6:1.
Srpski teniser, koji je tek izašao iz juniorske kategorije, u poslednje dve nedelje nizao je odlične rezultate i napravio je velika iznenađenja, prvo u francuskom Grasu, a sada i u Šimkentu.
"Prezadovoljan sam titulom, koja mi je prva u seniorskoj konkurenciji i za sada najveći uspeh u mojoj karijeri. Igrao sam veoma dobro ceo turnir, a najbolje u finalu. Potvrdio sam da se nalazim u dobroj formi. Ovaj trijumf je pokazao da se nalazim na pravom putu", rekao je mladi Krstin. Na putu do finala, Krstin je eliminisao trećeg nosioca Salvara Ikramova iz Uzbekistana u prvom kolu, u polufinalu je bio bolji od drugog kosturaša Moldavca Andreja Cijumaka. Na kraju je prvom nosiocu prepustio samo tri gema, što njegov uspeh u Kazahstanu čini još većim. Krstin trenutno zauzima 1.029. mesto na ATP listi, a sledeće nedelje takmičiće se ponovo u Šimkentu.
