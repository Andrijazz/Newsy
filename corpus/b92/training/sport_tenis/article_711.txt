> Izvor: B92
> Datum: nedelja 16.06.2013.  
> Rubrika: sport_tenis
> Naslov: Zekić osvojio fjučers na Olimpu
> Članak:

Srpski teniser Miljan Zekić osvojio je Mozzar fjučers na terenima Sportskog centra Olimp, pobedom nad Danilom Petrovićem u finalu.
Zekić je do titule na turniru koji je igran za nagradni fond od 10.000 dolara došao pobedom sa 7:6 (7:3), 6:2.
"Veoma sam srećan zbog pobede na Mozzart Openu. Želim da pohvalim sjajne uslove za treninge i samo takmičenje na Olimpu, gde smo imali pravu domaću atmosferu i izuzetno gostoprimstvo. Sve je izgledalo kao da učestvujemo na jakom turniru iz čelindžer serije, što će verujem jednog dana ovaj turnir i postati. Drago mi je što smo moj drug, Danilo i ja prikupili puno poena", rekao je Zekić.
