> Izvor: B92
> Datum: subota 2.03.2013.  
> Rubrika: sport_tenis
> Naslov: Nadal preko Almagra do finala
> Članak:

Peti teniser sveta Rafael Nadal nastavio je sa uspešnnim povratkom plasiravši se u finale ATP turnira u meksičkom Akapulku.
Nadal je u španskom polufinalu savladao Nikolasa Almagra sa 2:0, po setovima 7:5, 6:4.
Nekadašnji svetski broj jedan, koji igra treći turnir posle sedmomesečne pauze zbog povrede kolena, u finalu će igrati sa još jednim sunarodnikom Davidom Fererom. On je prethodno u polufinalu pobedio Fabija Fonjinija sa 6:3, 6:7, 6:1.
Almagro je odigrao dobar meč protiv Nadala, ali je ponovo pokazao da ima kompleks od uzspešnijeg Španca. Nadal je napravio po jedan brejk u oba seta i to mu je bilo sasvim dovoljno za još jedan trijumf i plasman u finale.
