> Izvor: B92
> Datum: nedelja 16.06.2013.  
> Rubrika: sport_tenis
> Naslov: Federer: Jedva čekam Vimbldon
> Članak:

Rodžer Federer bio je srećan posle titule u Haleu, prve u poslednjih deset meseci, i rekao je da je spreman za Vimbldon.
“U poslednjih dset meseci nisam osvojio trofej, ali mislim da sam igrao dobro. Ipak, kada je bilo najvažnije, drugi su bili bolji. Danas je sve išlo kako treba”, rekao je Rodžer posle pobede nad Mihailom Južnim sa 6:7 (5-7), 6:3, 6:4.
"Prvi set bio je neizvestan, mogao sam i ja da slavim. Morao sam mnogo da se borim kako bih ostao u drugom setu, danas me je servis spasao", dodao je Federer. Federer od 24. juna brani trofej na Vimbldonu, prošle godine u finalu je savladao Endija Marija. "Fizički sam spreman, imam samopouzdanja i jedva čekam ono što dolazi. Veoma sam zadovoljan svojom igrom ove nedelje".
