> Izvor: B92
> Datum: utorak 5.03.2013.  
> Rubrika: sport_tenis
> Naslov: Nadal izgubio od Delpa u Njujorku
> Članak:

Španski teniser Rafael Nadal izgubio je u egzibicionom meču u Njujorku Argentinca Huana Martina del Potra sa 2:0 u setovima (7:6, 6:4).
Nadal se početkom feburara vratio na teren posle sedmomesečne pazue zbog povrede levog kolena. Bivši prvi teniser sveta je od povratka odigrao 13 mečeva, a pobedio u 12.
On je bio finalista turnira u Vinja del Maru, a nakon toga osvojio je turnire u Sao Paulu i Akapulku. Nadal će igrati na Mastersu u Indijan Velsu, koji počinje krajem nedelje.
"Srećan sam", rekao je sad peti teniser sveta Nadal. Sedmi na ATP listi Del Potro rekao je da je iznenađen brzinom kojom je Nadal osvojio turnire od povratka na teren i ocenio da Špancu neće trebati mnogo vremena da osvoji novu grend slem titulu. "Rafin povratak je dobar za sve. Njegova veština je impresivna. Siguran sam da će se vrlo brzo ponovo boriti za prvo mesto na ATP listi", rekao je Del Potro.
