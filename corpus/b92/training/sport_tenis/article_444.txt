> Izvor: B92
> Datum: utorak 2.04.2013.  
> Rubrika: sport_tenis
> Naslov: Delpu ’vajld karta’ za Monte Karlo
> Članak:

Argentinski teniser Huan Martin del Potro dobio je ’vajld kartu’ za učešće na Mastersu u Monte Karlu.
Pre Del Potra, specijalnu pozivnicu za taj turnir dobio je Francuz Gael Monfis, koji je zbog problema sa povredom kolena pao na 104. mesto na ATP listi.
Učesće na Mastersu potvrdili su najbolji teniser sveta Novak Đoković, Britanac Endi Marej, Španac David Ferer, Čeh Tomaš Berdih, dok je Švajcarac Rodžer Federer otkazao učešće.
Turnir u Monaku biće odigran od 13. do 21. aprila, a titulu brani osmostruki šampion Španac Rafael Nadal, koji je u finalu prošle godine pobedio Đokovića sa 6:3, 6:1.
