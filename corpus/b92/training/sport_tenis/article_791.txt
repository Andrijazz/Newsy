> Izvor: B92
> Datum: sreda 17.07.2013.  
> Rubrika: sport_tenis
> Naslov: Novak uživa na obali Jadrana
> Članak:

Najbolji svetski teniser Novak Đoković trenutno se odmara na Jadranskom moru, gde puni baterije za predstojeću turneju po Americi koja počinje početkom avgusta.
Đoković je u društvu brata Marka i kuma Vuka prvo posetio Dubrovnik, a u poslednja dva dana sa njima obilazi Hvar i okolna mesta.
Ovoga puta, Novakov drugi brat nije sa njim zbog obaveza na fjučersu na Dorćolu.
Prvi teniser sveta je pre nekoliko dana pokazao da zna da vozi traktor, a poslednje dane odmora koristi da uživa na plaži, plivanju i dobroj hrani. Posle letovanja na Jadranu, Đoković se vraća treninzima i pripremama za seriju turnira po Americi.
