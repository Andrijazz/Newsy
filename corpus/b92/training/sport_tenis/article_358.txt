> Izvor: B92
> Datum: sreda 27.02.2013.  
> Rubrika: sport_tenis
> Naslov: Zimonjić i Lindsted u polufinalu
> Članak:

Srpski teniser Nenad Zimonjić i Robert Linsted plasirali su se u polufinale turnira u Dubaiju u konkurenciji parova.
Zimonjić i Lindsted su do mesta u polufinalu došli pobedom nad Nikolajem Davidenkom iz Rusije i Belgijancem Dikom Normanom sa 6:1, 6:4.
Zanimljivo je da su Davidenko i Norman u prvom kolu u Dubaiju eliminisali najboljeg tenisera sveta Novaka Đokovića i njegovog brata Marka posle velike borbe u tri seta.
Srpsko-švedska kombinacija će se za finale boriti protiv boljeg iz susreta Marsela Granoljersa i Marka Lopesa iz Španije sa jedne strane i Izraelca Džonatana Erliha i Mihaila Južnog iz Rusije. Taj meč na programu je u četvrtak, pa će Zimonjić i Lindsted na teren ponovo izaći u petak. Turnir u Dubaiju se igra za nagradni fond od dva miliona dolara, a osvajači titule u dubl konkurenciji dobiće ček na 127.000 dolara.
