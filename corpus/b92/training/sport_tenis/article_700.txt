> Izvor: B92
> Datum: subota 15.06.2013.  
> Rubrika: sport_tenis
> Naslov: Ana: Spremna sam, vredno sam radila
> Članak:

Srpska teniserka Ana Ivanović izjavila je da je spremna za sezonu na travi – njena prva stanica biće turnir u Istbornu sledeće nedelje.
“Mislim da je ovo peti ili šesti put da sam se prijavila, ali nekoliko puta morala sam da se povučem zbog povreda. Sada sam zdrava, spremna i iza sebe imam zaista dobre treninge, vredno sam radila u Beogradu”, izjavila je Ivanovićeva, koja u Istbornu nikada nije prošla dalje od druge runde (učestvovala je tri puta).
"Drago mi je što sam se vratila, ovo je sjajna priprema za Vimbldon. Trava je ovde besprekorna, zato je ovaj turnir i omiljen kod mnogih tenisera i teniserki", dodala je Ana. Ivanovićeva je trenutno 12. na svetu, a sledeće nedelje u Istbornu će igrati šest teniserki iz Top 10. "Svake godine konkurencija je jaka, a tereni su jako blizu hotelu. Jedini problem jeste što je vetrovito", kaže Ivanovićeva.
