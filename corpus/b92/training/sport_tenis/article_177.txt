> Izvor: B92
> Datum: ponedeljak 4.02.2013.  
> Rubrika: sport_tenis
> Naslov: WTA: Pad Ane, Bojane i Vesne
> Članak:

Najbolja srpska teniserka Ana Ivanović zabeležila je pad za jednu poziciju na najnovijoj WTA listi i sada je 14. na svetu.
Jelena Janković je i ove nedelje ostala 26, dok je Bojana Jovanovski, kao Ivanovićeva, nazadovala za jedno mesto i sada drži 39. poziciju.
Pad je zabeležila i Vesna Dolonc, koja je na 92. mestu, pošto je na prethodnoj listi bila 89, dok je Aleksandra Krunić 178. na svetu.
Na samom vrhu WTA liste nije bilo nikakvih promena, i dalje je prva Beloruskinja Viktorija Azarenka sa 10.325 bodova, ispred Serene Vilijams iz Sjedinjenih Država, koja ima 9.970 i Ruskinje Marije Šarapove sa 9.545. Iza slede Agnješka Radvanjska, Na Li, Anđelika Kerber, Sara Erani i Petra Kvitova, dok prvih deset kompletiraju Samanta Stosur i Marion Bartoli.
