> Izvor: B92
> Datum: nedelja 9.06.2013.  
> Rubrika: sport_tenis
> Naslov: Kvins: Ziki stao u kvalifikacijama
> Članak:

Srpski teniser Nenad Zimonjić nije uspeo da se pasira u glavni žreb ATP turnira u londonskom Kvinsu.
On je u trećem kolu kvalifikacija izgubio od Australijanca Samjuela Grota sa 6:3, 6:4.
Zimonjić je posle duže vremena igrao u singlu, a u prva dva kola nadigrao je Britanca Adama Torntona i Australijanca Metjua Bartona.
Ranije u nedelju, Ilija Bozoljac ubedljivo je stigao do glavnog žreba, pošto je za samo 39 minuta, savladao Indijca Rohana Bopanu sa 6:1, 6:1. Bozoljac je prethodno bio bolji od Britanca Kamerona Norija i Australijanca Mata Rida. Turnir u Kvinsu, koji je tradicionalno generalna proba za Vimbldon, igra se za nagradni fond od skoro 800.000 evra, a prvi nosilac biće oporavljeni Endi Marej.
