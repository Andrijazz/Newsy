> Izvor: B92
> Datum: ponedeljak 4.02.2013.  
> Rubrika: sport_tenis
> Naslov: ATP: Novak povećao prednost
> Članak:

Prvi reket sveta Novak Đoković i dalje sigurno drži čelo ATP liste i povećao je svoju prednost u odnosu na Švajcarca Rodžera Federera.
Đoković na prvom mestu ima 12.960, Federer ima 10.265, dok Britanac Endi Mari drži treću poziciju sa 8.480 bodova.
Janko Tipsarević je i dalje deveti na listi, dok je Troicki ostao 30 pozicija iza njega. Dušan Lajović je napredovao za jednu poziciju i sada je 166, a Boris Pašanski je sedam pozicija dalje, posle istog skoka.
Među prvom desetoricom nije bilo promena, pa najbolju trojicu slede redom David Ferer, Rafael Nadal, Tomaš Berdih, Huan Martin del Potro, Žo-Vilfred Conga, Tipsarević i Rišar Gaske.
