> Izvor: B92
> Datum: nedelja 14.04.2013.  
> Rubrika: sport_tenis
> Naslov: Nadal: Divim se Borusiji
> Članak:

Španski teniser Rafael Nadal, inače navijač Real Madrida, odao je priznanje protivniku ‘kraljevskog kluba’ u polufinalu Lige šampiona Borusiji iz Dortmunda.
“Borusija zaista igra dobro. Volim njihov brzi stil i posebno se divim Marku Rojsu”, rekao je Nadal.
Nadal je takođe, naglasio da smatra da je trener Dortmunda Jirgen Klop sjajan stručnjak.
Sedmostruki osvajač Rolan Garosa istakao je da smatra da među polufinalistima Lige šampiona nema favorita. "Najbolja četri tima su u polufinalu. Sve je moguće i nijanse će odlučiti", rekao je Nadal. Španski teniser je ipak, priznao da se nada španskom finalu. Drugi polufinalni par Lige šampiona čine Bajern i Barselona, a prve utakmice su na programu 23. i 24. aprila, dok su revanš mečevi 30. aprila i 1. maja. Nadal, koji je trenutno peti na ATP listi, od ponedeljka će učestvovati na Mastersu u Monte Karlu i juriće svoju devetu titulu u Kneževini.
