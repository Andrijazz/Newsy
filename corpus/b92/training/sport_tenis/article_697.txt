> Izvor: B92
> Datum: subota 15.06.2013.  
> Rubrika: sport_tenis
> Naslov: Mari i Čilić za krunu u Kvinsu
> Članak:

Britanski teniser Endi Mari i Hrvat Marin Čilić igraće u finalu turnira u Kvinsu, pošto su bili bolji od Žo-Vilfrida Conge, odnosno Lejtona Hjuita.
Marej i Čilić su se do sada sastali devet puta i Britanac je dobio osam mečeva.
Mari, koji se vratio na teren posle povrede preokrenuo je rezultat protiv Conge 4:6, 6:3, 6:2, dok je Čilić takođe morao da igra tri seta protiv australijskog veterana, i četvorostrukog osvajača turnira, Hjuita 6:4, 4:6, 6:2.

