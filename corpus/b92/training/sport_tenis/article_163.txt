> Izvor: B92
> Datum: nedelja 3.02.2013.  
> Rubrika: sport_tenis
> Naslov: Srbija još čeka protivnika
> Članak:

Teniska reprezentacija Brazila smanjila je vođstvo SAD na 2:1 u prvom kolu Dejvis kupa.
Pobednik tog susreta sastaće se u borbi za polufinale sa selekcijom Srbije koja je u subotu savladala Belgiju i u dublu i tako osigurala četvrtfinale.
Dubl Brazila Marselo Melo/Bruno Soareš priredio je veliko iznenađenje i savladao najbolji par sveta Boba i Majkla Brajana sa 7:6, 6:7, 6:4, 3:6, 6:3. To je bio treći poraz čuvenih blizanaca u 23. meču u Dejvis kupu.
Poslednjeg dana duela u Džeksonvilu Džon Izner igraće protiv Tomaša Belučija, dok će poslednji meč odigrati Sem Kveri i Tijago Alveš.
