> Izvor: B92
> Datum: četvrtak 3.01.2013.  
> Rubrika: sport_tenis
> Naslov: AIPS: Đoković najbolji u Evropi
> Članak:

Prvi reket sveta Novak Đoković proglašen je za najboljeg sportistu Evrope od strane evropskog odseka Međunarodnog udruženja sportskih novinara (AIPS).
Đoković je drugu godinu dobio to priznanje, ovoga puta sa 39 glasova, deset više od dvostrukog olimpijskog šampiona Britanca Moa Faraha, dok je treći bio šampion Formule 1 Sebastijan Fetel sa 28 glasova.
U konkurenciji sportistkinja, najbolja je bila olimpijska šampionka u sedmoboju Džesika Enis sa 62 glasa, ispred norveške skijašice Marit Bjergen, koja je osvojila 23 glasa, i beloruske teniserke Viktorije Azarenke sa 17 glasova.
