> Izvor: B92
> Datum: petak 12.07.2013.  
> Rubrika: sport_tenis
> Naslov: Novak stigao u Beograd
> Članak:

Najbolji teniser sveta Novak Đoković sleteo je u petak popodne u Beograd.
Đoković je u prethodnih mesec i po imao izrazito napet raspored sa dva Gren slema turnira, u kojima je zabeležio polufinale (Rolan Garos) i finale (Vimbldon).
Pravo sa aerodroma Nole je otišao da gleda brata Marka, koji je igrao na fjučersu na Dorćolu, ali mu nije doneo sreću. Pred prvim reketom planete je nekoliko dana odmora, posle čega kreću pripreme za američku turneju, koja počinje petog avgusta u Montrealu.

