> Izvor: B92
> Datum: utorak 26.02.2013.  
> Rubrika: sport_tenis
> Naslov: Janko zaustavljen već u prvom kolu
> Članak:

Srpski teniser Janko Tipsarević završio je učešće na turniru u Dubaiju već u prvom kolu, porazom od Rusa Nikolaja Davidenka.
Davidenko je do trijumfa došao sa 6:0, 7:5, posle jednog sata i 43 minuta igre.
U narednom kolu, Davidenko će igrati protiv boljeg iz susreta Rumuna Viktora Haneskua i Bernarda Tomića iz Australije.
Davidenko je odlično ušao u meč i lako došao do dve gem lopte, ali je potom usledio odbrt. Janko je uzvratio, imao čak priliku da mu oduzme servis, ali je Rus posle velike borbe u gemu koji je trajao skoro 13 minuta poveo sa 1:0. U istom ritmu su obojica nastavili i u sledećem gemu, bilo je dosta preokreta, ali je Davidenko došao do brejka posle više od 15 minuta igre, da bi potom lako došao do prednosti od 3:0. Rus tu nije stao, došao je do novog brejka, potom uz siguran gem i do 5:0, da bi odmah potom osvojio i set. Janko je u drugom setu konačno došao do osvojenog gema i to pošto je Davidenko prethodno nastavio niz započet u prvom. Tipsarević je potom napredio brejk i uz još jedan siguran gem poveo sa 3:1 i održavao je tu prednost do 5:3. Tada je usledilo buđenje Davidenka, koji je izjednačio, a potom i preokrenuo sa 6:5, a potom odmah završio meč posle lošeg servis servis gema Tipsarevića. Posle poraza Tipsarevića, sigurno je jedino da će Srbija imati jednog predstavnika u drugom kolu, pošto se već u prvom kolu sastaju Novak Đoković i Viktor Troicki. Taj meč na programu je najranije od 16 časova po našem vremenu.
