> Izvor: B92
> Datum: petak 26.04.2013.  
> Rubrika: sport_tenis
> Naslov: Bukurešt: Porazi Janka i Viktora
> Članak:

Srpski teniseri Viktor Troicki i Janko Tipsarević završili su takmičenje na turniru u Bukureštu porazima u četvrtfinalu.
Troicki nije uspeo da savlada Lukaša Rosola, dok je Tipsarević izgubio od Španca Giljerma Garsije Lopesa.
Troicki je odigrao veoma slabo protiv Rosola i posle sat i 18 minuta igre ubedljivo izgubio rezultatom 2:0 (6:3, 6:1). On je posebno loše odigrao bitne poene i propustio čak 10 brejk šansi.
U borbi za plasman u finale, češki teniser će igrati sa Žilom Simonom iz Francuske, koji je sa 6:1, 7:5 bio bolji od Nemca Danijela Brandsa. Tipsarević je posle lošeg starta i izgubljenog prvog seta uspeo da se vrati i izjednači na 1:1. Ipak, to je bilo sve od našeg tenisera koji je izgubio brejk kada je servirao za opstanak u meču. Konačan rezultat bio je 2:1 (6:3, 3:6, 6:4). Ovo je bila druga pobeda Garsije-Lopesa u isto toliko okršaja sa Jankom Tipsarevićem. Detaljne izveštaje sa oba meča možete pogledati na linkovima ispod. ATP Bukurešt: Viktor Troicki - Lukaš Rosol 3:6, 1:6 Janko Tipsarević - Giljermo Garsija-Lopes 3:6, 6:3, 2:2
