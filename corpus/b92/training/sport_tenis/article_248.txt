> Izvor: B92
> Datum: četvrtak 14.02.2013.  
> Rubrika: sport_tenis
> Naslov: Doping u tenisu, Stricova kažnjena
> Članak:

Međunarodna teniska federacija (ITF) zbog dopingovanja je suspendovala Barboru Zahlavovu Stricovu iz Česke na šest meseci.
Stricova je oktobra prošle godine na turniru u Luksemurgu bila pozitivna na stimulans sibutramin.
Ta 26-godišnja češka teniserka odbacila je optužbe i rekla da je stimulans unela kroz dodatke hrani koje uzima. Stricovoj će svi rezultati od turnira u Luksemubrgu biti izbrisani, a na teren će ponovo moći da se vrati 15. aprila.
Do sada je u karijeri osvojila samo jednu titulu na najvišem nivou, a na GS takmičenjima najbolji rezultat joj je treća runda - na Vimbldonu 2008. i 2010. godine, kao i na Australijan openu pre dve godine. Stricova zauzima 124. mesto na WTA rang listi.
