> Izvor: B92
> Datum: petak 4.01.2013.  
> Rubrika: sport_tenis
> Naslov: Novak: Potpuno sam spreman za AO
> Članak:

Novak Đoković završio je prošlu sezonu pobedom na završnom Mastersu u Londonu, a sada je na korak od trijumfalnog starta nove.
Đoković i Ana Ivanović plasirali su se u finale Hopman kupa u Pertu, gde će se boriti sa Španijom.
Dva dana posle neuspeha u duelu sa Bernardom Tomićem, Novak Đoković je značajno podigao kvalitet igre i sa samo dva izgubljena gema pobedio je Tomija Hasa.
"Osećam se drastično bolje nego prvih dana ovde. Imao sam priliku da duže treniram, odmorim se i naspavam, pa sam se konačno aklimatizovao". Nole u drugoj polovini januara kreće u odbranu gren slema u Melburnu. "Što se tiče Australian Opena, mislim da sam potpuno spreman za njegov početak. Fizički još nisam na 100 posto, ali približavam se tome. Ima još nekih stvari na kojima radim i za ovih desetak dana bižu na sto posto spremnosti", zaključio je prvi teniser sveta. Plasman u finale, koje se igra u subotu, biže treće u istoriji našeg nacionalnog tima na Hopman kupu. "Dugo sam sanjala o ovome i konačno se ispunilo", rekla je Ana Ivanović. Poslednji nastup zajedničkog jugolsovenskog tima 1991. završen je osvajanjem trofeja, pobednički tim činili su Monika Seleš i Goran Prpić. Posle raspada Jugoslavije najveći uspeh naš tim ostvario je 2008, kada su Novak i Jelena Janković izgubili finale od SAD.
