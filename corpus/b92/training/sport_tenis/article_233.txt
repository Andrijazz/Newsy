> Izvor: B92
> Datum: ponedeljak 11.02.2013.  
> Rubrika: sport_tenis
> Naslov: WTA: Ana i Jelena napredovale
> Članak:

Najbolje srpske teniserke Ana Ivanović i Jelena Janković napredovale su za po jednoj poziciju na najnovijoj WTA listi.
Ivanovićeva je ove nedelje ponovo 12. na svetu, Jankovićeva je na 25. poziciji, dok je Bojana Jovanovski ostala 39.
Vesna Dolonc je nazadovala za jedno mesto i sada je 93, dok je Aleksandra Krunić i dalje 175.
Među deset najboljih teniserki došlo je samo do jedne promene, pošto je Dankinja Karolina Voznijacki ponovo na desetoj poziciji, pošto je pretekla Marion Bartoli iz Francuske. Na čelu je i dalje Beloruskinja Viktorija Azarenka, sa manje od 400 bodova prednosti u odnosu na Serenu Vilijams iz Sjedinjenih Država, dok je Ruskinja Marija Šarapova treća. Iza slede redom Poljakinja Agnješka Radvanjska, Na Li iz Kine, Nemica Anđelik Kerber, Sara Erani iz Italije, Čehinja Petra Kvitova, Samanta Stosur iz Australije i Voznijacki.
