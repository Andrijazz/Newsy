> Izvor: B92
> Datum: petak 14.06.2013.  
> Rubrika: sport_tenis
> Naslov: Lajović i Žiskel u borbi za finale
> Članak:

Srpski teniser Dušan Lajović plasirao se u polufinale Čelendžera na šljaci, u francuskom gradu Bloa.
Lajović je u četvrtfinalu posle tri seta savladao Pabla Karena Bustu rezultatom 2:1 (6:3, 1:6, 6:1), u meču koji je trajao sat vremena i 19 minuta.
Srpskom teniseru je ovo druga pobeda u istom danu, pošto je prethodno savladao Belgijanca Nilsa Deseina sa 2:0.
Protivnik Lajoviću u polufinalu biće Mark Žiskel koji je bio bolji od Davida Gueza.
