> Izvor: B92
> Datum: nedelja 3.02.2013.  
> Rubrika: sport_tenis
> Naslov: Tipsarević i Troicki u Monpeljeu
> Članak:

Janko Tipsarević i Viktor Troicki igraće sledeće nedelje na turniru u Monpeljeu, u dvorani na tvrdoj podlozi, za nagrdni fond od 410.000 evra.
Janko je drugi nosilac, Berdih je prvi, a Viktor je sedmi teniser u žrebu. Igraju i Gaske, Simon, Davidenko, Monfis...
Tipsarević je u prvom kolu slobodan, u drugom će igrati sa boljim iz duela Ljodra - kvalifikant a već u trećem kolu, ako naši teniseri budu pobeđivali, moguć je 'srpski duel'.
Troicki u prvoj rundi igra sa domaćim teniserom Lukom Puijem koji je dobio posebnu pozivnicu organizatora, u drugom ga, ako pobedi, čeka pobednik duela Hajek - Sela. U kvalifikacijama učestvovao je još jedan teniser iz Srbije, Danilo Petrović. Petrović je izbacio domaćeg igrača Burkijea (2:0) ali je izgubio od drugog Francuza, Uane (2:1).
