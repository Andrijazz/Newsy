> Izvor: B92
> Datum: nedelja 7.04.2013.  
> Rubrika: sport_tenis
> Naslov: Čudesni Zimonjić i Bozoljac za 2:1!
> Članak:

Nenad Zimonjić i Ilija Bozoljac pobedili su braću Brajan - 7:6 (5), 7:6 (1), 5:7, 4:6, 15:13 i Srbija vodi u četvrtfinalu Dejvis kupa sa 2:1.
Prvu priliku da obezbedi pobedu imaće Novak Đoković koji igra sa Kverijem, na programu je i meč Troicki - Izner.
Posle prvog dana rezultat je 1-1 u meču Srbije i SAD - Đoković je dobio Iznera sa 3:0 u setovima, a potom je Kveri u pet setova dobio Troickog.
U Bojsiju se nalazi i naš izveštač Nikola Olić, a informacije sa lica mesta možete da pronađete na njegovom blogu. Tekstualni prenos meča pratite na našem sajtu. V set... Peti set počeo je poenom našeg tima, ali je Bob Brajan snažnim i preciznim servisima brzo okrenuo stvari u korist svog tima - 1:0. Imao je Bozoljac problema na svoj servis, ali ni ovoga puta nije dozvolio brejk šansu Amerikancima, i novim asom je doneo izjednačenje Srbiji - 1:1. Naši momci su konstanto blizu brejk šanse, ali nikako da do nje i dođu. Na 30:30 je Zimonjić odigrao loše i lopta je završila u autu, da bi Bob Brajan to kaznio asom za 2:1. Gledamo istu sliku kao i u prethodnim gemovima. Oba tima za sada sigurno serviraju, i ne dozvoljavaju jedni drugima brejk lopte. Treba napomenuti da Ilija Bozoljac nastavlja da ređa aseve, a čini se da je srpski tim bliži šansi za brejk - 4:4. Naši momci su do sada odservirali 22 asa, duplo više od američkog tima. Imali smo veliku priliku za brejk, tačnije dve. Uspeli su naši momci odličnim riternima da stignu do 15:40, ali je Bob Brajan, po ko zna koji put, serijom dobrih servisa 'uzeo' gem - 5:4.
Naredna dva gema odigrana su gotovo identično. Prvo je naš dubl izgubi samo jedan poen i izjednačio na 5.5, da bi Amerikanci u narednom gemu, dopustili jedan poen više protivniku, ali su ipak stigli do 6:5. Još jedan odličan servis gem našeg dubla, bez izgubljenog poena do 6:6. Posle 15:0, 13:15 i 40:30 braća Brajan stižu donovog vođstva, 7:6. Dva as udarca Ilije Bozoljca, poen za braću Brajan pa nova dva poena za naš dubl, dovoljno za 7:7. Iako se u 15. gemu odlučujućeg seta stiglo do 30:30, braća Brajan ponovo vode - 8:7. Znatno malobrojniji navijači Srbije uspevaju da povremeno nadglasaju bučne domaćine. U 16. gemu petog seta Nenad Zimonjić servirao je novim loptama, a pri vođstvu Amerikanaca 15:0 linijski sudija katastrofalno je procenio jednu loptu, greška je ispravljena a posle neprijatnih 15:30 Zimonjić je 'vezao' tri poena za 8:8. Bez izgubljenog poena Amerikanci su stigli do vođstva od 9:8. Igra se tri časa i 37 minuta. Američki teniseri lako su osvojili svoj prethodni servis gem, Ilija Bozoljac se mučio ali i izjednačio - 9:9. Odlična dva servisa Majka Brajana, pa 30:30 i 40:40, najduži gem petog seta ipak dobijaju Amerikanci, 10:9. Još jednom Zimonjić na servisu u situaciji kada se naš dubl bori za opstanak u meču dobar, 10:10. Dobro su odigrali Zimonjić i Bozoljac sledeći gem ali su Brajani stigli do novog vođstva, 11:10. Na servisu u 22. gemu petog seta, 70. ukupno u meču, je Ilija Bozoljac. Na 15:15 daleko najneiskusniji učesnik meča drugim servisom pogađa liniju za 30:15 za naš tim. Dve greške linijskih sudija unose nervozu, glavni sudija ih menja a Bozoljac na 30:30 dva puta servira sjajno za 11:11! Posle okruglo četiri časa igre braća Brajan stižu do novog vođstva, 12:11. Zimonjićev servis, osmi put je naš dubl sevirao za opstanak i nije uspeo, posle četiri časa i osam minuta igre bilo je 30:30, pa 40:40, ali i gem za naš dubl, 12:12. Amerikanci ponovo sigurni, 13:12. Sati prolaze, ništa se ne menja, Bozoljac je servirao 'junački', 13:13, četiri časa i 11 minuta igre u Bojsiju. Dva poena za naš dubl na početku 27. gema petog seta, a onda i dve prilike za brejk - 15:40. Drugu naš tim koristi - 14:13! Posle četiri časa i 17 minuta Zimonjić je servirao za pobedu. Prvi poen za braću Brajan, pa 15:15, 15:30, pa dve prilike za brejk za braću Brajan. Prvu nisu iskoristili, nisu ni drugu, dva as udarca Zimonjića za izjednačenje. Do meč lopte srpski dubl je stigao posle četiri časa i 21 minuta igre. Prvu nije iskoristio, novo izjednačenje. Novi sjajan servis Zimonjića za meč loptu broj dva. Pobeda as udarcem!!!
Već u prvom gemu Srbija je imala 15:30, ali Bob je dobrim servisima otklonio opasnost. Poeni su trajali veoma kratko, a prvu nešto dužu razmenu videli smo u četvrtom gemu na servis Bozoljca. Dva puta su Amerikanci došli do izjednačenja, ali je u oba navrata Bozoljac odservirao as i Srbija je izjednačila na 2:2. U sledećem gemu do prve brejk lopte došla je Srbija zahvaljujući fantastičnom riternu Zimonjića. Bob Brajan je anulirao tu šansu dobrim servisom, ali je Bozoljac izvanrednim potezom doneo novu brejk šansu Srbiji. Ovoga puta Bob je odservirao duplu grešku i Srbija je povela sa 3:2. Iako je Srbija u sledećem gemu imala 40:0 na servis Zimonjića, Amerikanci su osvojili pet poena u nizu, iskoristili nesporazum u našim redovima i izjednačili su na 3:3. Sve do pred kraj seta oba tima bez problema su osvajali gemove na svoj servis u uzavreloj atmosferi u Tako Bel Areni. U 12. gemu na servis Bozoljca Amerikanci su izborili izjednačenje, ali je naš igrač sa dva snažna servisa izborio taj brejk. Prvi su do mini brejka stigli Amerikanci zahvaljujući dobrom riternu Boba Brajana na servis Zimonjića - 2:1. Brajani su osvojili još dva poena, ali je Bozoljac uzvratio istom merom, da bi zatim, uz po jedan sjajan udarac obojice naših, Srbija izjednačila na 4:4. Pri rezultatu 5:5 Zimonjić je promašio prvi servis, ali je onda maestralno odservirao u forhend stranu rivala, time ga je prevario i napravio as za set loptu. Već prvu Srbija je iskoristila, pošto su Amerikanci loše procenili ritern Bozoljca, posle kojeg je loptica završila na liniji - 7-5 u taj brejku i 1:0 u setovima.
U drugom setu gemovi su tekli mirno i poeni su uglavnom završavani brzo, servisom ili na mreži. Brejk prilika nije bilo, Amerikanci su u trećem gemu imali izjednačenje, ali ne i više od toga. Sa druge strane, u prva četiri gema na servis Amerikanaca naši su uzeli samo jedan poen. U desetom gemu videli smo verovatno najlepši udarac ovog vikenda, koji će se narednih dana vrteti po TV ekranima - Bozoljac je u trku uhvatio smeč sa osnovne linje i loptica je prozujala iznad mreže i u polje. Nažalost, to je bio jedini poen naših u tom gemu i Amerikanci su izjednačili na 5:5. Malu opasnost naši su odagnali u 11. gemu, kada je posle loše procene Bozoljca bilo 30:30. Međutim, Bozoljac se već u narednom poenu iskupio izvrsnim volejom, a Zimonjić je potom odlično odservirao za 6:5. Ubrzo se ušlo u novi taj brejk, a naši su ga odigrali čudesno. Do prvog mini brejka Srbija je došla briljantnim riternom Bozoljca za 2:0. Usledio je jednako dobar ritern Zimonjića, potom i napad forhendom za vođstvo od 3:0. Potom je Zimonjić odservirao as, osvojen je još jedan poen, a nova  Bozoljca iz riterna donela je Srbiji 6:0. Posle osvojenog poena Amerikanaca, Bozoljac je odservirao as i Srbija je povela sa 2:0 u setovima.
Prva dva gema u trećem setu nisu donela previše uzbuđenja. Amerikanci su lako stigli do prednosti u gemovima, da bi istom merom uzvratila Srbija na servis Nenada Zimonjića - 1:1. Imali smo šansu da u narednom gemu stignemo do brejka, ali su braća uspela da se isčupaju i osvoje gem za vođsto - 2:1. Bozoljac je nastavio odlično da servira i ekspresno izjednačio na 2:2. Naredna tri gema nisu donela previše uzbuđenja. ali treba napomenuti da je naš tim sve bliži prilici za brejk. Ipak ,Amerikanci za sada ne dozvoljavaju takvu mogućnost i vode s 4.3. U osmom gemu došlo je do prvih problema na servis Ilije Bozoljca, inače tenisera koji jedini nije dozvolio brejk loptu u meču, ali je snažnim servisima, i čudesnom igrom na mreži Zimonjića, Srbija uspela da izjednači 4.4. Kao po pravilu, posle nešto uzbudljivijeg gema usledilo je nekoliko mirnih. Oba tima su sigurnim servisima i rutinskom igrom uzimali svoje gemove, a na Nenadu Zimonjiću je bilo da servisima donese novi tajbrejk. Nažalost, Zimonjić je odservirao možda i najgori meč u gemu i dozvolio tri brejk lopte, a Amerikanci koriste prvu i stižu do 2:1 u setovima.
Amerikanci su četvrti set započeli na krilima kraja trećeg seta i lagano stigli do vođstva u novom setu. S druge strane, naš dubl je malo stao i ne može nikako da se vrati u ritam koji je držao tokom većeg dela meča. Ipak, i pored 15:30, Bozoljac je zadržao smirenost i uspeo da 'okrene' gem i izjednači - 1:1. Imali smo priliku u narednom gemu da stignemo do brejka, ali su Brajani uspeli da se isčupaju i dobiju gem posle velike borbe. Nakon toga, usledila su dva brza gema. Bozoljac je nastavio da servira konstantno i brzo je stiglo izjednačenje, da bi Majk Brajan uzvratio istom merom i doneo novo vođstvo svom timu - 3:2. Zimonić nije dao previše šansi Amerikancima na svoj servis i ubrzo je bilo 3:3, da bi veliku šansu propustili u sledečem gemu. Opet su nastali problemi za Amerikance na servis Majka Brajana, imali su naši momci 30:30, i djus, ali se domaćini nisu daii i sa dva dobra servisa Majka stigli do 4:3. Neverovatno kako servira Ilija Bozoljac. Naš reprezentativac je uspeo da stigne do 12. asa na meču, da bi gem krunisao odličnim bekendom za izjednačenje - 4:4. Brajani su lako poveli s 5:4, da bi na servis Zimonjica napravili pritisak i iskoristili prvu brejk loptu za 6.4 i izjednačenje u setovima - 2:2.
