> Izvor: B92
> Datum: ponedeljak 4.03.2013.  
> Rubrika: sport_tenis
> Naslov: Novakov ponovni susret sa idolom
> Članak:

Prvi reket sveta Novak Đoković ponovo se susreo sa svojim idolom Pitom Samprasom pred egzibicioni meč koji će odigrati u Los Anđelesu.
Đoković je tokom vikenda stigao u ’grad anđela’, gde je prisustvovao meču Los Anđeles Lejkersa i Atlanta Hoksa, a u ponedeljak je na svom profilu na Tviteru objavio sliku sa Samprasom.
„U društvu mog idola. Vidi se da sam srećan, zar ne?“, napisao je Đoković.
Đoković će u paru sa Samprasom odigraće protiv braće Boba i Majka Brajana egzibicioni meč u ponedeljak uveče. Učešće na toj egzibiciji će uzeti i Tomi Has i Džejms Blejk. Novaka krajem ove nedelje očekuje Masters u Indijan Velsu, a mečeve sa tog turnira od subote ćete moći da pratite u direktnim prenosima na televiziji B92.
