> Izvor: B92
> Datum: petak 12.07.2013.  
> Rubrika: sport_tenis
> Naslov: Njuport: Hjuit i Izner u polufinalu
> Članak:

Američki teniser Džon Izner i Australijanac Lejton Hjuit sastaće se u polufinalu turnira u Njuportu.
Hjuit protiv Iznera vodi sa 3-1 u pobedama, ali je izgubio jedini meč na travi, baš u Njuportu, u prošlogodišnjem finalu.
Ivo Karlović igrao je svoje prvo takmičenje još od aprila, oporavio se od meningitisa i stigao je do četvrtfinala, ali je izgubio od Iznera sa 7:6 (7-3), 7:6 (7-3). U drugom četvrtfinalu Hjuit je preokrenuo protiv Jana Herniha iz Češke i slavio je sa 6:7 (3-7), 6:4, 6:2.
Dan ranije plasman u polufinale obezbedili su Nikolas Mai i 35-godišnji Majkl Rasel.
