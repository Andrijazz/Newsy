> Izvor: B92
> Datum: četvrtak 10.01.2013.  
> Rubrika: sport_tenis
> Naslov: Hjuit u finalu u Kujongu
> Članak:

Australijski teniser Lejton Hjuit bez većih problema se plasirao u finale egzibicionog turnira u Kujongu, pobedom nad Čehom Tomašom Berdihom.
Hjuit je do trijumfa došao sa 6:3, 6:2, posle jednog sata i 28 minuta igre, a u finalu ga očekuje duel sa boljim iz susreta Argentinca Huana Martina del Potra i Markosa Bagdatisa sa Kipra.
Berdih je bio drugi teniser iz prvih 15 na svetu koje je Hjuit pobedio ove nedelje, pošto je prethodno bio bolji od Kanađanina Miloša Raonića na otvaranju u Kujongu. Australijanac trenutno drži 82. mesto na ATP listi. Hjuit, koji je osvojio Kujong klasik 2011. godine, rekao je da mu je taj turnir idealna priprema za Australijan Open, koji počinje u ponedeljak u Melburnu. "Osećam kao da mogu da igram sa skoro svim teniserima. Naravno, igrati pet setova protiv najboljih na svetu dan za danom, ali sam pre neki dan sparingovao sa Federerom i bio sam dosta dobar. Ali, verujem da mogu da se pokažem i protiv najboljih, inače ne bih ustajao svaki dan i imao teške pripreme za sve ono što me čeka", naglasio je Hjuit.
