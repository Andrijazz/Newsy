> Izvor: B92
> Datum: nedelja 7.04.2013.  
> Rubrika: sport_tenis
> Naslov: DK: Šampion lako do polufinala
> Članak:

Branilac titule u Dejvis kupu selekcija Češke plasirala se u polufinale tog takmičenja, pošto je u Astani povela protiv Kazahstana sa 3-1.
Treći, odlučujući poen Češkoj doneo je Lukas Rosol pobedom nad Jevgenijem Koroljevim od 7:6, 6:7, 7:6, 6:2.
Češka će u polufinalu igrati protiv pobednika meča Argentine i Francuske. Posle tri meča Argentina vodi sa 2-1.
Češka je posle prvog dana povela sa 2:0, nakon što su pobede ostvarili Jan Hajek i Lukas Rosol. Kazahstan je juče uspeo da smanji pobedom u dublu, ali je Rosol u prvom meču današnjeg programa obezbedio pobedu. U poslednjem meču sastaju se Jan Hajek i Andrej Golubev. Češka je prošle godine osvojila Dejvis kup pobedom protiv Španije i to je njena prva titula u Dejvis kupu od 1980. godine.
