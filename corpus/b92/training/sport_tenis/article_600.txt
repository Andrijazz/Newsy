> Izvor: B92
> Datum: ponedeljak 29.04.2013.  
> Rubrika: sport_tenis
> Naslov: Dobar rezultat Krstina u Francuskoj
> Članak:

Mladi srpski teniser Peđa Krstin ostvario je zapažen rezultat na fjučersu u francuskom Grasu, na kojem je poražen u polufinalu.
Krstin je do susreta sa domaćim teniserom Davidom Gizom nizao ubedljive trijumfe u dva seta, a u borbi za mesto u finalu poražen je pre svega zbog nedostatka iskustva i iscrpljenosti posle dobijenog prvog seta sa 6:3, 3:6, 6:3.
Pored Krstina, od srpskih tenisera na tom turniru na Azurnoj obali igrali su od srpskih tenisera i Nikola Ćirić i Miljan Zekić, ali su obojica svoje učešće završili već u prvom kolu. Krstin je prvo prošao dva kola kvalifikacija, da bi na startu takmičenja, Krstin je pobedio Tima Pica iz Nemačke sa 6:4, 6:3, a potom je usledio trijumf nad domaćim teniserom Loranom Maulijem sa 6:4, 6:3. U četvrtfinalu je bio bolji od Džeremija Jana sa 6:2, 6:3, da bi ga u borbi za finale sačekao prvi favorit turnira. Krstin je tek izašao iz juniorske konkurencije, ali je odlično parirao Gizu, koji trenutno drži 190. mesto na ATP listi. Srpski teniser je dobio prvi set, a u drugom setu počela je da pada kiša i meč je nastavljen u hali, što je bila prednost za njegovog rivala. Francuz je uspeo da napravi veliki preokret pošto se bolje snašao u novim uslovima, jer je i dan ranije igrao u dvorani i na kraju je slavio. Mladog srpskog tenisera u naredne dve nedelje očekuju turniri u Kazahstanu, a s obzirom na igre koje je pokazao na Azurnoj obali treba očekivati dobre rezultate i napredak na ATP listi.
