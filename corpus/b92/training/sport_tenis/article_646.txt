> Izvor: B92
> Datum: sreda 22.05.2013.  
> Rubrika: sport_tenis
> Naslov: Troicki u četvrtfinalu Diseldorfa
> Članak:

Srpski teniser Viktor Troicki plasirao se u četvrtfinale turnira u Diseldorfu, pošto je u drugom kolu bio bolji od Slovenca Grga Žemlje sa 2:0 (6:3, 7:6).

Troicki će se u četvrtfinalu sastati sa Argentincem Gidom Peljom, koji je u drugom kolu bio bolji od Janka Tipsarevića sa 2:0 (7:6, 6:1).
Troicki, koji je postavljen za sedmog nosioca na turniru u Diseldorfu, u prvom setu dvaputa je oduzeo servis Žemlji. U drugom setu, Žemlja je prvi došao do brejka i šanse da izjednači na 1:1 u setovima, pošto je pri rezultatu 4:4, oduzeo servis Troickom, koji je odmah potom ribrejkova Slovenca. Drugi set okončan je nakon taj-brejka, koji je srpski teniser dobio sa 7:3, napravivši dva mini-brejka u odlučujućem gemu. Nagradni fond turnira u Diseldorfu, serije 250, iznosi 410.200 evra.
