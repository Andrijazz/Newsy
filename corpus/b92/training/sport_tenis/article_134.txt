> Izvor: B92
> Datum: četvrtak 31.01.2013.  
> Rubrika: sport_tenis
> Naslov: Britanci bez Marija čekaju Ruse
> Članak:

Endi Mari objavio je da neće igrati za Veliku Britaniju na plej-of duelu Dejvis kupa protiv Rusije.
Rusi će Britancima gostovati od 5. do 7. aprila u Koventriju.
„Šteta je što ću propustiti meč Dejvis kupa jer uvek uživam u igranju za reprezentaciju. Pričao sam sa selektorom i saigračima iz reprezentacije i definitivno ću biti u timu za sledeće duele“, stoji u saopštenju Škota.
Mari nije nastupio nijednom za reprezentaciju u 2012. a sada je odlučio da se odmori nakon turnira u Majamiju i Indijan Velsu. Njegov prvi turnir na šljaci u 2013. biće Monte Karlo koji počinje 16. aprila.
