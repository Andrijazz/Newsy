> Izvor: B92
> Datum: sreda 30.01.2013.  
> Rubrika: sport_tenis
> Naslov: "Nolemanija" stigla i u Belgiju
> Članak:

Oko 300 dečaka i devojčica dočekalo je u Šarlroi najboljeg tenisera sveta Novaka Đokovića.
Đoković je tri dana pošto je četvrti put osvojio Australian Open stigao u valonski grad, pre meč Dejvis kupa Belgija – Srbija.
U dvorani “Spirudom”, u kojoj će se od petka do nedelje odigrati meč, oko 300 dece sačekalo je prvog igrača sveta uz skandiranje “Novak, Novak”. Srpski as proveo je zatim 15 minuta sa njima, slikajući se i deleći autograme.
Prvi reket sveta je zatim otišao na zagrevanje i odradio prvi trening na šljakastom terenu dvorane "Spirudom".
