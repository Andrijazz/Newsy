> Izvor: B92
> Datum: četvrtak 7.03.2013.  
> Rubrika: sport_tenis
> Naslov: IV: Poraz Troickog u prvom kolu
> Članak:

Srpski teniser Viktor Troicki poražen je od Davida Gofana iz Belgije sa 2:1 (4:6, 6:3, 6:4), u prvom kolu turnira u Indijan Velsu.
Troicki je Davida Gofana dobio nedavno u Dejvis kupu, a Belgijanac je trenutno 54. na ATP listi (najbolji plasman mu je 42. mesto).
Ove godine je u veoma lošoj formi – dobio je jedino Ebdena u Brizbejnu na početku sezone i Pašanskog u Dejvis kupu, a ima sedam poraza.
Od srpskih tenisera na teren će i Bojana Jovanovski, koja se sastaje sa Garbinjom Mugurusom iz Španije. Ana Ivanović će u drugom kolu igrati protiv Amerikanke Tejlor Tauzend, koja je pobedila Luciju Hradečku iz Češke sa 2:1 Janko Tipsarević čeka rivala, to će biti pobednik meča Gulbis - Lopes. Tereni na Indijan Velsu nisu pokriveni kamerama u prvom kolu, te zato nema televizijskog prenosa. U prva tri gema nije bilo previše neizvesnosti i oba tenisera su bila sigurna na svoj servis. Gofan imao brejk šansu u narednom, odmah je iskoristio i poveo 3:1. Troicki je malo popravio servis, a nakon toga lako uspeo da vrati brejk u sedmom gemu za 4:3. U nastavku je spasio dve brejk lopte, to mu je donelo samopouzdanje, osvajao je dosta poena nakon prvog servisa, pa je stigao do izjednačenja (4:4), a zatim i do preokreta. Još jednom je oduzeo servis protivniku i servirao za prvi set, koji je dobio nakon 36 minuta igre. U nastavku nije bilo neizvesnosti, tako da u prva četiri gema nije viđen nijedan brejk. Međutim Belgijanac ipak oduzima servis Troickom i ubrzo nakon toga dolazi u priliku da servira za izjednačenje u setovima. Troicki je imao brejk loptu koju nije iskoristio, pa je drugi set pripao Gofanu posle sat i deset minuta igre. Odlučujući set sličan kao drugi, Gofan je održavao brejk prednosti, pa je Troicki servirao za ostanak u meču. Srpski teniser je bio siguran u tom gemu, u narednom nije imao rešenja za servis protivnika, nije osvojio nijedan poen i posle skoro dva sata igre završio učešće na ovom turniru.
