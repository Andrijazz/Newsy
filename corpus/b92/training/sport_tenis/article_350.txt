> Izvor: B92
> Datum: utorak 26.02.2013.  
> Rubrika: sport_tenis
> Naslov: Lajović mučio Anduhara 150 minuta
> Članak:

Mladi srpski teniser Dušan Lajović nije uspeo da napravi veliko iznenađenje i kao kvalifikant se plasira u osminu finala ATP turnira u Akapulku.
Bolji od Lajovića u prvoj rundi u Meksiku bio je Španac Pablo Anduhar, ali tek posle preokreta nakon dva i po sata borbe za 3:6, 7:5, 6:2.
Prvi nosilac u Akapulku je Španac David Ferer, a među favoritima su još Rafael Nadal, Nikolas Almagro, Stanislas Vavringa, Jirgen Melcer.
Lajović je sjajno počeo meč i sa dva brejka poveo 4:0, te još jednim dobio prvi set 6:3. Duel je prelomljen u drugom setu, Lajović je uspeo da vrati brejk za 5:5, ali je Španac odmah napravio novi i izjednačio sa 7:5. U trećem setu Lajović nije imao snage protiv mnogo iskusnijeg rivala, Andugar je sa dva brejka lako stigao do 6:2 i pobede.
