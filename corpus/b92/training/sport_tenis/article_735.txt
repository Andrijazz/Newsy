> Izvor: B92
> Datum: sreda 19.06.2013.  
> Rubrika: sport_tenis
> Naslov: Vimbldon bez Venus Vilijams
> Članak:

Petostruka pobednica Vimbldona Venus Vilijams neće učestvovati na ovogodišnjem turniru zbog povrede leđa.
33-godišnja Amerikanka saopštila je da je veoma razočarana jer obožava da igra u Londonu.
„Međutim, neophodan je period oporavka kako bi se moja leđa oporavila. Radujem se brzom povratku na teren, moj plan je da se vratim 8. jula u Vašingtonu.“
Venus je leđa povredila u aprilu i zbog toga nije nastupala na turniru u Madridu. Vratila se na teren u Rimu, ali je već na startu izgubila od Lore Robson. Na Rolan Garosu izgubila je posle 3 sata i 20 minuta od Ursule Radvanjske. Poslednji trofej na Vimbldonu osvojila je 2008. godine.
