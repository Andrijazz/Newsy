> Izvor: B92
> Datum: četvrtak 2.05.2013.  
> Rubrika: sport_tenis
> Naslov: Poraz Troickog i Dluhija u Minhenu
> Članak:

Srpski teniser Viktor Troicki i njegov partner u dublu Čeh Lukaš Dluhi nisu uspeli da se plasiraju u polufinale turnira u Minhenu.
Oni su izgubili od američko-kiparskog para Erika Butorca i Markosa Bagdatisa sa 4:6, 6:3, 12:10.
Butorac i Bagdatis će u polufinalu igrati protiv pobednika duela drugih nosilaca Austrijanca Jirgena Melcera i Indijca Leandera Paesa i Kolumbijaca Huana Sebastijana Kabala i Roberta Faraha.
Srpsko-češki par je brejkom u petom gemu prvog seta poveo sa 3:2, nakon čega je prednost sačuvao do kraja i poveo u meču. U četvrtom gemu drugog seta Butorac i Bagdatis su uspeli da oduzmu servis protivnicima, poveli sa 4:1, a zatim i ubrzo izjednačili na 1:1 u setovima. Američko-kiparski dubl bio je bolji u trećem setu, osvojio ga je sa 12:10 i za sat i 10 minuta igre izborio plasman u polufinale.
