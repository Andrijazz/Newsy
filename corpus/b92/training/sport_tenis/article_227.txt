> Izvor: B92
> Datum: ponedeljak 11.02.2013.  
> Rubrika: sport_tenis
> Naslov: Doha: Ana ekspresno do drugog kola
> Članak:

Srpska teniserka Ana Ivanović plasirala se u drugo kolo WTA turnira u Dohi, pošto je deklasirala Tamiru Pašek iz Austrije sa 6:1, 6:2.
Meč je trajao 66 minuta, Ivanovićeva je bila superiorna i prilično lako je savladala 26. teniserku seta.
Ana će se u drugom kolu turnira u Kataru sastati sa Rumunkom Simonom Halep, koja je bila još ubedljivija u duelu sa Olgom Govorcovom – 6:1, 6:0.
Halepova ima 21 godinu, a najbolji rang imala je sredinom prošle godine, kada je bila 37. na WTA listi. Na Gren slem turnirima samo jednom je došla do trećeg kola (Australijan open, 2011), a u karijeri je izgubila tri WTA finala (Fes 2010. i 2011, Brisel 2012). Turnir u Dohi igra se za nagradni fond od 2.3 miliona dolara, a prva nositeljka je Viktorija Azarenka.
