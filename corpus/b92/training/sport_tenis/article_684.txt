> Izvor: B92
> Datum: četvrtak 13.06.2013.  
> Rubrika: sport_tenis
> Naslov: Kvins: Endi Mari se vratio pobedom
> Članak:

Britanski teniser Endi Mari pobedio je Nikolu Maua u Kvinsu, u svom prvom meču posle višenedeljne pauze zbog povrede leđa.
Mari je Francuza savladao sa 6:3, 7:6 i plasirao se u treću rundu ATP turnira u londonskom Kvinsu.
Britanac je propustio Rolan Garos zbog problema sa leđima, ali je u meču sa Mauom, koji ga je pobedio na istom mestu pre 12 meseci, pokazao da se potpuno oporavio.
"Bio je težak početak, pogodio je nekoliko sjajnih voleja. Posebno mi je otežao posao u drugom setu. Teško je ući u ritam sa silnim prekidima (zbog kiše). Nadam se da me je ovaj meč dobro zagrejao za nastavak turnira. U svakom slučaju, dobro se osećam, zadovoljam sam igrom", rekao je Mari. Rival u narednoj rundi biće mu Mario Matošević, koji je prošao zahvaljujući predaji Majkla Ljodre. Britanac i Australijanac će igrati već u večernjim satima. Pobedu u četvrtak zabeležio je i Žo-Vilfred Conga, u tri seta protiv Eduara Rože-Vaselina (6:3, 6:7, 7:3). Francuz je posle nekoliko sati pauze ponovo izašao na teren i igrač protiv Holanđanina Igora Sijslinga. Ubedljiv je bio Huan Martin del Potro koji je prepustio samo tri gema Evansu. Dalje su prošli još Lejton Hjuit i Marin Čilić. Australijanac je iznenadio Sema Kverija sa 5:7, 6:3, 6:4, dok je Hrvat pobedio Felisijana Lopesa sa 4:6, 7:6, 7:5. Del Porto i Hjuit će biti rivali u četvrtfinalu, dok će Čilić igrati protiv Tomaša Berdiha.
