> Izvor: B92
> Datum: nedelja 21.04.2013.  
> Rubrika: sport_tenis
> Naslov: Cibulkova: Srbi veoma neprijatni
> Članak:

Slovačka teniserka Dominika Cibulkova prisetila se meča prvog kola Svetske grupe FED kupa u Nišu i istakla da su navijači u Srbiji veoma neprijatni.
Slovačka je u februaru sa 3-2 pobedila Srbiju, a Cibulkova je zbog povrede bila primorana da preda meč Vesni Dolonc pri vođstvu 6:4, 5:4.
"To je bila najgora stvar, vodila sam sa 6:4, 5:3 i ležala od bolova i grčeva na zemlji. Atmosfera u publici je bila veoma neprijatna, ali uspele smo da pobedimo i to nam je predstavljalo satisfakciju", rekla je Cibulkova za zvanični sajt FED kupa. Reprezentacija Slovačke nalazi se blizu plasmana u finale Svetske grupe FED kupa, pošto posle prvog dana takmičenja vodi sa 2:0 protiv Rusije.
