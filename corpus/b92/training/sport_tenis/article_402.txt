> Izvor: B92
> Datum: sreda 6.03.2013.  
> Rubrika: sport_tenis
> Naslov: Sampras: Danas svi igraju isto
> Članak:

Legenda tenisa Pit Sampras izjavio je da danas svi igraju tenis na isti način, ali da su prva četvorica mnogo bolji od ostalih.
’Pistol Pit’ je dodao da su danas teniseri fizički i mentalno snažniji nego u vreme kada je on igrao.
„U moje vreme ste imali više Gren slem šampiona, danas dominiraju prva trojica ili četvorica. Danas praktično svi igraju isti tenis. Tu su četiri momka koji su fizički i mentalno snažniji od ostalih, bolje se kreću..."
"Kako neko može da pobedi Novaka ako ostane na osnovnoj liniji? To se neće dogoditi. Poptuno je logično što oni dominiraju, oni su jednostavno mnogo bolji od ostalih u rađenju istih stvari", rekao je Sampras. Amerikanac grčkog porekla je dodao i da su teniseri danas bolji nego što su bili pre deset gdina. "Momak koji je danas 50. na svetu je bolji od momka koji je bio 50. pre deset godina. Svi su postali bolji, veći i jači. I moja i ova sad generacija tenisera su vrhunske. Ja sam jedan dan morao da iggram protiv Agasija koji igra agresivno sa osnovne linije, a onda sledeći dan protiv Bekera koji igra servis i volej igru", dodao je osvajač 14 Gren slemova.
