> Izvor: B92
> Datum: nedelja 14.07.2013.  
> Rubrika: sport_tenis
> Naslov: Berloku titula u Boštadu
> Članak:

Argentinac Karlos Berlok osvojio je ATP turnir u švedskom gradu Boštadu.
Berlok je posle nešto više od sat i po borbe savladao Šoanca Fernanda Verdaska u dva seta, sa 7:5, 6:1.
Argentinac je mnogo bolje servirao od rivala i zasluženo stigao do prvog ATP trofeja u karijeri. Berlok je inače deveti teniser stariji od 30 godina koji je osvojio titulu u 2013. godini.
Španac je izgubio svoje 13 od 18 finala u karijeri, a prvi put se od marta 2012. borio za neki trofej. Berlok je zaradio 78.000 dolara i 250 ATP poena, dok je Verdasko bogatiji za 41.000 dolara i 150 poena.
