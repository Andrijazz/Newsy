> Izvor: B92
> Datum: sreda 19.06.2013.  
> Rubrika: sport_tenis
> Naslov: Ivanišević: Đoković osvaja Vimbldon
> Članak:

Osvajač Vimbldona iz 2001. godine Goran Ivanišević kaže da je Novak Đoković najveći favorit za osvajanje titule na terenima Ol Ingland Klaba.
“Prema mojoj prognozi, Đoković će osvojiti trofej na Vimbldonu, a drugi favorit mi je Mari. Novak je prvi igrač sveta, razočaran je porazom od Nadala jer je imao šansu u petom setu i mislim da će zato biti motivisaniji da osvoji Vimbldon. Prošle godine nije dobro odigrao protiv Federera. Uz to, podloga mu odgovara jer je brža, a odgovara mu i visina odskoka loptice”.
"Federer mora da odigra dobro - bio je loš na Rolan Garosu, nije bio maksimalno spreman. Ali u London dolazi kao branilac titule i ne želi glupo da izgubi od bilo koga. Biće ga teško pobediti, naročito u drugoj nedelji turnira. Trijumfovao je i u Haleu, tako da na Vimbldonu neće lako predate trofej", rekao je Ivanišević. Hrvatski teniser tri puta je gubio u finalu Vimbldona (1992, 1994, 1998) pre nego što je konačno osvojio titulu 2001. godine. Tada je u finalu pobedio Patrika Raftera, a na turnir je došao zahvaljujući  organizatora. Pat Keš, osvajač Vimbldona 1987. godine, izjavio je da Endi Mari može da slavi na terenima Ol Ingland Klaba, ali da će mu biti potrebno i malo sreće. Vimbldon počinje 24. juna, a najzanimljivije mečeve moći ćete da gledate na TV B92 u direktnim prenosima.
