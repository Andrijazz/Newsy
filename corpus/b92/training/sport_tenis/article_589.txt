> Izvor: B92
> Datum: nedelja 28.04.2013.  
> Rubrika: sport_tenis
> Naslov: Karlović ipak ima meningitis
> Članak:

Sestra tenisera Iva Karlovića dementovala je da je njen brat imao moždani udar, reč je ipak o virusnom meningitisu.
"Ivo nije imao moždani udar, kao što su prenijeli neki portali, nego ima virusni meningitis. Molimo za privatnost tokom procesa njegova oporavka. Zahvaljujemo svima na podršci i dobrim željama“, rekla je Karlovićeva sestra Ana.
"Američki zdravstveni sistem je nešto drugačiji od našeg. Lekari će retko davati prognoze, a posebno ih neće davati u javnosti. I nama kao porodici nije u ovoj situaciji lako. Nije nam jednostavno, radi se o teškom zdravstvenom stanju i zato vas molim da nas razumete", dodala je Ana. Karlović ima 34 godine i trenutno je 95. na ATP listi, a najbolji plasman bila mu je 14. pozicija u avgustu 2008. godine. Tokom karijere osvojio je četiri titule. Sa reprezentacijom Hrvatske osvojio je i Dejvis kup
