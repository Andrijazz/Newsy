> Izvor: B92
> Datum: ponedeljak 10.06.2013.  
> Rubrika: sport_tenis
> Naslov: Teniser suspendovan zbog klađenja
> Članak:

Holandski teniser Janik Ebinghaus suspendovan je na šest neseci zbog klađenja i kažnjen sa 10.000 dolara.
Međunarodna teniska federacija (ITF) saopštila je da je 23-godišnji Ebinghaus priznao 67 prekršaja u periodu od maja 2012. do februara 2013. godine.
Ebinghaus trenutno zauzima 1.158 mesto na ATP listi i nikada u karijeri nije bio ispod 1000. mesta.
ITF je navela da će Ebinghausu izreći tri meseca uslovno, od ukupne kazne, ukoliko ubuduće ne bude kršio pravilnik o kladjenju i ako bude pohađao antikorupcijski kurs. Teniska pravila zabranjuju igračima klađenje na mečeve.
