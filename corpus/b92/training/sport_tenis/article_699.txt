> Izvor: B92
> Datum: subota 15.06.2013.  
> Rubrika: sport_tenis
> Naslov: Istborn: Bozoljac bez glavnog žreba
> Članak:

Srpski teniser Ilija Bozoljac nije uspeo da izbori plasman u glavni žreb turnira u Istbornu, pošto je poražen u prvom kolu kvalifikacija.
Bozoljac je predao meč na startu kvalifikacija Australijancu Markosu Danijelu.
27-godišnji srpski teniser je Danijelu predao meč posle tačno 100 minuta igre, pri rezultatu 2:6, 7:6 (8:6), 3:0 za australijskog tenisera.
Turnir u Istbornu igra se za nagradni fond od 526.060 evra, a na njemu će od srpskih tenisera učestvovati Viktor Troicki. Njegov protivnik u prvom kolu biće Martin Kližan iz Slovačke. U konkurenciji teniserki, boje Srbije braniće Ana Ivanović i Bojana Jovanovski i obema će protivnice biti Ruskinje. Ana će u prvom kolu igrati sa Jelenom Vesninom, a Bojana sa Marijom Kirilenko.
