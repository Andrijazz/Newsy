> Izvor: B92
> Datum: petak 4.01.2013.  
> Rubrika: sport_tenis
> Naslov: Brizbejn: Mari u polufinalu
> Članak:

Britanac Endi Mari plasirao se u polufinale ATP turnira u Brizbejnu (Australija) pošto je savladao uzbekistanskog tenisera Denisa Istomina sa 6-4, 7-6 (7-3).
Protivnik Mariju u polufinalu biće Japanac Kei Nišikori koji je pobedio prošlogodišnjeg finalistu Brizbejna, Aleksandra Dolgopolova iz Ukrajine sa 6-4, 7-6 (7-3).
U drugom polufinalu sastaće se Kipranin Markos Bagdatis i Grigor Dimitrov iz Bugarske.
Bagdatis je u četvrtfinalu savladao Francuza Žila Simona sa 6-3, 6-4, dok je Dimitrov bio bolji od Jirgena Melcera iz Austrije: 6-3, 6-2. Nagradni fond u Brizbejnu iznosi milion i 436.630 dolara.
