> Izvor: B92
> Datum: subota 12.01.2013.  
> Rubrika: sport_tenis
> Naslov: Fereru četvrta titula u Oklendu
> Članak:

Španski teniser David Ferer došao je do 19. titule u karijeri, trijumfom u finalu u Oklendu nad Nemcem Filipom Kolšrajberom.
Ferer je do četvrte titule na Novom Zelandu došao sa 7:6 (7:5), 6:1, posle jednog sata i 19 minuta igre.
Špancu je to, inače, treći uzastopni trijumf u Oklendu, a četvrtom titulom je izjednačio rekord koji je postavio Australijanac Roj Emerson.
Ferer je prvu titulu u Oklendu osvojio 2007. godine, a potom je na turniru slavio 2011, 2012. i ove godine. Emersonu je to pošlo za rukom 1960, 1965, 1966. i 1967. godine. Turnir u Oklendu igran je za nagradni fond od 433.400 dolara.
