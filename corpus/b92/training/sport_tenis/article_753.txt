> Izvor: B92
> Datum: utorak 9.07.2013.  
> Rubrika: sport_tenis
> Naslov: Troicki u drugom kolu Bostada
> Članak:

Srpski teniser Viktor Troicki je u prvom kolu pobedio Brazilca Žoaoa Souzu sa 2:0 (6:4, 6:2) i plasirao se u drugo kolo turnira u švedskom Bostadu.
Trocki, koji je šesti nosilac na turniru, nije se mnogo pomučio da savlada Souzu, a meč je trajao nešto više od sat vremena.
Viktor Troicki je u prvom setu jednom uspeo da oduzme servis Brazilcu, dok je sredinom drugog seta dvaput uspeo da napravi brejk Souzi, pa je tako izborio plasman u drugo kolo tirnira.
Treći reket Srbije u drugom kolu sastaće s boljim iz duela izmedju Argentinca Dijega Sebastijana Švarcmena i Holanđanina Tima de Bakera.
