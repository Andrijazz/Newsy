> Izvor: B92
> Datum: utorak 26.03.2013.  
> Rubrika: sport_tenis
> Naslov: Kveri, Izner i braća Brajan na Srbe
> Članak:

Selektor američkih tenisera Džim Kurijer odredio je sastav koji će se suprotstaviti Srbiji u četvrtfinalu Dejvis kupa.
Amerikance će predstavljati Sem Kveri, Džon Izner i najbolji dubl na svetu, braća Bob i Majk Brajan.
Kveri je trenutno najbolje rangirani američki teniser na Turu, pošto zauzima 20 poziciju, dok je Izner tri pozicije lošije plasiran od njega.
Duel reprezentacija SAD i Srbije na programu je od 5. do 7. aprila u "Tako Bel areni", u Bojsiju. Očekuje nas velika borba s najtrofejnijom nacijom u Dejvis kupu, ali nema sumnje da će Novak i drugovi uraditi sve kako bi se plasirali u polufinale.
