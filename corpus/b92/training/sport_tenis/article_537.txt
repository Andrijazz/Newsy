> Izvor: B92
> Datum: petak 19.04.2013.  
> Rubrika: sport_tenis
> Naslov: Janko neće predah, igra u Bukureštu
> Članak:

Iako je najavio malu pauzu, Janko Tipsarević vratiće se na teren već sledeće nedelja na turniru iz Serije 250 u Bukureštu (410.200 evra).
"Osećam se fizički spreman i željan mečeva. Posle dva dana razmišljanja, odlučio sam da prihvatim vajld-kard za ovogodišnji turnir u Bukureštu, koji počinje sledeće nedelje. Hvala organizatorima na ukazanom poverenju”, napisao je Janko na svom profilu na društvenoj mreži Fejsbuk.
Tipsarević je na početku godine osvojio trofej u Čenaju, na Australijan openu došao je do osmine finala, a onda je na četiri uzastopna turnira izgubio prvi meč koji je igrao - u Monpeljeu, Marseju, Dubaiju i Indijan Velsu. Pre razočaranja u Monte Karlu, Janko je stigao do četvrtog kola u Majamiju.
