> Izvor: B92
> Datum: sreda 6.02.2013.  
> Rubrika: sport_tenis
> Naslov: Venus povređena, ne igra u Dohi
> Članak:

Američka teniserka Venus Vilijams povukla se sa turnira u Dohi zbog povrede leđa.
Vilijamsova je pogoršala povredu na Australijan openu, zbog čega je propustila turnir u Parizu krajem januara. Takođe, 23. teniserka sveta propustiće i meč SAD u FED kupu protiv Italije.
Nju će u žrebu na turniru u Dohi zameniti Čehinja Andrea Hlavačkova.
Najavljeno je da će na turniru, izmedju ostalih, učestvovati prva teniserka sveta, Beloruskinja Viktorija Azarenka, Ruskinja Marija Šarapova, Serena Vilijams iz SAD, kao i tri srpske teniserke, Ana Ivanović, Jelena Janković i Bojana Jovanovski. Medju rezervama nalazi se i srpska teniserka Vesna Dolonc. Takmičenje na turniru u Dohi počinje 11. februara.
