> Izvor: B92
> Datum: petak 5.07.2013.  
> Rubrika: sport_tenis
> Naslov: Ana se razišla sa trenerom Sirsom
> Članak:

Srpska teniserka Ana Ivanović i njen dosadašnji trener Najdžel Sirs prekinuli su saradnju.
"Htela bih da se zahvalim Najdželu na njegovoj predanosti i profesionalizmu. Uživala sam u radu sa njim," rekla je Ana.
Britanac je Anin trener postao posle Vimbldona 2011. godine, a pod njegovim vođstvom Ivanovićeva je samo jednom ispala pre trećeg kola na Gren slem turnirima – bilo je to sada na Vimbldonu, kada je poražena u drugoj rundi od Eženi Bušar.
Takođe, Ana se sa Sirsom plasirala u prvo četvrtfinale nekog GS turnira još od titule na Rolan Garosu 2008. godine. To joj je pošlo za rukom na prošlogodišnjem US openu. Ivanovićeva nije osvojila trofej još od novembra 2011. godine, a ukupno u karijeri ima 11 titula.
