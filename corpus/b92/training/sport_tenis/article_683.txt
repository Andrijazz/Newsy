> Izvor: B92
> Datum: četvrtak 13.06.2013.  
> Rubrika: sport_tenis
> Naslov: Jovanovski – očaj, sjaj, katastrofa
> Članak:

Srpska teniserka Bojana Jovanovski ubedljivo je poražena u osmini finala WTA turnira u Birmingemu.
Jovanovski je odigrala od očaja, preko sjaja do katastrofe, a bolja od nje bila je treća nositeljaka, Sorana Kristea iz Rumunije sa 6:1, 1:6, 6:1.
Rumunka će u četvrtfinalu igrati protiv hrvatske teniserke Done Vekic. Prvi favorit turnira je Kirsten Flipkens iz Belgije.
Nakon katastrofalnog prvog seta u kojem je tek u šestom gemu uspela da osvoji jedan gem, Jovanovski je potpuno preokrenula situaciju u drugom. Međutim, srpska teniserka je ponovo izgubila ritam, Kristea se oper razigrala i ponovo bila ubedljiva u trećem setu za konačnu pobedu. Jovanovski je u Birmingemu pobedila Euženi Bušar i Andreu Hlavačkovu.
