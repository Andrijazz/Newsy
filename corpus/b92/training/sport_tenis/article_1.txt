> Izvor: B92
> Datum: utorak 1.01.2013.  
> Rubrika: sport_tenis
> Naslov: HK: Novak i Ana u borbi za finale
> Članak:

Novak Đoković i Ana Ivanović sastaju se od 10.45 časova po srednjeevropskom vremenu sa selekcijom Australije u grupi A Hopman kupa.
Domaću selekciju u Pertu predstavljaju Bernard Tomić i Ešli Barti.
Njih dvoje su u prvom kolu savladali reprezentaciju Nemačke, dok su Đoković i Ivanovićeva bili bolji od Italije. Pobednik ovog duela će skoro sigurno obezbediti plasman u finale.
Đoković i Tomić su se do sada tri puta sastali, a najbolji teniser sveta zabeležio je sve tri pobede (Vimbldon 2011, Rim i Toronto 2012. godine). Sa druge strane, Ivanovićeva nije do sada igrala sa 16-godišnjom Ešli Barti.
