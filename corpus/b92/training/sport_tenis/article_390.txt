> Izvor: B92
> Datum: ponedeljak 4.03.2013.  
> Rubrika: sport_tenis
> Naslov: Indijan Vels Nadalu kroji raspored
> Članak:

Španski teniser Rafael Nadal planira da isproba svoje koleno na tvrdoj podlozi u Indijan Velsu i posle toga odlučiti o svom rasporedu za ostatak proleća.
Osvajač 11 Gren slem titula rekao je da ga je ohrabrio povratak posle sedam meseci pauze zbog povrede levog kolena, rekavši da je osetio da može slobodno da se kreće.

Nadal je proteklog vikenda u finalu u Akapulku dominantno pobedio svog zemljaka Davida Ferera, četvrtog tenisera na svetskoj rang listi. Špancu je to bio drugi trofej koji je osvojio posle pauze koju je zbog povrede morao da napravi od jula prošle godine. Turnir u Akapulku se, međutim, igrao na šljaci, a igranje na tvrdim terenima mnogo teže pada telu. Odgovor na to u kakvom je stanju znaće kasnije ove nedelje kada počne turnir u Kaliforniji. Masters u Indijan Velsu moći ćete da pratite od subote u direktnim prenosima na televiziji B92.
