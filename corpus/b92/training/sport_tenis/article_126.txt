> Izvor: B92
> Datum: sreda 30.01.2013.  
> Rubrika: sport_tenis
> Naslov: Ana i Morita nastavljaju u zoru
> Članak:

Ana Ivanović i Japanka Ajumi Morita nastaviće u četvrtak prekinuti meč na turniru u Pataji.
Dve teniserke duel su započele u utorak, a posle sat i 43 minuta on je prekinut zbog kiše u trećem setu, u kojem još uvek nema brejka.
Prvobitno je nastavak tog duela zakazan za sredu popodne, ali vremenski uslovi na Tajlandu nisu dozvolili da igračice izađu na teren.
Nastavak meča sada je zakazan kao prvi duel programa na glavnom terenu u četvrtak, od 10 časova po lokalno, tj. 4 ujutro po našem vremenu. Ukoliko sve bude po planu pobednica duela Ivanović - Morita igraće u podne po našem vremenu sa još jednom Japankom, veterankom Kimiko Date, u meču drugog kola.
