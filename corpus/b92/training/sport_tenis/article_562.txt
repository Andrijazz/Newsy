> Izvor: B92
> Datum: utorak 23.04.2013.  
> Rubrika: sport_tenis
> Naslov: Pašanski poražen na startu
> Članak:

Srpski teniser Boris Pašanski nije uspeo da se plasira u drugo kolo čelendžera u Sao Paulu pošto je na startu takmičenja izgubio od Čileanca Pola Kapdevila.
Pašanski je poražen sa 2:1 u setovima - 6:3, 4:6, 7:5.
Kapdevil će u nastavku turnira igrati protiv Brazilca Žulija Silve, koji je pobedio zemljaka Tijaga Alveša sa 7:6 (7:3), 6:1.
Čelendžer u Sao Paulu igra se za nagradni fond od 50.000 dolara. Pašanski trenutno zauzima 177. mesto na ATP turu, a najbolji plasman ostvario je u februaru 2006. godine, kada je bio 55.
