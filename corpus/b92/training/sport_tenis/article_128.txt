> Izvor: B92
> Datum: sreda 30.01.2013.  
> Rubrika: sport_tenis
> Naslov: Vraneš pozvao i JJ za Slovačku
> Članak:

Selektor ženske teniske reprezentacije Srbije Dejan Vraneš objavio je spisak igračica za duel prvog kola protiv Slovačke.
Iako je nakon prošlogodišnjeg finala bilo najava da Jelena Janković neće više igrati za reprezentaciju i ona se našla na spisku.
Pored JJ, selektor Vraneš pozvao je i Anu Ivanović, Bojanu Jovanovski i Vesnu Dolonc.
Duel 1. kola Svetske grupe Fed kupa između Srbije i Slovačke na programu je 9. i 10. februara u niškom Čairu. Selektor Slovačke Matej Liptak pozvao je Dominiku Cibulkovu, Danijelu Hantuhovu, Magdalenu Ribarikovu i Janu Čepelovu.
