> Izvor: B92
> Datum: nedelja 5.05.2013.  
> Rubrika: sport_tenis
> Naslov: Vavrinka nadigrao Ferera za trofej
> Članak:

Švajcarski teniser Stanislas Vavrinka pobedio je Davida Ferera sa 6:1, 6:4 u finalu Otvorenog prvenstva Portugala, turnira iz Serije 250.
Meč je trajao 65 minuta, a Vavrinka je zabeležio svoju četvrtu pobedu u 11 mečeva sa Špancem.
Iznenađenje je utoliko veće pošto je Ferer dobio pet od prethodnih šest njihovih duela na šljaci. To je Vavrinki četvrti trofej u karijeri, ranije je slavio u Umagu (2006), Kazablanci (2010) i Čenaju (2011), a izgubio je u još sedam finala.
Vavrinka je bio superioran tokom celog meča, potpuno je nadigrao Ferera, što na šljaci nije lako učiniti. Pre sezone Stanislas je izjavio je da mu je glavni ovogodišnji cilj osvajanje titule, a sada je taj cilj ispunio. U nedelju se igralo još jedno finale, najbolji u Minhenu bio je Tomi Has.
