> Izvor: B92
> Datum: petak 8.02.2013.  
> Rubrika: sport_tenis
> Naslov: ATP: Namešta se u Zagrebu?
> Članak:

Turnir u Zagrebu, koji se igra ove nedelje, u centru pažnje je ne zbog dobrih mečeva, već zbog sumnje u nameštanje.
Hrvatski mediji prenose da je jedan od zvaničnika Asocijacije profesionalnih tenisera (ATP) oduzeo računar Slovencu Blažu Kavčiću. Takođe se pominje i mogućnost otvaranja istrage za učešće u sumnjivim aktivnostima vezanim za klađenje.
Kavčić je, ipak, vrlo brzo pošto su se pojavile te informacije na svom Tviter profilu da je njegov računar i dalje kod njega.
Na taj slučaj se veže i incident od pre nekoliko dana, kada je Antonio Veić na konferenciji za medije posle svog meča istakao kako ne može da veruje da u dvorani sede ljudi koji navijaju protiv njega jer su se kladili. "Ovo je sramota, takve ljude treba izbaciti iz dvorane. To mi se desilo jednom na čelendžeru Mladosti. Neverovatno je da se ti kreteni pojavljuju u dvorani i navijaju protiv Hrvata. To su majmuni kojima treba zabraniti da priđu tenisu", rekao je Veić.
