> Izvor: B92
> Datum: četvrtak 23.05.2013.  
> Rubrika: sport_tenis
> Naslov: "Na Đokovića neće uticati porazi"
> Članak:

Kris Evert, sedmostruka osvajačica Rolan Garosa, kaže da je Novak Đoković veoma motivisan da osvoji titulu u Parizu ove godine.
"Javno je rekao da mu je Rolan Garos najvažniji turnir ove sezone, ta činjenica govori mnogo. Šta god da se dešavalo na prethodnim turnirima, on ima pobedu nad Nadalom ove godine. Mislim da će on izbrisati nedavne poraze i da će u Parizu biti svež“, izjavila je Kris Evert, koja sada radi za ESPN kao teniski analitičar.
"Žarko želi trofej, baš kao što ga je prošle godine želela Marija Šarapova. Mislim da će biti silno motivisan u Parizu", dodala je Amerikanka, osvajačica 18 Gren slem trofeja. Klif Drajsdejl, nekadašnji finalista US opena i teniski analitičar ESPN-a, takođe smatra da nedavni porazi u Madridu i Rimu neće uticati na Đokovića. "On je tip tenisera kojem je strano da se demorališe posle poraza. Stvari koje on govori, njegov ceo misaoni proces podseća na Andrea Agasija, koji je govorio o celom procesu u tenisu, o tome gde na terenu želi da bude, šta hoće da dostigne... Mislim da ti porazi Novaku neće naškoditi, ako ništa, daće mu više odmora. Ti porazi mogu jedino mentalno da utiču na njega, i to samo ako on kaže sebi: , ali mislim da on nije podložan toj vrsti razmišljanja", kaže Drajsdejl. Mats Vilander, osvajač sedam Gren slem titula i komentator na Evrosportu, smatra da je Đoković favorit za osvajanje Rolan Garosa. Rodžer Federer priznao je da trenutno jedino Novak ima rešenje za igru Rafaela Nadala na šljaci. A Novak, koji je u sredu proslavio 26. rođendan, dao je intervju u kojem je rekao da želi da menja lošu sliku o Srbiji u svetu. O Novakovoj formi i rezultatima pred Rolan Garos čitajte u našoj rubrici "Teme".
