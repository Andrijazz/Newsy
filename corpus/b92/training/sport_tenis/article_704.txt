> Izvor: B92
> Datum: subota 15.06.2013.  
> Rubrika: sport_tenis
> Naslov: Izvrsna igra 16-godišnje Vekićeve
> Članak:

Mlada hrvatska teniserka Dona Vekić nastavlja sa izvanrednim rezultatima na turniru u Birmingemu.
U meču koji je nekoliko puta prekidan zbog kiše, 16-godišnjakinja iz Osijeka deklasirala je treću nositeljku Soranu Kirsteu za 6:2, 6:1.
"Bilo je teško nekoliko puta se vraćati na teren, neophodno je da budeš zagrejan, koncentrisan sve vreme, što nije lako, ali mislim da sam uspela. Volim da napadam i da kontrolišem poene, mislim da moj stil igre odgovara travnatoj podlozi“, kaže Vekićeva.
Za plasman u svoje drugo WTA finale Vekićeva će igrati sa Magdalenom Ribarikovom, koja je bila jednako ubedljiva protiv Medison Kiz - 6:3, 6:0. U drugom polufinalu sastaće sa Danijela Hantuhova, koja je imala set i 1:4 zaostatak u drugom pre nego što je preokrenula i savladala Frančesku Skjavone 6:7, 6:4, 7:6, i pobednica duela Lisicki - Riski. Sabina i kvalifikantkinja iz SAD nastaviće meč koji je prekinut pri rezultatu 2:2 u trećem setu.
