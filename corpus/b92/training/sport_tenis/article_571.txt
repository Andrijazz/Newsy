> Izvor: B92
> Datum: četvrtak 25.04.2013.  
> Rubrika: sport_tenis
> Naslov: Ana bolja i od Petrove
> Članak:

Ana Ivanović pobedila Nadju Petrovu rezultatom 6:4, 6:3, u drugoj rundi Porše gran prija u Štutgartu.
Ana je pre toga na startu lakše od očekivanja pobedila Nemicu Andreu Petković.
U narednoj rundi protivnica prvog reketa Srbije biće Marija Šarapova, koja je tek posle velike borbe u tri seta pobedila Luciju Šafarovu iz Češke.
Petrova je osma nositeljka na turniru, a trenutno je jedanaesta na svetu. U karijeri dve teniserke odigrale su 13 mečeva, uz 8 pobeda za predstavnicu Srbije, a 5 za Ruskinju. Ana je dobila četiri od 5 poslednjih mečeva, uključujući i jedini prošlogodišnji okršaj, u Madridu. Petrova je počela meč bolje, a u trećem gemu napravila je prvi brejk. Na početku meča Ivanovićeva vrlo teško igra na servis protivnice, pa u prva tri njena servis-gema nije zaradila nijednu brejk-loptu. Međutim, osmi gem donosi preokret, naša teniserka je odlično uzvraćala i dobila ga bez izgubljenog poena, vrativši ravnotežu u meč, sada je 4:4. nalet 17. teniserke na planeti se nastavlja: Ana je dominirala i na svoj servis, a zatim iz prve prilike stigla do brejka, koji je označio i prvi set - 6:4. U prvom setu Petrova je servirala preciznije, ali je svaki put kada je promašila prvi servis, automatski gubila i poen. Ana kao da je odigrala dva seta - u prvoj polovini seta nesigurna, u drugoj potpuno dominantna. U drugom setu dugo se iugralo brejk za brejk, a i u tome je Ana bila uspešnija, oduzevši protivnici servis čak tri puta.
