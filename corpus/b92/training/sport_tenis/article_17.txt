> Izvor: B92
> Datum: četvrtak 3.01.2013.  
> Rubrika: sport_tenis
> Naslov: Novak: Tomiću fali iskustvo
> Članak:

Novak Đoković rekao je da Bernard Tomić mora da igra konstantnije i nakon Australijan opena.
Mladi Australijanac pobedio je svetskog broja jedan na egzibiciji na Hopman kupu, a Novak je izneo niz pohvala na račun Tomića.
„Naravno, za njega je jako važno da bude konstantan tokom cele godine.“
"On već nekoliko godina ovde u Australiji igra jako dobro, ali nakon toga ne uspeva da zadrži isti nivo. Mislim da je sve na njemu, da se što bolje prilagodin svim podlogama. Ali jedno je sigurno, on definitivno ima igru. Ima sjajan osećaj i može da igra jednako dobro i defanzivu i ofanzivu, tako da ima odličnu tranziciju. Vidim i da je fizički ojačao. Kreće se dobro za svoju visinu i ima dobar servis. Mislim da mu samo nedostaje iskustvo", rekao je prvo teniser sveta.
