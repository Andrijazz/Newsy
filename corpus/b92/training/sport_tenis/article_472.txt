> Izvor: B92
> Datum: nedelja 7.04.2013.  
> Rubrika: sport_tenis
> Naslov: Jelena nije razočarana porazom
> Članak:

Jelena Janković nije uspela da osvoji titulu u Čarlstonu, ali nije bila razočarana posle poraza od Serene Vilijams 6:3, 0:6 i 2:6.
"Imala sam sjajnu nedelju ovde u Čarlstonu. Volim da dođem ovde i uživam u svakom trenutku koji provedem na terenu, a dopadaju mi se i ove sofe", rekla je Jankovićeva.
"Čestitam Sereni, ona je veliki šampion i odigrala je odličan meč danas. Možda će sledećeg puta odigrati malo lošije", izjavila je Jelena posle meča.
"Trudila sam se da zadržim nivo igre. U prvom setu sam bila veoma blizu, osećala sam da sam mogla da povedem sa 3:0. Ona je igrala veoma dobro. U bitnim momentima. Ja sam propustila mnogo dobrih prilika. Ona je to iskoristila i dobila prvi set", rekla je Serena o igri naše teniserke.
