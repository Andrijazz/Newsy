> Izvor: B92
> Datum: subota 23.02.2013.  
> Rubrika: sport_tenis
> Naslov: RF: Svako uspeh podnosi drugačije
> Članak:

Rodžer Federer, verovatno najbolji teniser svih vremena, izjavio je da mu je bilo potrebno vreme da nauči kako da se bori sa pritiskom sportske ikone.
“Svako to podnosi drugačije. Moj uspeh je dolazi postepeno, što mi je pomoglo, mada su me oduvek smatrali velikim talentom i nekim ko može da postane svetski ‘broj jedan’. Tako da mnogima nije bilo ogromno iznenađenje kada sam postao broj jedan i osvojio Vimbldon, ali meni jeste”, kaže Švajcarac, koji u avgustu puni 32 godine.
"Malo je čudno kada treba da se borite sa statusom zvezde, crvenim tepisima, snimanjima i sa time da te ljudi odjednom prepoznaju i prate u svakodnevnom životu. To je čudno i može da ima neobične efekte u zavisnosti od toga da li vam se to dopada ili ne", dodao je Federer za Rojters, odgovarajuči na pitanje o pritisku pod kojim su profesionalni sportisti, u svetlu događa sa Oskarom Pistorijusom. Drugi teniser sveta kaže da neke zvezde beže od , a neke se potpuno užive u ulogu. "Ja sam pronašao neku sredinu. Teško je, zato što ljudi vole bajke - prvo vas bace na zemlju, pa vas podignu na presto, pa opet dole. I, naravno, što si poznatiji, to sve lepše izgleda kada vam ide dobro i sve se čini gorim kada stvari ne idu kako treba".
