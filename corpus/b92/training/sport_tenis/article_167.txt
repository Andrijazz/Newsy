> Izvor: B92
> Datum: ponedeljak 4.02.2013.  
> Rubrika: sport_tenis
> Naslov: Bozoljac i Lajović u glavnom žrebu
> Članak:

Ilija Bozoljac plasirao se u glavni žreb ATP turnira u Zagrebu, a isto to pošlo je za rukom Dušanu Lajoviću u Vinji del Mar.
Posle pobeda nad Delićem i Červenakom, Bozoljac je u poslednjem kolu kvalifikacija savladao trećeg nosioca Matea Violu iz Italije sa 3:6, 6:3, 6:2. U prvoj rundi glavnog žreba Bozoljac, trenutno 379. teniser na svetu, igraće sa Gregom Žemljom iz Slovenije, 60. igračem na svetu.
Od tri meča koje je igrao sa 26-godišnjim Žemljom Bozoljac je dobio dva - na fjučersu u BiH 2005. i u Noksvilu 2009, dok je njihov prvi duel dobio Žemlja 2004. godine na fjučersu u Srbiji. Međutim, Žemlja je  prošle sezone i nesumnjivo je favorit u predstojećem okršaju. A na krajnjem zapadu Južne Amerika Lajović je u poslednjoj rundi kvalifikacija dobio 132. igrača sveta Gastaa Elijasa sa 6:3, 7:6 (9-7). Potencijalni Lajovićevi rivali u prvoj rundi glavnog žreba jesu Gvido Pelja, Orasio Sebaljos, Paolo Lorenci i Kristijan Garin. Zanimljivo, ako žreb Lajoviću donese sudar sa Peljom, u slučaju pobede srpski teniser bi se sastao sa Rafaelom Nadalom.
