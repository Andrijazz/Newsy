> Izvor: B92
> Datum: četvrtak 7.03.2013.  
> Rubrika: sport_tenis
> Naslov: Viktor od 20h, Bojana u toku noći
> Članak:

Prvog dana turnira u Indijan Velsu na terene će izaći svoje srpskih predstavnika – Viktor Troicki i Bojana Jovanovski.
Troicki igra prvi meč na terenu sedam, od 20 časova po srednjoevropskom vremenu njegov rival biće David Gofan iz Belgije.
Jovanovski igra sa Garbinje Mugurusom iz Španije, a taj duel poslednji je po redu na terenu broj tri. Prethode mu mečevi Begu – Votson, Majer – Malis, Husarova/Čan – Kvitova/Vikmajer i Pospišil – Istomin.
Mugurusa ima 19 godina, visoka je 182 cm i trenutno je 95. na WTA listi, što je dva mesta lošije od njenog najboljeg plasmana u karijeri. Osvojila je sedam ITF titula, a nedavno je u Florijanopolisu oduzela set Venus Vilijams. Troicki je Davida Gofana dobio nedavno u Dejvis kupu, a Belgijanac je trenutno 54. na ATP listi (najbolji plasman mu je 42. mesto). Ove godine je u veoma lošoj formi - dobio je jedino Ebdena u Brizbejnu na početku sezone i Pašanskog u Dejvis kupu, a ima sedam poraza. Protivnicu u drugom kolu dobiće i Ana Ivanović, pošto se od 20h sastaju Lucije Hradečka i Tejlor Tauzend. I Janku Tipsarević čeka rivala, to će biti pobednik meča Gulbis - Lopes.
