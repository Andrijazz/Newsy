> Izvor: B92
> Datum: četvrtak 7.03.2013.  
> Rubrika: sport_tenis
> Naslov: Jelena na Kuznjecovu u 2. kolu
> Članak:

Svetlana Kuznjecova biće protivnica Jelene Janković u drugom kolu turnira u Indijan Velsu.
Ruskinja je na startu pobedila Andreu Hlavačkovu iz Češke sa 6:3, 6:1, a Jankovićeva je kao 18. nositeljka bila slobodna u prvoj rundi.
Srpska teniserka bila je uspešna u dublu, pošto je u paru sa Mirjanom Lučić-Baroni savladala Evu Birnerovu i Dominiku Cibulkovu 6:2, 6:2. Rivalke u osmini finala biće im Katarina Srebotnik i Nadja Petrova.
U ostalim mečevima prvog kola singla Šanel Šipers iz Južne Afrike u dva seta je izbacila Kristinu Mladenović, Ksenija Pervak bila je bolje od Đie Ženg, dok je Kristina Mekhejl izbacila Cvetanu Pironkovu. Dalje su prošle i Burdet, Per, Medina Gariges, a u italijanskom dvoboju Frančeska Skjavone pobedila je Flaviju Penetu. Bojana Jovanovski u prvom kolu igra sa Garbine Mugurusom iz Španije, a Ana Ivanović u drugoj rundi čeka bolju iz meča Tauzend - Hradečka.
