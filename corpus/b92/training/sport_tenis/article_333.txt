> Izvor: B92
> Datum: ponedeljak 25.02.2013.  
> Rubrika: sport_tenis
> Naslov: Lajović prošao, sledi Anduhar
> Članak:

Srpski teniser Dušan Lajović plasirao se u glavni žreb turnira u Akapulku.
Njemu je Nemac Filip Pečner predao meč nakon što je Lajović prvi set dobio sa 6:4.
U prvom kolu kvalifikacija srpski teniser eliminisao je Astorgu, a rival u prvoj rundi glavnog žreba biće mu Španac Pablo Anduhar.
Lajović je trenutno 160. teniser na svetu - u Vinji del Mar i Buenos Ajresu uspeo je da prođe kvalifikacije, ali je oba puta izgubio u prvom kolu glavnog žreba.
