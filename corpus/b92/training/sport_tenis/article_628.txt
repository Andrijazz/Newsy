> Izvor: B92
> Datum: ponedeljak 13.05.2013.  
> Rubrika: sport_tenis
> Naslov: Odloženo suđenje Džonu Tomiću
> Članak:

Suđenje ocu australijskog tenisera Bernarda Tomića koji je optužen za fizički napad na sinovljevog sparing partnera odloženo je za oktobar.
Sud je odlučio da pomeri ročište Džonu Tomiću zbog toga što žrtva napada, Francuz Tom Drue nije mogao da otputuje u Španiju i prisustvuje suđenju.
Drueu je Tomić senior polomio nos u sukobu na ulici u Madridu 4. maja, tokom trajanja ATP turnira. On odbacuje sve optužbe tvrdeći da je tenisera udario u samoodbrani.
Madridski sud je saopštio da je Tomić slobodan da napusti Španiju, jer se očekuje da će se pojaviti na novom suđenju, čiji tačan datum neće biti naknadno određen. Ukoliko bude proglašen krivim Australijanacu preti kazna zatvora od tri meseca do tri godine. Bernard Tomić je zbog suđenja odustao od učešća na ATP turniru u Rimu, a u Madridu je izgubio već na startu od češkog veterana Radeka Stepaneka sa 2:0 u setovima. Ovo nije put da otac pravi probleme sinu. Na turniru u Majamiju Bernard je tokom meča sa Davidom Fererom zatražio od glavnog sudije da Džona udalji sa tribina.
