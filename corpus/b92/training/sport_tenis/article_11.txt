> Izvor: B92
> Datum: sreda 2.01.2013.  
> Rubrika: sport_tenis
> Naslov: Pobeda Tipsarevića, poraz Troickog
> Članak:

Janko Tipsarević plasirao se u četvrtfinale turnira u indijskom Čenaju, pošto je savladao Francuza Eduarda Rožer-Vaselana sa 6:2, 6:3 za 69 minuta igre.
Viktor Troicki imao je manje uspeha u Dohi, bolji od njega bio je Lukaš Lacko sa 6:3, 7:5 za 80 minuta igre u meču drugog kola turnira u Kataru.
Tipsarević je u oba seta napravio po dva brejka i lako je stigao do pobede. Troicki je u drugom setu nadoknadio brejk zaostatka, ali je u 12. gemu popustio i Slovak je realizovao prvu meč loptu.
Za plasman u polufinale u Čenaju Tipsarević će se boriti sa Japancem Goom Soedom, koji je dobio domaćeg igrača Amritraža sa 2-1 u setovima. Jedini dosadašnji meč Tipsarević i Soeda odigrali prošle godine baš u Čenaju, srpski teniser slavio je sa 6:1, 6:4 u polufinalu, ali je onda u finalu izgubio od Raonića. Soeda je trenutno 60. teniser sveta, ima 28 godina, a u karijeri još nema nijednu titulu.
