> Izvor: B92
> Datum: utorak 9.04.2013.  
> Rubrika: sport_tenis
> Naslov: Na Rafu pada, na Novaka kvota raste
> Članak:

Kladionica „Ledbrouks“ (Ladbrokes), jedna od najvećih na svetu, promenila je kvote i sada je Rafael Nadal ubedljivo najveći favorit za osvajanje Rolan Garosa.
Pre mesec dana kvota na pobedu Novaka Đokovića u Parizu bila je 2,38, a na Nadala 2,25. Sada, posle Nadalovog osvajanja titule u Indijan Velsu i Novakove povrede skočnog zgloba, kvota na to da će Španac osvojiti trofej jeste 1,80, a na Đokovićevu titulu je 2,75.
Nadal je sedmostruki osvajač Rolan Garosa, prvu titulu osvojio je 2005. godine, a od tada nije bio najbolji jedino 2009, kada je ispao od Robina Soderlinga. Đokoviću jedino titula sa Garosa nedostaje kako bi kompletirao  u karijeri, a prošle godine je u finalu izgubio upravo od Nadala.
