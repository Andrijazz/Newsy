> Izvor: B92
> Datum: četvrtak 30.01.2014.  
> Rubrika: sport_košarka
> Naslov: EL: Novi poraz Fenerbahčea
> Članak:

Fenerbahče Ulker nastavlja sa lošim partijama u Top 16 fazi Evrolige, zabeležili su četvrti poraz ovoga puta od Armanija u Milanu rezultatom 90:85.
Ovim porazom ekipa koju predvodi Željko Obradović zakomplikovala je sebi situaciju i stavila pod znak pitanja plasman u najboljih osam, dok je Armani zabeležio treću pobedu.
Srpski reprezentativac Nemanja Bjelica pružio je sjajnu partiju u poraženom timu, postigao je 15 poena uz pet skokova, tri asistencije, dve ukradene lopte i šest iznuđenih faulova.
Gostijući tim je odlično startovao meč, stekao prednost u prvom poluvremenu, ali je Armani preko Kurtisa Džerelsa, Kristijana Kangura i Danijela Heketa stigao do preokreta, koji je upotpunio Alesandro Đentile trojkom u samom finišu poluvremena. U nastavku su domaći stigli i do 16 poena prednosti, ali se potom aktivirao Bojan Bogdanović, te je Fener u poslednji kvartal ušao sa osam poena zaostatka. Ipak, to je bilo sve od turskog tima, koji je na kraju stigao do -5, ali nije bilo vremena i snage za potpuni preokret. Najefikasniji u redovima Armanija bio je nekadašnji plejmejker Partizana Kurtis Džerels sa 15 poena, Alesandro Đentile i Kit Lengford su ubacili po 14, a Danijel Heket 13 uz sedam skokova. Na drugoj strani Linas Klejza je postigao 22, a Emir Preldžić 12 poena uz šest skokova i četiri asistencije. Utakmici je prisustvovao i selektor reprezentacije Srbije Aleksandar Đorđević, koji je želeo da na delu vidi Nemanju Bjelicu. Grupa E, 5. koloOlimpijakos - Unikaha73:55 Armani - Fenerbahče 90:85 petak20.30 Panatinaikos - Barselona 20.45 Laboral Kuča - Anadolu Efes Tabela1.Barselona 4-0 2.Panatinaikos 3-1 3.Armani 3-2 4.Olimpijakos 3-2 5.Unikaha 2-3 6.Laboral Kuča 1-3 7.Anadolu Efes 1-3 8.Fenerbahče Ulker 1-4
