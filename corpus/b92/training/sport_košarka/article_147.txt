> Izvor: B92
> Datum: petak 10.01.2014.  
> Rubrika: sport_košarka
> Naslov: Tepić: Propustili smo veliku šansu
> Članak:

Plejmejker Partizana NIS Milenko Tepić izjavio je posle poraza od Bajerna da je njegov tim propustio veliku šansu.
“Bili su agresivniji, naročito u drugom poluvremenu, a mi smo izgubili organizaciju igre, to je bio ključ. Oni su pogodili važne trojke, Dilejni je podigao nivo igre, ali ključno je što nismo dovoljno dobro odgovorili na njihovu agresivnost. Propustili smo veliku šansu, igrali smo dobro tri četvrtine, ali nas je loša četvrta koštala meča. Ipak, ne smemo da posustanemo“, rekao je Tepić.
Košarkaši Partizana poraženi su u Minhenu od Bajerna sa 71:65 u drugom kolu Top16 faze Evrolige. Pomoćni trener Partizana Velimir Gašić rekao je da je njegova ekipa loše reagovala na grubu igru Bajerna, a trener domaćih Svetislav Pešić kaže da je njegovom timu pobedu donela dobra timska odbrana i zaustavljanje Bogdana Bogdanovića. Partizan sada ima dva poraza na startu Top16 faze Evrolige, a Bajern dve pobede. U narednom kolu crno-beli dočekuju CSKA u Areni.
