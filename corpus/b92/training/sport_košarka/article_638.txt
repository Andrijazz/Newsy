> Izvor: B92
> Datum: ponedeljak 10.02.2014.  
> Rubrika: sport_košarka
> Naslov: Ljuljov pogodak, ekstaza Madriđana
> Članak:

Real Madrid superioran je ove sezone u evropskim i domaćim okvirima, ali malo je nedostajalo da ostane bez prvog trofeja.
Igralo se finale Kupa kralja, Barselona je imala poen viška na osam sekundi do kraja, a Real je imao napad pred punom halom u Malagi.
Serhio Rodriges krenuo je na ulaz, nije imao jasnu ideju, a onda je u uglu ugledao slobodnog saigrača. Serhio Ljulj, koji je u Realu od svoje 20. godine, prihvatio je loptu i pogodio koš na 0,1 sekundu do kraja.
"Veoma smo zadovoljni, osvojili smo važan trofej. Malo je nedostajalo da nam izmakne pobeda, ali uspeli smo da izguramo. Vrlo sam srećan što sam dao pobednički koš, bio je to lep trenutak kojeg ću se uvek sećati", rekao je Ljulj.
