> Izvor: B92
> Datum: sreda 19.02.2014.  
> Rubrika: sport_košarka
> Naslov: Nedović: NIJT prekretnica karijere
> Članak:

Košarkaš Golden Stejt Voriorsa Nemanja Nedović rekao je da mu je učešće na juniorskom turniru Evrolige sa Crvenom zvezdom.
’Crveno-beli’ će od petka do nedelje ponovo biti domaćini Evroliginog kvalifikacionog turnira, a Nedović je evocirao uspomene na svoja učešća na tom prestižnom turniru.
"Dva puta sam kao član Zvezde bio učesnik Ervoliginog Najki kvalifikacionog turnira za juniore u Beogradu. To je bio najjači turnir na kom sam učestvovao do tada i jako dobro se sećam da smo kao ekipa bili veoma uzbuđeni zbog toga. Za turnir 2008. smo se pripremali dosta dugo i ambiciozno smo ušli u takmičenje. Uspeli smo da ostvarimo cilj i da se plasiramo na  u Madridu. Ostaje žal što nismo osvojili prvo mesto, ali sigurno da će taj period ostati zauvek u mom sećanju", rekao je Nedović. Nedović je otkrio da je Evroligin turnir važan za mlade igrače, kao i zanimljivu činjenicu da su ga Voriorsi zapazili baš na jednom od njih. "Nisam bio ni svestan koliko je taj turnir bio značajan za mene dok nisam došao u ekipu Golden Stejt Voriorsa. Njihov skauting tim me je zapazio baš tada u Beogradu i od tog trenutka su pratili svaki moj korak, tako da su ti turniri bili na neki način prekretnica u mojoj karijeri. Mislim da je to sjajna prilika za sve mlade igrače da skrenu pažnju evropskih i američkih skauta na sebe", naglasio je Nedović, "Turnir je veoma cenjen i siguran sam da će i ove godine prisustvovati mnogo bitni ljudi iz sveta košarke. Mladi igrači treba da daju sve od sebe da se dokažu, ne tako što će stavljati sebe ispred tima, već tako što će saigrače činiti boljima i tako što će pobeđivati. Naravno i ponašanje na terenu je jako bitno jer se u današnje vreme sve prati. Svim učesnicima bih poželeo mnogo sreće, zdravlja pa neka najbolja ekipa pobedi". Evroligin Najk kvalifikacioni turnir u Beogradu na programu je od petka do nedelje. U grupi A takmičiće se Crvena zvezda Telekom, Zemun, francuski INSEP i Budućnost Voli, dok će B grupu naći Partizan NIS, Mega Vizura, Cedevita i Canarias Basketball Academy. Utakmice će se igrati u dvoranama Basket lend i Basket siti na Čukaričkoj padini, a pobednik turnira izboriće učešće na finalnom turniru Evrolige za juniore u Milanu.
