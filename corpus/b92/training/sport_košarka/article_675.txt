> Izvor: B92
> Datum: četvrtak 13.02.2014.  
> Rubrika: sport_košarka
> Naslov: Nurkić impresionirao skaute Memfisa
> Članak:

Mladi košarkaš Cedevite Jusuf Nurkić privukao je pažnju NBA skauta, a najzainteresovaniji su Memfis Grizlisi.
Predstavnici ovog NBA tima gledali su Nurkića uživo na meču između Cedevite i španske Saragose u Zagrebu u sredu, koju je domaći tim izgubio sa 77:74.
Nurkić je to iskoristio i pokazao se u najboljem svetlu. Za svega 15 minuta na parketu postigao je 18 poena (8/11 iz igre), te po tri skoka i blokada za 20 indeksnih poena.
Nurkić ima 19 godina, igra na poziciji centra, a u Evrokupu prosečno beleži 9,1 poena uz 3,3 skoka i 1,4 blokade po utakmici. Trenutno mu stručnjaci predviđaju 36. mesto na NBA draftu ove godine.
