> Izvor: B92
> Datum: petak 17.01.2014.  
> Rubrika: sport_košarka
> Naslov: "Saša zna kako se osvajaju medalje"
> Članak:

Potpredsednik KSS Dejan Tomašević smatra da će Aleksandar Đorđević i kao selektor nastaviti da osvaja medalje sa reprezentacijom.
Funkcioner Košarkaškog saveza Srbije veruje da će proslavljeni košarkaš nacionalnom timu doneti mladost, energiju i liderski duh.
"Pre njega imali smo vrhunskog trenera, jednog od dvojice najboljih u Evropi, ali na mlađima svet ostaje. Saša je bio lider u igri, znao je kako da osvaja medalje i ne sumnjam da će to biti i na klupi". rekao je Tomašević.
Đorđevićev nekadašnji saigrač u reprezentaciji istakao je da Saletu neće biti problem to što ima manje trenerskog iskustva od bivšeg selektora Dušana Ivkovića u pokušaju da Srbiju vrati u vrh evropske i svetske košarke.
