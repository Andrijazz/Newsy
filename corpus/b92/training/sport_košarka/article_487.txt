> Izvor: B92
> Datum: subota 1.02.2014.  
> Rubrika: sport_košarka
> Naslov: Poraz Radničkog od Solnoka u Jezeru
> Članak:

Košarkaši Radničkog poraženi su kd kuće od Solnoka sa 91:82, u 19. kolu regionalne ABA lige.
Ekipa Miroslava Nikolića je razočarala nakon što je tokom nedelje zabeležila prvenac u drugoj fazi Evrokupa.
Radnički je dobro otvorio duel, dobio je prvu deonicu sa 19:14, ali je u drugoj četvrtini usledio veliki pad. Solnok je na poluvremenu vodio sa 43:32 i u nastavku je uspeo da zabeleži šestu pobedu.
Ekipi Miroslava Nikolića ovo je 12. poraz, pa su sada slabiji od Kragujevčana samo Solnok, Široki i Zadar. Sava Lešić bio je najbolji kod domaćina sa 19 poena i 7 skokova. Stefan Birčević imao je 15 poena i 10 skokova, Marko Marinović je uz 19 poena imao 5 asistencija, a Dušan Mlađan ubacio je 13 poena. Na drugoj strani, Vojvoda je bio nezaustavljiv sa 26 poena (4-6 za tri), Holidej je dodao 18, a Lorant 13 poena. Radnički u narednoj rundi gostuje Budućnosti u Podgorici.
