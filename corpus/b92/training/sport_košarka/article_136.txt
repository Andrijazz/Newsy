> Izvor: B92
> Datum: petak 10.01.2014.  
> Rubrika: sport_košarka
> Naslov: Bogdan: Nismo mogli protiv sudija
> Članak:

Košarkaš Partizana Žofre Lovernj rekao je da je njegov tim mogla da savlada Bajern da je bolje igrala odbranu i da nije dovoljno igrati poluvreme i onda stati.
Njegov saigrač Bogdan Bogdanović naglasio je da su sudije oštetile crno-bele.
"Imamo blistave trenutke, ali i potpuno glupe poraze. Da smo dobro igrali odbranu, možda bismo sada slavili. Mislim da napredujemo svakog dana, znam to, ali nije dovoljno da to pokažemo u prvih 20 minuta i onda stanemo", kaže Lovernj.
Košarkaši Partizana poraženi su u Minhenu od Bajerna sa 71:65 u drugom kolu Top16 faze Evrolige. "Igrači Bajerna su mudro iskoristili naše greške. Siguran sam da smo mogli da ih dobijemo. Ako želimo da pobedjujemo, moramo da igramo svih 40 minuta, ne 35 kao protiv Reala ili 32 kao sada. Ovaj poraz mora da nas probudi jer smo u trci za četvrtfinale", kazao je francuski košarkaš. Najefikasniji u Partizanu na duelu sa Bajernom, Bogdan Bogdanović rekao je da se njegova ekipa neće predati u nastavku Evrolige. "Nismo odgovorili na njihovu agresivnost u drugom poluvremenu, imali smo neke iznu]ene greške, brzoplete reakcije... Bitna je koš razlika i kad smo već izgubili dobro je što je to bilo samo sa šest poena, nema predaje u nastavku", rekao je Bogdanović. Prema njegovim rečima, suđenje je bilo na štetu Partizana. "Bilo je stvarno loših odluka, 100 odsto na našu štetu i nismo znali da dobijemo sudije i njih", naveo je Bogdanović. Partizan će u narednom kolu Evrolige sledećeg petka dočekati moskvoski CSKA. Pomoćni trener Partizana Velimir Gašić rekao je da je njegova ekipa loše reagovala na grubu igru Bajerna, a trener domaćih Svetislav Pešić kaže da je njegovom timu pobedu donela dobra timska odbrana i zaustavljanje Bogdana Bogdanovića.
