> Izvor: B92
> Datum: subota 1.02.2014.  
> Rubrika: sport_košarka
> Naslov: Vidmar aut, Obradović bez centra
> Članak:

Željko Obradović ima sve više problema u Fenerbahčeu, ne može nikoga da pobedi u Top 16 EL, a ostao je i bez centara.
Nakon Luke Žorića Fener je ostao i bez Gašpera Vidmara, tako da će turski tim narednih dana morati da pronađe ekspresno rešenje.
Žorić će pauzirati 2-4 nedelje zbog povrede kolena, dok su Vidmaru pokidani ukršteni ligamenti kolena.
Fenerbahče je sezonu u Evroligi počeo sa šest pobeda i najavio borbu za titulu, ali je u međuvremenu doživeo šest poraza u osam mečeva, od čega četiri u pet kola u Top 16, čime je ugrozio plasman u plej-of.
