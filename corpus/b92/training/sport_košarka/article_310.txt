> Izvor: B92
> Datum: sreda 22.01.2014.  
> Rubrika: sport_košarka
> Naslov: Bogdanović: Za nas nema granica
> Članak:

Košarkaš Partizana Bogdan Bogdanović izabran je za zvezdu u usponu Evrolige. Istovremeno je na zvaničnom sajtu elitnog takmičenja objavljen njegov intervju.
Bogdanović je u tom intervjuu pričao o prošlonedeljnoj pobedi nad CSKA, koliko je na ’crno-bele’ uticao poraz od Moskovljana u grupnoj fazi, ali i tome kakav je osećaj nositi dres šampiona Srbije.
Partizan je prošle nedelje pobedio CSKA sa 73:72 i tako došao do prve pobede u drugoj fazi Evrolige, a junak trijumfa bio je upravo Bogdanović. "Naravno da je to bila važna pobeda i mnogo je značila za timski duh i atmosferu u ekipi. Ali, kada prođete u Top16 fazu, ne smete da tražite alibi, igrate za klub, ali i za svoju reputaciju. I bili smo srećni, dali smo sve od sebe i verovali smo da možemo da pobedimo", rekao je Bogdanović. U regularnom delu sezone Partizan je izgubio od CSKA sa 42 razlike, a na pitanje kakav je osećaj pobediti tim koji je . To je trenutak kada sve postaje lakše. Definitivno, posle pobede nad Fenerbahčeom u Istanbulu igrali smo dobro i u Evroligi i u ABA ligi. Bila nam je potrebna pobeda i tako smo preokrenuli sezonu u Evroligi", naglasio je Bogdanović. Mladi bek je bio junak trijumfa Partizana na CSKA, a osećaj posle tog trijumfa opisuje kao neverovatan. "Taj osećaj je nemoguće opisati, posebno kada se utakmica završi. Ne postoje reči koje bi opisali to. Tokom utakmice fokusirani ste na sam meč i to što sam ja bio najbolji neće značiti ništa ako moj tim ne pobedi. Protiv CSKA ja sam se izdvojio, Kinzi nas je vodio protiv Fenerbahčea, dok su i Lovernj i Milosavljević imali sjajne utakmice. Košarka je timski sport, kada nekome krene svi se uzdaju u njega i on vodi tim do pobede. Tako tim funkcioniše, tako se igra košarka. Ali, objasniti osećaj u tim trenucima, ako bih morao da iskoristim jednu reč, rekao bih da je bio fenomenalan, ali i to ne govori dovoljno o tome", istakao je Bogdanović. Bogdanović je na poslednjih devet utakmica imao dvocifreni učinak, a za svoje sve bolje igre kaže da su plod sjajnog rada sa trenerom i timom. "Tim i trener su mi ostavili veliki prostor za napredak. Radio sam vredno, želeo sam i pokušavao da dostignem određeni nivo, ali se nadam da ću biti sve bolji i bolji. Optimista sam i verujem da uvek mogu bolje. Ali, samopouzdanje je ključno, a kada ga ceo tim ima, lakše se dolazi do pobeda", istakao je košarkaš Partizana. Srpski košarkaš je trenutno najbolji strelac Top16 faze, a ima samo 21 godinu. "To mi mnogo znači, međutim, ako počnem da razmišljam o tim stvarima, to može da mi bude samo teret. Ne obraćam pažnju na individualnu statistiku, iako je lepo čuti taj podatak. To je nova teritorija i novo iskustvo za mene", naglasio je Bogdanović. Za sjajne rezultate koje košarkaši Partizana postižu poslednjih godina zaslužni su i navijači. "Sada igramo u Kombank areni, koja je mnogo drugačija od hale Pionir, našeg doma. Pionir je bučniji, manji i navijači se lakše organizuju oko navijanja. Ali, Arena prima veći broj ljudi, a mi imamo sjajan odnos sa našim navijačima. Znaju kada treba da pevaju glasnije, kada da nas podignu kada nam nedostaje energija. Oni čak znaju kako da stave pritisak na naše protivnike. Arena je toliko velika, a kada je puna, sjajno je okruženje za igranje", istakao je Bogdanović.
