> Izvor: B92
> Datum: subota 15.02.2014.  
> Rubrika: sport_košarka
> Naslov: Vejd ipak igra na Ol-staru
> Članak:

Bek Majami Hita Dvejn Vejd ipak će biti starter u ekipi Istoka na Ol-star meču koji se igra u Nju Orleansu u noći između nedelje i ponedeljka.
Vejd je propustio utakmicu Majamija sa Golden Stejtom u sredu zbog problema sa nervima leve noge. Bez obzira na to izjavio je da će igrati.
“Igraću, ali je pitanje koliko, Rekao sam Vogelu da ću se malo zabaviti na terenu, a zatim ću sesti na klupu”, izjavio je 32-godišnji Vejd.
Vejdu će ovo biti deseti nastup na Ol-Star meču, na kome redovno igra od 2005. godine. U timu Istoka će pored njega nastupiti Kajri Irving, Lebron Džejms, Pol Džordž, Karmelo Entoni, Žoakim Noa, Roj Hibert, Kris Boš, Pol Milsap, Džo Džonson, Džon Vol i Demar Derouzan. Za tim Zapada nastupiće Stef Kari, Džejms Harden, Kevin Durent, Blejk Grifin, Kevin Lav, Dvajt Hauard, Lamarkus Oldridž, Dirk Novicki, Kris Pol, Toni Parker, Demijan Lilard i Entoni Dejvis. Duel Istočne i Zapadne konferencije zakazan je za noć između nedelje i ponedeljka, od 2.00 posle ponoći.
