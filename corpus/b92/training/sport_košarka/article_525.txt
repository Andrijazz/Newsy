> Izvor: B92
> Datum: ponedeljak 3.02.2014.  
> Rubrika: sport_košarka
> Naslov: EP: BiH sa VB, CG sa Izraelom
> Članak:

Održan je žreb za drugu rundu kvalifikacija za Evropsko prvenstvo u košarci 2015. godine, a selekcija BiH nalazi se u A grupi sa Velikom Britanijom i Islandom.
Reprezentacija Crne Gore za rivale će imati Izrael, Bugarsku i Holandiju, dok će se Makedonija za prolaz na EP boriti sa Belgijom, Belorusijom i Danskom.
Ukupno 26 ekipa raspoređeno je u pet grupa po četiri tima, kao i dve grupe po tri. Sedam pobednika grupa i šest najboljih drugoplasiranih plasiraće se u završnu rundu kvalifikacija.
Grupa A: Bosna i Hercegovina, Velika Britanija, Island Grupa B: Crna Gora, Izrael, Bugarska, Holandija. Grupa C: Nemačka, Poljska, Austrija, Luksemburg Grupa D: Belgija, Makedonija, Belorusija, Danska Grupa E: Češka, Gruzija, Portugal, Mađarska Grupa F: Letonija, Švedska, Slovačka, Rumunija Grupa G: Italija, Rusija, Švajcarska Sve utakmica druge runde kvalifikacija na programu su u periodu od 10. do 27. avgusta. Jedanaest ekipa već je obezbedilo plasman na Evrobasket 2015, a to su Srbija, Francuska, Litvanija, Španija, Hrvatska, Slovenija, Ukrajina, Estonija, Finska, Grčka i Turska.
