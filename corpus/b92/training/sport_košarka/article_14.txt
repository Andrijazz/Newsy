> Izvor: B92
> Datum: četvrtak 2.01.2014.  
> Rubrika: sport_košarka
> Naslov: EL: Real mašina, poraz Partizana
> Članak:

Košarkaši Partizana izgubili su od madridskog Reala u Kombank areni sa 80:64 u prvom kolu Top 16 faze Evrolige.
Ključnu prednost gosti su stekli u prvoj deonici, kada su zahvaljujući triju Mirotić-Fernandes-Burusis vodili sa 29:17.
Partizan nije odustajao, nošen izvanrednom podrškom sa tribina, došao je i do četiri poena zaostatka, ali nikako nije uspevao potpuno da se vrati u igru. Ni Real dugo nije prelomio meč,
Partizan se držao do sredine poslednjeg perioda, ali tada su vezane trojke ubacili Darden i Fernandes, da bi posle koša Slotera bilo +16 (73:57). Najefikasniji kod Partizana bio je Tarens Kinzi sa 17 poena (6-12 iz igre, 3sk), Bogdan Bogdanović ubacio je 15 poena (4-12 iz igre), a Žofre Lovernj imao je 13 poena (4-14 iz igre), 13 skokova i 5 izgubljenih lopti. Crno-beli su bili bez trenera Duška Vujoševića, koji je u bolnici zbog zdravstvenih problema, a navijači su mu nekoliko puta pružili podršku skandiranjem.  klub i dalje je neporažen ove sezone, a ovo mu je bila 17. pobeda u 19 okršaja sa Partizanom. U sledećem kolu Partizan gostuje Bajernu u Minhenu devetog januara, dok Real dan kasnije dočekuje Galatasaraj. F grupa, prvo kolo:Partizan NIS - Real Madrid 64:80 Galatasaraj - Makabi 90:84 petak: 14h Lokomotiva Kubanj - CSKA 18.45h Žalgiris - Bajern
Sve karte za meč su rasprodate, očekuje se puna dvorana, a u njoj se već nalaze bivši selektor reprezentacije Srbije Dušan Ivković, olimpijska šampionka Milica Mandić, bivši trener Partizana Vlada Jovanović... Na početku meča navijači crno-belih pružili su podršku treneru Dušku Vujošević, koji zbog zdravstvenih problema ne može da vodi meč. Atmosfera u Areni bila je fantastična, ali to nije mnogo uticalo na Realove igrače, pre svih na Mirotića, koji je ubacio sedam poena u prvih pet minuta. I Partizan je igrao hrabro u napadu, Bogdanović i Milosavljević bili su precizni sa distance, a Kinzi je dodatno raspalio atmosferu prikucavanjem i smanjio je na 13:9.
Kod gostiju igrači kao da su igrali na smenu - štafetu od Mirotića preuzeo je Fernandes, a zatim i Burusis, posle čijih poena je Real poveo 26:17, a Rejes pogađa trojku u poslednjoj sekundi 29:17 na kraju prve četvrtine. Partizan je zonom 1-3-1 sveo Real na samo tri poena u prva tri i po minuta druge četvrtine, Kinzij je igrao sjajno i dogurao je do 12 poena, a posle lepog prodora Bogdanovića domaći su prišli na -8 (32:24). Crno-beli su bili u naletu, posle minijature Lovernja i njegovih pet poena Partizan je prišao na -4, ali je Real najviše zahvaljujući Rodrigesu na poluvremenu vodio 47:39.
Na početku drugog poluvremena obe ekipe imale su problema u napadu, nepuna četiri minuta nismo videli koš iz igre, sve dok Bogdanović nije popravio svoj promašaj. Na drugoj strani je Burusis pogodio dva bacanja i Real je vodio 49:41. Milutinov je pogodio levi poluhorog, a posle njegovih bacanja Partizan je prišao na šest poena zaostatka. Ipak, crno-beli nisu uspevali da naprave ključni korak kojim bi se vratili u meč - Fernandes je vezao četiri poena, pa je Real pred poslednji dvominutni odmor imao +9 (58:49). Na početku poslednje deonice gledali smo scenario iz većeg dela meča - Real nije uspevao da prelomi meč, ali ni Partizan da se u potpunosti vrati u igru. Sjajni Lovernj doveo je crno-bele na -6, ali alej-up Fernandesa i Slotera, zatim i trojke Dardena i Fernandesa, ponovo su odveli Real na bezbednu distancu. Poenima Slotera gosti su otišli na +16 i povratka više nije bilo.
