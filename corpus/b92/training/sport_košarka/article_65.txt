> Izvor: B92
> Datum: nedelja 5.01.2014.  
> Rubrika: sport_košarka
> Naslov: Bilbao poražen pred Zvezdu
> Članak:

Košarakši Bilbaa, protivnici Crvene zvezde Telekom u Evrokupu, poraženi su na svom parketu od Valensije 83:80, u 14. kolu španske Endesa lige.
Bilbao je tako zabeležio osmi poraz u sezoni i nalazi se na 11. poziciji, dok je Valensija druga iza Real Madrida sa 12 poebda.
Kod domaćih najefikasniji je bio Aleks Mumbru sa 20 poena i pet asistencija, a Dairis Bertans je ubacio 16, uz samo jedan promašaj.
U pobedničkoj ekipi istakao se Van Rosom sa 16 poena, jedan manje zabeležio je Bojan Dubljević, a bivši košarkaš Partizana Oliver Lafajet dodao je devet. Srpski reprezentativac Vladimir Lučić i dalje je van terena zbog povrede. Zvezda i Bilbao prvi meč Last 16 faze Evrokupa igraju u sredu od 19 časova u hali Pionir uz direktan prenos na TV B92. Informacije o prodaju ulaznica pročitajte ovde. Srpski košarkaš Ivan Paunić zabeležio je 10 poena u porazu svoje Fuenlabrade od Gran Kanarije 83:78, a Huventud je slavio na gostovanju Mursiji 82:76. Rezultate ostalih mečeva španske lige pogledajte ovde.
