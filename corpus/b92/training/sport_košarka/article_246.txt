> Izvor: B92
> Datum: subota 18.01.2014.  
> Rubrika: sport_košarka
> Naslov: ABA: Preokret Cedevite u Skoplju
> Članak:

Košarkaši Cedevite će makar do nedelje biti na čelu ABA lige, pošto su 13. pobedu u sezoni zabeležili na gostovanju ekipi MZT u Skoplju (81:75).
Domaći tim je bio na korak od izjednačenja samo minut pre kraja utakmice, ali je Gjorgi Čekovski promašio oba slobodna bacanja.
Najefikasniji u pobedničkom timu bio je Nolan Smit sa 15 poena, a toliko je ubacio i Miro Bilan, a isti broj poena imao je i Todor Gečevski na drugoj strani, igrač koji je u poslednjih 60 sekundi promašio dva šuta za tri poena.
U početna četiri minuta meča ekipa Cedevite postigla je svega dva poena, dok je MZT u tim trenucima imao čak osam poena prednosti. Ipak, hrvatski tim se vratio i do kraja prvog dela izjednačio rezultat. Drugi deo susreta u potpunosti je pripao domaćoj ekipi koja je na poluvreme otišla sa sedam poena prednosti, međutim treći i četvrti period su doneli preokret, te je Cedevita stigla do 13. pobede u sezoni. Parovi i rezultati 17. kola ABA lige SubotaMZT - Cedevita 75:81 Krka - Mega Vizura 80:65 19.00 Radnički - Igokea 19.00 Široki - Solnok 19.00 Cibona - Budućnost Nedelja 17.00 Crvena zvezda Telekom - Olimpija Ponedeljak18.00 Zadar - Partizan Tabela 1. Cedevita 13 4 30 83 2. Crvena zvezda Telekom 13 3 29 192 3. Partizan NIS 12 4 28 126 4. Budućnost VOLI 11 5 27 70 5. Cibona 10 6 26 53 6. Igokea 9 7 25 -34 7. MZT Skopje Aerodrom 7 10 24 -15 8. Krka 7 10 24 -35 9. Mega Vizura 6 11 23 -57 10. Union Olimpija 6 10 22 -32 11. Radnički 6 10 22 -61 12. Solnok 5 11 21 -89 13. Zadar 5 11 21 -113 14. Široki Primorka 4 12 20 -88
