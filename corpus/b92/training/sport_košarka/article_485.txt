> Izvor: B92
> Datum: subota 1.02.2014.  
> Rubrika: sport_košarka
> Naslov: Partizan se pojačava Šveđaninom?
> Članak:

Mladi švedski košarkaš Viktor Gadeforš mogao bi da pojača Partizan narednih dana.
Gadeforš ima 21 godinu, visok je 201 centimetar i igra na poziciji krila, a zanimljivo je da je njegov stariji brat Anton nastupao ranije za Radnički.
Viktor Gadeforš je inače veoma cenjen mladi košarkaš i četvrti je najveći potencijal među neameričkim košarkašima u svojoj generaciji (1992. godište). Najveći potencijal u tom uzrastu je Bogdan Bogdanović, a Leo Vesterman je osmi.
Gadeforš inače nastupa za italijanski Granarolo gde ove sezone ima 7,5 poena i 3,8 skokova uz sjajnih 42,4% u šutu za tri poena.
