> Izvor: B92
> Datum: sreda 5.02.2014.  
> Rubrika: sport_košarka
> Naslov: Dobre igre Bjelice i Radivojevića
> Članak:

Košarkaši Fenerbahče Ulkera i Karšijake plasirali su se u polufinale Kupa Turske.
Fenerbahče je savladao Trabzon sa 72:66, dok je Karšijaka bila bolja od Turk telekoma 87:80.
U preostala dva četvrtfinala u četvrtak se sastaju Galatasaraj – Tofaš i Bešiktaš – Anadolu Efes.
Za Fener je sa 2 poena debitovao Blagota Sekulić, a srpski reprezentativac Nemanja Bjelica ubacio je 8 poena. Najefikasniji je bio Kleiza sa 21, Mekejleb je dao 17 poena, a Trabzon je predvodio Kirk Peni sa 21 poenom. Ipak, u Feneru ne mogu da budu zadovoljni, pošto je mladi plej Kenen Sipahi povredio ruku i, prema prvim procenama, odsustovaće sa terena osam do deset nedelja. Najzaslužniji za prolaz Karšijake u polufinale bio je Bobi Dikson sa 28 poena, 5 skokova i 6 asistencija, a Esteban Batista upisao je 21 poen. Kod Turk telekoma briljirao je Kerem Tundžeri sa 22 poena i 7 asistencija, a odličan je bio i Vuk Radivojević sa 12 poena i po 4 skoka i asistencije. Luka Bogdanović nije se upisao u strelce, a imao je 3 skoka i asistenciju.
