> Izvor: B92
> Datum: sreda 15.01.2014.  
> Rubrika: sport_košarka
> Naslov: Lučić operisan u Barseloni
> Članak:

Srpski košarkaš Vladimir Lučić u utorak uveče je operisan i sa terena će definitivno biti odsutan u naredna dva do tri meseca.
Lučiću je operisan skočni zglob koji ga muči već nekoliko meseci, zbog čega je već propustio tri meseca sezone.
Krilni košarkaš je letos napustio Partizan i pojačao Valensiju, ali je odigrao samo tri utakmice u Evrokupu i beležio 2,7 poena i 3,3 skoka po meču, odnosno četiri u Endesa ligi, u kojoj je prosečno imao sedam poena i pet skokova.
Lučić zbog problema sa leđima nije igrao na Evroprskom prvenstvu u Sloveniji, a onda je početkom oktobra istegao zglob leve noge. Posle nekoliko nedelja pauze se vratio na parket, ali se nije osećao prijatno zbog bola, pa je početkom decembra odlučeno da pauzira još 30 dana. Nažalost, oporavak nije prošao očekivano, pa je odlučeno da dobije mišljenje drugog lekara. Specijalista za pomenutu povredu iz Barselone doktor Ramon Kugat je odlučio da ga operiše. Lučića je do sada u Valensiji menjao Čeh Luboš Barton, kojem je istekao ugovor, ali će španski tim da ga verovatno zadrži još neko vreme. Valensija je odlična u domaćem prvenstvu, druga je sa skorom 13-2, dok je drugu fazu Evrokupa otvorila ubedljivom pobedom nad Ostendeom. U sredu Lučićeve saigrače očekuje susret sa Uniksom u Kazanju.
