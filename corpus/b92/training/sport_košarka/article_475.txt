> Izvor: B92
> Datum: petak 31.01.2014.  
> Rubrika: sport_košarka
> Naslov: Barselona i Efes se gostili
> Članak:

Košarkaši Barselone i Anadolu Efesa ostvarili su pobede u gostima u E grupi, u petom kolu Top16 faze u Evroligi.
Barsa je savladala Panatinaikos sa 63:56, a Efes je bio bolji od Laboral Kuče sa 72:66.
Katalonci su tako ostali jedini neporaženi tim u Top16 fazi i praktično su obezbedili prolaz dalje već sada, dok je Efes ostao u igri ostvarivši drugu uzastopnu pobedu.
Na duelu u Atini Barsa je najveći deo odradila u prvom poluvremenu koje je dobila sa 44:32. PAO je u trećoj deonici pokušao da se vrati, ali Barsa je na kraju odnela bodove sa vrućeg gostovanja. Uertas je ubacio 17, a Papanikolau 14 poena za goste, dok je u domaćem sastavu Lazme i Dijamantidis postigli po 13, a Mačiulis 11 poena. U preostalom duelu ove grupe Efes je nakon neverovatne pobede nad Armanijem u prošlom kolu ostvario još jedan trijumf, ovoga puta u Vitoriji. Domaći tim dobio je prvu (27:20) i poslednju deonicu (16:9), ali je u drugoj i trećoj ubacio samo 23 poena i zbog toga je na kraju izgubio. Milko Bjelica imao je 15 poena i 4 skoka, 15 poena ubacio je i Vasilijadis, a Gordon i Planinić dodali su po 12. Duško Savanović imao je 8 poena, 9 skokova i 5 asistencija. Top16, 5. kolo, grupa E: Olimpijakos - Unikaha 73:55 Armani - Fenerbahče 90:85 Panatinaikos - Barselona 56:63 Laboral Kuča - Anadolu Efes 66:72 Tabela: Barselona 5-0 Panatinaikos 3-2 Armani 3-2 Olimpijakos 3-2 Unikaha 2-3 Efes 2-3 Laboral 1-4 Fenerbahče 1-4
