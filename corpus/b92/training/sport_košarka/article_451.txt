> Izvor: B92
> Datum: sreda 29.01.2014.  
> Rubrika: sport_košarka
> Naslov: Vilijams uzbuđen pred Partizan
> Članak:

Košarkaš Lokomotive Kubanj Markus Vilijams uzbuđen je zbog novog dolaska u Beograd gde će ruski tim odigrati meč Top 16 faze Evrolige protiv Partizana.
Lokomotiva je u prvoj fazi poedila Crvenu zvezdu 87:84 pred 19.000 gledelaca u Areni, a Vilijams je obeležio meč sa 23 poena.
"Znam da će navijači bodriti svoj tim, bez obzira da li vode ili gube 20 poena razlike. Ovo je jedan od onih mečeva kada morate da se skoncentrišete. Biće nas pet na pet, obe ekipe igraju u istoj atmosferi", poručio je Vilijams.
Lokomotiva trenutno zauzima peto mesto F grupe Top 16 faze Evrolige sa skorom od dve pobede i dva poraza, dok je Partizan na sedmom mestu sa učinkom 1-3. "Vraćamo se u Beograd, ovaj put protivnik je Partizan. Uzbuđen sam jer nikada ranije nisam imao priliku da igram pred takvim navijačima kao na meču sa Crvenom zvezdom. Iskustvo iz tog meča će nam definitvno pomoći protiv Partizana", napisao je Vilijams na blogu Evrolige. Levoruki bek dodao je da ekipa iz Krasnodara mora da odigra snažno kako bi umirila domaću publiku. Utakmica između Partizana NIS i Lokomotive Kubanj na programu je u petak od 20.45 sati u Beogradskoj areni.
