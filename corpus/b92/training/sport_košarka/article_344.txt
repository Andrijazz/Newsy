> Izvor: B92
> Datum: petak 24.01.2014.  
> Rubrika: sport_košarka
> Naslov: KK Metalac u velikim problemima
> Članak:

Sednica Skupštine KK Metalac na kojoj se govorilo o ostavci presednika kluba Duška Đukanovića je prekinuta, te u tom klubu i dalje situacija nije rešena.
Do prekida je došlo tokom glasanja, kada se nekoliko članova izjasnilo uzdržanim, na čemu im je zamerio Boško Đukanović, čovek zadužen za sponzore i donatore kluba.
Do nesporazuma je došlo pošto je deo rukovodstva podržao Boška Đukanovića u nameri da igračima smanji plate, nezadovoljan rezultatima, što je navelo njegovog brata Duška da se povuče.
U priču je upleten još jedan Đukanović, 22-godišnji kapiten ekipe Đukan, Dušanov sin, koji je zatražio i dobio raskid ugovora. Metalac u subotu u Valjevu igra protiv novosadske Vojvodine važnu utakmicu u borbi za jedno od prva četiri mesta u Košarkaškoj ligi Srbije, koje vodi u Super ligu Srbije i borbu za plasman u Jadransku ligu. U dosadašnjih 16 kola KLS, Metalac ima osam pobeda i osam poraza, a izgubio je dve poslednje utakmice, od FMP u Valjevu i Sloge u Kraljevu, pa se sada nalazi na sedmom mestu.
