> Izvor: B92
> Datum: subota 15.02.2014.  
> Rubrika: sport_košarka
> Naslov: Ljulj razbio Laboral, Anđušić 17p
> Članak:

Košarkaši Reala pobedili su Laboral Kuču u gostima 90:74 i tako su posle 19. kola zadržali maksimalni skor u Endesa ligi.
U drugom meču dana Estudijantes je deklasirao Valjadolid 89:59, a za poraženi tim Danilo Anđušić dao je 17 poena (6-16 iz igre, 3 ast).
Nikola Cvetinović nije se upisao u strelce (0-3 iz igre za 17 min), a za Estudijantes je Uroš Slokar postigao 20 poena.
Serhio Ljulj igra fantastično u poslednje vreme, a Laboralu je sada ubacio 27 poena (7-10 za tri), uz 3 skoka i 4 asistencije. Fernandes je ubacio 17, Medžri 12 poena, dok je za domaćina iz Vitorije Andres Noćioni ubacio 14, a Kozer i Hodž po 13 poena. Real je prvi sa skorom 19-0, Laboral Kuča je deseta sa devet poraza i deset poraza, Estudijantes je pretposlednji sa pet pobeda, a Valjadolid je na dnu sa skorom 2-17. Endesa liga, 19. kolo: subota: Valjadolid - Estudijantes 59:89 Laboral Kuča - Real Madrid 74:90 nedelja: Bilbao - Fuenlabrada Kanarijas - Saragosa San Sebastijan - Valensija Mursija - Gran Kanarija Barselona - Huventud Manresa - Kompostela Unikaha - Kahasol
