> Izvor: B92
> Datum: utorak 4.02.2014.  
> Rubrika: sport_košarka
> Naslov: Pogledajte Vujoševićevo isključenje
> Članak:

Trener Partizana Duško Vujošević proveo je svega četiri minuta na klupi Partizana u duelu sa Cibonom, dobio je isključujuću grešku zbog protesta.
Šef stručnog štaba „crno-belih“ je bio nezadovoljan što sudije nisu signalizirale prekršaj Darka Planinića nad Bogdanom Bogdanovićem.
Ipak, neposredno nakon isključenja Vujoševića košarkaši Partizana su napravili seriju od 10:0 i do kraja meča vodili veliku borbu sa Cibonom, koju su na kraju izgubili, rezultatom 80:76.
Vujošević je pored čestitki Zagrepčanima na pobedi naveo da je u četvrtom minutu prve četvrtine utakmice sa Cibonom reagovao u afektu.
