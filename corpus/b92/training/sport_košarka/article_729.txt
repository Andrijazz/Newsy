> Izvor: B92
> Datum: utorak 18.02.2014.  
> Rubrika: sport_košarka
> Naslov: Lamar Odom definitivno u Laboralu!
> Članak:

Bivši košarkaš LA Lejkersa i LA Klipersa Lamar Odom definitivno će karijeru će nastaviti u španskoj Laboral Kuči, navodi više nezavisnih izvora.
Odom je sa Baskijcima potpisao dvomesečni ugovor, sa opcijom produžetka do kraja sezone.
Očekuje se da će krilni centar debitovati u Evroligi na meču sa Unikahom 27. februara.
Prethodno je košarkaški menadžer Miško Ražnatović najavio je  na svom Tviter profilu, a potom su informaciju potvrdili dobro obavešteni novinari iz SAD. "Sutra dolazi najveća bomba na evropsko tržište za ovu godinu", napisao je Ražnatović. Odom je slobodan agent od kraja prošle sezone, koju je završio u Kipersima, a do sada je odigrao više od hiljadu utakmica u NBA ligi. Sa Lejkersima je osvojio dva šampionska prstena, bio je i najbolji šesti igrač lige, ali život i karijera u poslednje dve-tri godine nalaze mu se na stranputci. Lamar ima 34 godine, visok je 208 cm i igra na poziciji krilnog centra.
