> Izvor: B92
> Datum: petak 24.01.2014.  
> Rubrika: sport_košarka
> Naslov: Dženkins: Ne forsiram, tim je važan
> Članak:

Kako sezona odmiče Čarls Dženkins postaje sve važniji za ekipu Crvene zvezde Telekom, a on za B92 kaže da mu to prija, mada ističe da je ekipa na prvom mestu.
“Srećan sam što mi trener i saigrači veruju, pa me stavljaju u situacije u kojima treba da budem agresivan i da preuzimam odgovornost. Ipak, osećam se isto, tim je najvažniji i zaista ne forsiram bilo šta na parketu. Igram bolje, mislim da smo odlaskom Blejka (Šilba) svi morali malo da pojačamo i drago mi je da radim dobar posao za sada“.
U sredu je navijače Zvezde obradovala vest da će Dženkins i sledeće sezone nositi crveno-beli dres. "Pre nego što sam potpisao za Zvezdu ove godine imao sam teško leto. Sada je situacija drugačija, mogu da budem opušteniji jer već sada znam da ću biti ovde i sledeće godine. Osećam olakšanje i sada mogu da igram košarku bez ikakvih briga". U novogodišnjem intervjuu za B92 Dženkins je istakao da bi trebalo više da pokazuje svoje dodavačke sposobnosti. Sudeći po nekoliko prethodnih utakmica, na dobrom je putu. "Kada mi krene u napadu i odbrana počne da se koncentriše na mene, normalno je da pokušavam više da razigram ostale. Mislim da sam dobar u igri  za B92. Dženkins u dosadašnjem toku ABA lige prosečno beleži 10,2 poena, 2,5 skoka i 2,4 asistencije, a u tri meča Evrokupa ima 14,3 poena po meču.
