> Izvor: B92
> Datum: sreda 29.01.2014.  
> Rubrika: sport_košarka
> Naslov: Sneg odlaže meč Atlanta-Detroit
> Članak:

Meč između Atlante i Detroita otkazan je zbog nevremena koje je zadesilo Džordžiju. Termin održavanja meča biće naknadno utvrđen.
Ovo će biti treća utakmica koja je otkazana ove sezone. Prve dve utakmice bili su mečevi Milvoki - Toronto i Minesota - San Antonio.
Ovo je prvi meč u NBA koji je otkazan zbog lošeg vremena posle utakmice Čikago - Indijana, koja je sa 26. decembra 2012. pomerena na 4. februar 2013. godine.
Meč Milvoki - Toronto je prekinut u prvoj četvrtini zbog klizavog parketa, dok je utakmica Minesota - San Antonio koja je trebala biti odigrana u Meksiku otkazana zbog dima u hali. Prošle sezone, 15. aprila 2013, bila je otkazana i utakmica Boston - Indijana nakon terorističkih napada u Bostonu. Sneg koji je pao prouzrokovao je velike probleme na aerodromu u Atlanti, pa je na najprometnijem svetskom aerodromu otkazano 930 letova. Atlanta je trenutno četvrta u Istočnoj konferenciji, dok je Detroit deveti. Sledeći meč obe ekipe igraju protiv Filadelfije. Atlanta gostuje 76ersima u petak, dok ih Detroit dočekuje dan kasnije.
