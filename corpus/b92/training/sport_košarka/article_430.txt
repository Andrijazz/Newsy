> Izvor: B92
> Datum: utorak 28.01.2014.  
> Rubrika: sport_košarka
> Naslov: Cibona zove navijače za Partizan
> Članak:

Košarkaški klub Cibona svestan je važnosti predstojećeg meča sa Partizanom NIS četvrtog februara i zato je već sada pozvao navijače da podrže tim.
Kako se navodi na zvaničnom sajtu ’Vukova sa Tuškanca’, “radi velikog interesan javnosti za utakmicu, KK Cibona rešio je da delu svojih navijača pokloni ulaznice“.
"U ponedeljak, trećeg februar od 16 do 18 sati, na blagajni dvorane Košarkaškog centra Dražen Petrović, zainteresovani građani mogu da preuzmu po dve besplatne ulaznice za navedenu utakmicu", dodaje se na zvaničnom sajtu Cibone. Svi ostali mogu da kupe kartu za deset kuna (manje od 1,5 evra), a iz Cibone navode da na ovaj način žele da se oduže navijačima na "bezrezervnoj podršci u nedavnom turbulentnom periodu". Utakmica Cibona - Partizan igra se u utorak, četvrtog februara, od 19 sati. Partizan trenutno deli drugo mesto na tabeli ABA lige sa Cedevitom (skor 13-5), dok Ciboma ima 12 pobeda i šest poraza.
