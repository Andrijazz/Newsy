> Izvor: B92
> Datum: sreda 1.01.2014.  
> Rubrika: sport_košarka
> Naslov: Laboral Kuča se pojačala Poetom
> Članak:

Italijanski reprezentativni plejmejker Pepe Poeta novi je član Laboral Kuče, nakon što je pre nekoliko nedelja raskinuo ugovor sa Virtusom.
Poeta napušta Italiju po prvi put i to u 28. godini, a u domovini je promenio četiri kluba, Salerno, Veroli, Teramo i Virtus.
U nacionalnoj selekciji debitovao je 2007. godine, a do sada je odigrao 90 utakmica, a na prošlogodišnjem Evrobasketu odigranom u Sloveniji imao je epizodnu ulogu (0,6p, 0,3sk, 0,4as).
Laboral Kuča je dolaskom Poete povećala konkurenciju na spoljnim pozicijama, a pored Italijana, trener Serđo Skariolo na raspolaganju ima mladog Britanca Devona van Ostruma, Amerikanca Voltera Hodža, te Francuze Tomasa Ertela i Fabijana Kasera.
