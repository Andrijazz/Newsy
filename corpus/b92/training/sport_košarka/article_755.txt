> Izvor: B92
> Datum: četvrtak 20.02.2014.  
> Rubrika: sport_košarka
> Naslov: PAO dobio derbi,  dabl-dabl Štimca
> Članak:

Košarkaši Panatinaikosa pobedili su Olimpijakos sa u atinskom derbiju sa 66:62 u okviru sedmog kola E grupe Evrolige.
U ostalim mečevima Barselona je savladala Laboral Kuču u Vitoriji, a Emporio Armani je na svom parketu bio bolji od Unikahe 70:59.
Kao i obično, videli smo tvrdu utakmicu derbiju Atine, a Pirejci su imali napad za izjednačenje ili vođstvo pri rezultatu 63:61. Odgovornost je preuzeo Lodžeski, ali nije izgradio najbolji poziciju i nije uspeo da izjednači. Ostalo je još 3,4 sekunde do kraja, a penali do kraja meča bili su samo formalnost i PAO je došao do četvrte pobede, koliko ima i Olimpijakos. Najbolji kod  bio je Stefon Lazme sa 18 poena (6-9 iz igre) i 5 skokova, Roko Leni Ukić ubacio je 14 poena, a Dimitris Dijamantidis upisao je 9 poena i 8 asistencija. Olimpijakos je predvodio Stratos Perperoglu sa 12 poena, Jorgos Printezis dao je 10 poena, a podbacio je Vasilis Spanulis - 6 poena (1-3 za dva, 1-9 za tri), bez asistencije. Emporio Armani nastavlja sa zrelim igrama ove sezone, a Milaneze je do nove pobede vodio Kit Lengford sa 29 poena (10-14 iz igre), Kurtis Džerels dao je 13 poena, a Samardo Samjuels 10 (7 sk). Kod tima iz Malage sjajnu partiju pružio je Vladimir Štimac sa 13 poena (5-8 iz igre za 26 min) i 11 skokova, a Nik Kaner-Medli ubacio je 18 poena. Lamar Odom gledao je meč svog novog kluba, ali Laboral Kuča nije pružila jak otpor Barseloni. Briljirao je Ante Tomić sa 24 poena i 9 skokova, Marselinjo Uertas imao je 16 poena i po 4 skoka i asistencije, Navaro je dao 15 (6-11 iz igre, 5ast), a Lorbek 12 poena. Sa druge strane, najefikasniji kod domaćina bio je Fernando San Emeterio sa 22 poena (8-13 iz igre), a Tibor Plajs imao je 15 poena i 10 skokova. Grupa E: četvrtak: Emporio Armani - Unikaha 70:59 Laboral Kuča - Barselona 68:80 PAO - Olimpijakos 66:62 petak: Anadolu Efes - Fenerbahče Tabela: 1. Barselona 7-0 2. PAO 4-3 3. Emporio Armani 4-3 4. Olimpijakos 4-3 5. Unikaha 3-4 6. Fenerbahče 2-4 7. Anadolu Efes 2-4 8. Laboral Kuča 1-6
