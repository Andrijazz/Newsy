> Izvor: B92
> Datum: četvrtak 9.01.2014.  
> Rubrika: sport_košarka
> Naslov: EL: Skorcanitis srušio Lokomotivu
> Članak:

Košarkaši Makabija došli su do druge pobede u Top16 fazi Evrolige pošto su u drugom kolu grupe F pobedio u Tel Avivu Lokomotivu sa 85:75.
‘Ponosu Izraela’ to je treća pobeda nad Lokomotivom u elitnom takmičenju ove sezone, pošto su se prethodno sastali i u grupnoj fazi.
S druge strane, tim iz Krasnodara doživeo je i drugi poraz u drugoj fazi, pošto je u prvom kolu izgubio ruski derbi od CSKA posle produžetka.
Makabi je do sjajne pobede predvodio Sofoklis Skorcanitis, koji je bio pod znakom pitanja za duel sa Lokomotivom Kubanj, a pred meč mu je bandažiran zglob. Skorcanitis je za nešto više od 15 minuta na terenu postigao 22 poena i imao dva skoka i bio je najefikasniji u pobedničkom timu. Najkorisniji igrač izraelskog tima u trijumfu nad Lokomotivom bio je Devin Smits a 15 poena i 12 skokova, dok je dvocifren učinak imao još Tajris Rajs sa 12 poena i šest asistencija. U poraženom timu, posebno se istakao Mantas Kalnijetis sa 18 poena i osam asistencija. Po 13 poena postigli su Markus Vilijams i Ričard Hendriks, koji je imao i devet skokova, dok je bivši igrač Partizana Aleks Marić upisao dva poena i tri skoka. Makabi u narednom kolu, sledećeg četvrtka, gostuje Žalgirisu, dok istog dana Lokomotiva igra protiv Galatasaraja, takođe na gostovanju. U jedinoj preostaloj utakmici grupe F koja je odigrana u četvrtka uveče, Partizan je poražen u Minhenu od Bajerna sa 71:65. Preostale utakmice drugog kola igraju se u petak, u Moskvi se sastaju CSKA i Žalgiris, dok Real dočekuje Galatasaraj. Grupa F, drugo kolo četvrtak, 9. januar Makabi - Lokomotiva Kubanj 85:75 Bajern - Partizan 71:65 petak, 10. januar CSKA - Žalgiris 17.00 Real Madrid - Galatasaraj 20.45 Tabela: Makabi 2/0, Bajern 2/0, CSKA 1/0, Real 1/0, Partizan 0/2, Lokomotiva 0/2, Galatasaraj 0/1, Žalgiris 0/1.
