> Izvor: B92
> Datum: četvrtak 6.02.2014.  
> Rubrika: sport_košarka
> Naslov: Ko osvaja Kup Radivoja Koraća?
> Članak:

U dvorani „Pionir“ počinje završni turnir Kupa Radivoja Koraća, na kojem trofej brane košarkaši Crvene zvezde.
Upravo ’crveno-beli’ otvaraju ovogodišnje izdanje finalnog turnira duelom sa čačanskim Borcem, koji je na programu od 18.30.
Pored duela Zvezde i Borca, na terenu će se u četvrtak naći i Radnički i OKK Beograd, koji igraju od 21 čas.
Preostali mečevi četvrtfinala igraju se petak, od 18.30 sastaju se Partizan i FMP, dok je dva i po sata kasnije na programu susret Mega Vizure i Crnokose. Crvena zvezda je prošle godine osvojila  rivala zbog čega je utakmica bila prekinuta i nastavljena dan kasnije bez prisustva publike.
Tim sa Malog Kalemgdana i ove godine važi za glavnog favorita, s obzirom na trenutnu formu i znatno oslabljeni, povredama desetkovani Partizan. "U ovom sastavu i sa svim problemima, Kup nije imperativ ni prioritet. Povratkom Bertansa tim će biti jači u teškom kalendaru ABA lige, koja nam je prioritet i na kojoj je najveći akcenat, iako, naravno, ne odustajemo od respekta prema svakom takmičenju", rekao je trener Partizana Duško Vujošević. Zvezda Kup dočekuje u istom sastavu u kojem je bila prethodnih nedelja, od raskida saradnje sa Blejkom Šilbom. Zbog rezultata u poslednje vreme od  se dosta očekuje, a to potvrđuje i trener Dejan Radonjić. "Ambicije Crvene zvezde su uvek najviše. Moramo ozbiljno da shvatimo ekipu Borca, iako je razlika u kvalitetu na našoj strani. Pritisak je normalan u klubu kao što je Zvezda, ali i ostale ekipe žele da osvoje ovo specifično takmičenje. Ispravke nema i trudićemo se da od prvog meča igramo dobro", rekao je Radonjić. Kup Radivoja Koraća četvrtak, 6. februar Crvena zvezda - Borac 18.30 Radnički - OKK Beograd 21.00 petak, 7. februar Partizan - FMP 18.30 Mega Vizura - Crnokosa 21.00 subota, 8. februar polufinala 17.00, 21.00 nedelja, 9. februar finale 20.30
