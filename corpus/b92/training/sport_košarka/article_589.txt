> Izvor: B92
> Datum: petak 7.02.2014.  
> Rubrika: sport_košarka
> Naslov: Marić – povratak pred "grobare"
> Članak:

Aleks Marić imao je pre nekoliko dana emotivni povratak pred navijače Partizana "grobare", u svom prvom meču protiv tima u kojem je stekao ime.
Navijači Partizana naravno nisu zaboravili čoveka koji je bio jedan od ključnih na putu ka Fajnal foru 2010. godine, te su ga nekoliko puta burno pozdravili u Areni.
Njegov sadašnji klub Lokomotiva napravila je video priču u kojoj je on pričao o svom dolasku u redove šampion Evrope iz 1992, sezoni 2009/2010, te emotivnom povratku pred "grobare" pre nekoliko dana.
-"Emocije su izmešane. Igrao sam ovde svoju prvu sezonu u Evroligi. Vraćaš se kući i igraš protiv svog tima, teško je to. Ali srećan sam zbog povratka. Navijači me podržavaju zbog svega što sam radio. Hvala im na tome, pokazali su koliko me cene, i ja sam uvek cenio njih", rekao je Marić. Marić je u pobedi Lokomotive u Areni (87:81) imao 7 poena (2/2 iz igre, 3/6 slobodna), 2 skokova, asistenciju i 3 izgubljene lopte za 20 minuta igre.
