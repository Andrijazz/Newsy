> Izvor: B92
> Datum: petak 3.01.2014.  
> Rubrika: sport_košarka
> Naslov: Vujošević: Još 5-6 dana u bolnici
> Članak:

Trener Partizana NIS Duško Vujošević izjavio je da se oseća bolje i da će za 5-6 dana napustiti Vojno-medicinsku akademiju.
Čovek koji je zaštitni znak crno-belih je krajem decembra hospitalizovan na VMA zbog problema sa bubrezima, pa nije vodio svoj tim protiv Igokee u ABA ligi i Real Madrida u Top 16 Evrolige.
"Gledao sam meč na televiziji, malo sam se nervirao, trener je uvek trener, pa i kada je bolestan. Osećam se bolje, ali ću sigurno ostati u bolnici još pet, šest dana", rekao je Vujošević.
Vujošević neće biti na klupi srpskog i regionalnog šampiona sigurno još bar dva meča, 6. januara protiv Mega Vizure u Smederevu i 9. na gostovanju Bajernu u Minhenu u Evroligi. Najtrofejnijeg trenera u istoriji crno-belih, u četvrtak uveče je u Areni pozdravilo više od 21.000 navijača, podršku mu je pružio i trener Reala Pablo Laso, ali i cela evroligaška zajednica.
