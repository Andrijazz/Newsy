> Izvor: B92
> Datum: subota 11.01.2014.  
> Rubrika: sport_košarka
> Naslov: Mačvan: Možemo do Top 8
> Članak:

Srpski košarkaš Milan Mačvan kaže da je njegovom Galatasaraju malo nedostajalo da pobedi Real u Madridu.
"Real je trenutno najbolji tim i jedini bez poraza u Evropi, tako da protiv njih nema šta da se izgubi. Mi u svaku utakmicu ulazimo sa verom da možemo da pobedimo i tako je bilo i ovog puta“, rekao je Mačvan posle poraza 89:84, u kojem je imao 12 poena i 11 skokova.
"Igraju jako brzo i imaju dominantnu bekovsku liniju uz Mirotića i šutiraju vrlo dobro, tako da u odbrani nema toliko prostora za manevar. Dugo su na okupu i, uz dobrog trenera, imaju kvalitet da se nadaju osvajanju Evrolige", dodao je 24-godišnji krilni centar Mačvan veruje da njegov tim može da se plasira u četvrtfinale Evrolige. "Mi se nadamo da, uz malo sreće, možemo do Top 8. Nekoliko narednih utakmica će biti ključno za nas". Igra Galatasaraja u poslednje vreme u velikoj meri zavisi od srpskog dvojca Mačvan-Erceg. "Nemamo mnogo sreće sa povredama ove godine, tako da u ovom trenutku imamo samo dvojicu visokih igrača, to smo Zoran i ja, tako da moramo da damo veći doprinos igri dok se Mensa Bonsu i Aldemir ne vrate". Naredni meč u Evroligi Galatasaraj igra 16. januara protiv Lokomotive na domaćem terenu.
