> Izvor: B92
> Datum: ponedeljak 17.02.2014.  
> Rubrika: sport_košarka
> Naslov: DV: Uživaju dok se mrcvarimo
> Članak:

Trener Partizana Duško Vujošević ponovo je da bi voleo da se Grad Beograd bolje odnosi bolje prema ‘crno-belima’.
Vujošević je istakao da šampion Srbije plasmanom u Top16 fazu Evrolige treba da dobije oko 100.000 evra, ali da to Partizanu još nije uplaćeno.
"Voleo bih da Grad Beograd pomogne. Prošle godine kad smo išli na sastanak sa Đilasom koji je bio gradonačelnik, ljudi iz Zvezde koji se dobro razumeju jer su bili na toj funkciji, predložili su da bi trebalo, s obzirom na to koliki je to mali deo budžeta, da košarkaškim klubovima Crvena zvezda i Partizan Grad da po dva miliona evra", rekao je Vujošević. Vujošević je istakao da neko očigledno uživa u finansijskim problemima njegovog kluba, ali da navijači  sve to vide pred izbore. "Sada imamo situaciju da je Partizan po unapred predviđenom pravilniku Grada plasmanom u Top 16 zaradio malo manje od 100 hiljada evra. To se sada stopira, pričaju da su u krizi. Možda da je neko drugi ušao, recimo Radnički iz Kragujevca, verovatno bi dobio. Neko s uživanjem gleda kako se mrcvarimo i mučimo. Ali i Partizanovi navijači su glasači", istakao je Vujošević.
