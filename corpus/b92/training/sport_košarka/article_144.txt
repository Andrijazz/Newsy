> Izvor: B92
> Datum: petak 10.01.2014.  
> Rubrika: sport_košarka
> Naslov: Duško Ivanović blizu klupe BiH
> Članak:

Duško Ivanović sve je bliži klupi reprezentacije BiH, a kako prenose sarajevski mediji, već je postignut načelan dogovor između dve strane.
Ivanović je navodno veoma zainteresovan da nasledi Acu Petrovića, a krajem januara bi trebalo da finalizuje dogovor sa Košarkaškim savezom BiH.
Veliku ulogu u ovom poslu igra odlična saradnja Ivanovića sa prvom zvezdom BiH Mirzom Teletovićem, kojem je bio trener u Vitoriji.
"Pregovaramo i pokušavamo nešto napraviti, ali nam mediji konstantno kvare posao. Raskinuo sam ugovore sa svim medijskim pokroviteljima zato što ne želim da radim ni sa kim. Mediji miniraju pregovore!", rekao je generalni sekretar KSBiH Haruna Mahmutovića. Crnogorski stručnjak je tokom karijere dva puta bio šampion Španija sa Tau Keramikom (danas Laboral Kuča), a osvojio je i četiri Kupa kralja. Pored kluba iz Baskije vodio je još Budućnost, Split, Đironu, Limož, Barselonu u Lijetuvos Ritas, a kao selektor je radio u Švajcarskoj.
