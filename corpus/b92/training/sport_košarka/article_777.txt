> Izvor: B92
> Datum: petak 21.02.2014.  
> Rubrika: sport_košarka
> Naslov: Sjajni Teo, CSKA deklasirao Makabi
> Članak:

Košarkaši moskovskog CSKA ubedljivo su slavili protiv Makabija sa 100:65 u Moskvi i tako ostvarili šestu pobedu u grupi F Top16 fazi Evrolige.
Moskovljani su od početka meča sedmog kola preuzeli kontrolu, a prelomili su ga u trećoj četvrtini, a potom samo povećavali prednost.
Najefikasniji u trijumfu CSKA bio je Miloš Teodosić sa 22 poena, tri skoka i osam asistencija, ali je najkorisniji igrač susreta bio Viktor Hrijapa. Hrijapa je upisao po deset poena i skokova, uz četiri ukradene lopte i osam asistencija, što mu je bilo dovoljno za indeks 32. Kapiten reprezentacije Srbije Nenad krstić meč je završio sa 14 poena, tri skoka i dve asistencije, dok se Vladimir Micov nije upisao u strelce, ali je za devet minuta imao tri skoka i jednu ukradenu loptu. Zapaženu ulogu imao je i Soni Vims sa 16 poena i pet skokova, dok je na drugoj strani najbolji bio Džo Ingles sa 13 poena i po šest skokova i asistencija. Sofoklis Skorcanitis je dodao 12 poena, ali je imao i pet izgubljenih lopti, dok je Gaj Pnini postigao poen manje. Na polovini Top16 faze CSKA drži prvu poziciju u grupi F sa šest pobeda i jednim porazom, dok je Makabi sada treći sa skorom 5/2. Grupa F, sedmo kolo četvrtak, 20. februar Partizan - Galatasaraj 70:78 petak, 21. februar CSKA - Makabi 100:65 Bajern - Lokomotiva 82:79 Real - Žalgiris 108:72 Tabela: CSKA 6/1, Real 6/1, Makabi 5/2, Lokomotiva Kubanj 3/4, Galatasaraj 3/4, Bajern 3/4, Žalgiris 1/6, Partizan 1/6.
