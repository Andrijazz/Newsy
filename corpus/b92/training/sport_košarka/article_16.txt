> Izvor: B92
> Datum: četvrtak 2.01.2014.  
> Rubrika: sport_košarka
> Naslov: Makabi dobio u Istanbulu, Erceg 17p
> Članak:

Košarkaši Makabija pobedili su Galatasaraj u Istanbulu 90:84 u prvom kolu F grupe Top 16 faze Evrolige.
Gosti iz Tel Aviva prelomili su meč sredinom poslednje četvrtine, kada su trojkama Smita, Ohajona i Hikmana stvorili dvocifrenu prednost.
Galatasaraju nije pomogla ni odlična partija Zorana Ercega, koji je postigao 17 poena (6-12 iz igre za 33 min), 6 skokova i 3 asistencije. Najefikasniji je bio Karlos Arojo sa 19 poena (7-14 iz igre), Arslan je dao 12, a Domerkant 11 poena.
Milan Mačvan nije se upisao u strelce za 16 minuta u igri (0-5 iz igre), a imao je 6 skokova i asistenciju. Najbolji kod Makabija bio je Riki Hikman sa 24 poena (914 iz igre, 3ast), Jogev Ohajon ubacio je 15 poena, a Devin Smit upisao je 14 poena (5-8 iz igre) i 10 skokova. U sledećoj rundi Makabi na svom terenu igra sa Lokomotivnom Kubanj, a Galatasaraj gostuje Realu u Madridu. F grupa, prvo kolo: Partizan NIS - Real Madrid 64:80 Galatasaraj - Makabi 90:84 petak: 14h Lokomotiva Kubanj - CSKA 18.45h Žalgiris - Bajern
