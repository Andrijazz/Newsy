> Izvor: B92
> Datum: subota 4.01.2014.  
> Rubrika: sport_košarka
> Naslov: Jorović: Nismo ličili na sebe
> Članak:

Ekipa Igokee doživela je debakl u Pionioru u subotu, a krilo Aleksandrovčana Branko Jorović ističe da tim "nije ličio na sebe".
Crvena zvezda Telekom nadigrala je Igokeu 93:59 u meču 15. kola ABA lige.
"Nismo ličili na sebe, znali smo šta nas očekuje, ali nismo se adaptirali na njihovu igru. U pojedinim trenucima pokušali smo, ali su oni odmah odgovorili. Treba da podignemo nivo igre u narednim mečevima, moramo da pobeđujemo ako želimo dobar plasman", rekao je Jorović.
Igokea je već posle deset minuta imala 12 poena deficita, a na poluvremenu 22. "Igrali su agresivno, mi nismo došli do naše igre, lopta nam je bila daleko od koša, sve se svodilo na igru pojedinaca. Imali smo gluposti, Zvezda nas je kaznjavala, imali su odličan šut, mnogo skokova, sve im se otvorilo. Zvezda je zasluženo slavila", rekao je trener Igokee Milutin Latinčić. Posle 15 kola Zvezda je i dalje lider sa skorom 12-3, dok je Igokea na 8-7.
