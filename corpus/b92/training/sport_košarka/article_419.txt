> Izvor: B92
> Datum: utorak 28.01.2014.  
> Rubrika: sport_košarka
> Naslov: Zvezda stigla u Atinu (sreda, B92)
> Članak:

Ekspedicija Crvene zvezde Telekom doputovala je u Atinu gde je u sredu očekuje duel četvrtog kola L grupe LAST 32 faze Evrokupa sa Panioniosom.
Duel iz Atine u sredu od 18h direktno će prenositi televizija B92.
Crveno-beli će u utorak od 19 sati po lokalnom vremenu trenirati u dvorani Heleniko, a izabranici trenera Dejana Radonjića odradiće trening i na dan utakmice u prepodnevnim satima.
Zvezda je u prvom meču prošle sedmice u Pioniru savladala Panionios sa 84:64 i tako upisala drugi trijumf u L grupi. Eventualnom pobedom u Atini, ekipa Dejana Radonjića bi napravila veliki korak ka narednoj fazi ovog takmičenja. Trener Dejan Radonjić rekao je pred put da je najvažnije za njegov tim da zaustave pleja Panioniosa Erika Mekoluma.
