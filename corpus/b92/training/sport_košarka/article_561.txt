> Izvor: B92
> Datum: sreda 5.02.2014.  
> Rubrika: sport_košarka
> Naslov: Povreda Šilba na debiju za Pariz
> Članak:

Bivši košarkaš Crvene zvezde Telekom Amerikanac Blejk Šilb lakše se povredio na prvom meču za Pariz Levaloa
Šilb je početkom druge deonice zbog nezgodnog udarca u butni mišić morao da napusti meč protiv Strazbura na domaćem terenu, koji je njegov tim izgubio 75:58.
"Udarac je bio poprilično jak, iako ga se Blejk ne seća, ali na svu sreću mišić nije pokidan. Otok postoji, ali mislim da če sve biti u redu, i da će biti na terenu za dva do tri dana", rekoa je trener Pariza Gregor Bunjo.
Šilb je do povrede proveo 15 minuta na terenu, nije uspeo da uputi šut ka košu, a upisao je dva skoka i dve asistencije. Amerikanac je nedavno napustio tim Crvene zvezde, jer je trener Dejan Radonjić procenio da se nije dobro uklopio, ali ni da nije bio previše angažovan.
