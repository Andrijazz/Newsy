> Izvor: B92
> Datum: petak 3.01.2014.  
> Rubrika: sport_košarka
> Naslov: NBA: Veče gostiju i iznenađenja
> Članak:

Košarkaši Golden Stejta pobedili su Majami na Floridi sa 123:114 u derbiju večeri u NBA ligi.
Dvostruki uzastopni šampion nije imao rešenje za Stefa Karija koji je imao 36 poena (8-15 trojke) i 12 asistencija. Nemanja Nedović nije igrao.
U noći između četvrtka i petka odigrano je još osam mečeva, a šokantne pobede u gostima ostvarili su njujorški klubovi. Njujork je pobedio San Antonio sa 105:101, a Bruklin je bio bolji od Oklahome sa 95:93.
Od srpskih igrača nastupio je Miroslav Raduljica koji je u porazu Milvokija od Jute (96:87) imao 7 poena (3-5) i 2 skoka za 13 minuta. Voriorsi su protiv Majamija još jednom potvrdili da su spremni za najveće domete, a još jedno briljantno veče imao je Stef Kari koji je ubacio isti broj trojki (8) kao i ceo tim Majamija. Pratio ga je Dejvid Li sa 32 poena i 14 skokova, Tompson je dodao 16, a Barns 15. Kod domaćina, LeBron je imao 26 poena i pom5 skokova i asistencija, 22 poena dodao je Vejd, a 19 Boš. Džo Džonson je još jednom pokazao da nema problem sa rešavanjem utakmica. On je u poslednjoj sekundi doneo Bruklinu neočekivani trijumf u Oklahomi, a na kraju je mao samo 9 poena. Deron Vilijams bio je najbolji sa 29 poena i 4 asistencije, a Durent je na drugoj strain imao 24 poena i po 4 skoka i asistencije. Najveće iznenađenje večeri viđeno je u San Antoniju gde je pobedu odneo Njujork. Karmelo Entoni je uz 27 poena imao i čak 12 skokova, a rekord karijere sa 27 poena ostvario je Iman Šampert. Kod domaćina, Belineli je odigrao sjajno sa 32 poena, ali nije imao podršku saigrača. Najefikasnija utakmica večeri odigrana je u Portlandu gde je domaćin zatrpao Šarlot sa 134 poena. Blejzersi su ubacili 21 trojku, a prednjačio je Dejmijan Lilard sa 24 poena (6-6 trojke). Metjus je ubacio 25 poena, Mo Vilijams 15, a Robin Lopes 14. Kod gostiju Daglas-Roberts je bio najbolji sa 20 poena. NBA rezultati: Majami - Golden Stejt 114:123 Sakramento - Filadelfija 104:113 San Antonio - Njujork 101:105 Juta - Milvoki 96:87 Finiks - Memfis 91:99 Oklahoma - Bruklin 93:95 Klivlend - Orlando 87:81 Čikago - Boston 94:82 Portland - Šarlot 134:104
