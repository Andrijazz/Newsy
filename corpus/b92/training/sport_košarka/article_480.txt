> Izvor: B92
> Datum: petak 31.01.2014.  
> Rubrika: sport_košarka
> Naslov: Beograd izdvojio 1,5 milion za KRK
> Članak:

Sekretarijat za sport i omladinu Grada Beograda izdvojio je za Kup Radivoja Koraća 1,5 miliona dinara, za obezbeđivanje termina treninga ekipa i utakmica.
"Zahvaljujem Privremenom organu grada Beograda što je imao sluha za ovo izuzetno značajo takmičenje i što je u veoma teško vreme izdvojio značajna sredstva za njegovo održavanje. Očekujemo veliki spektakl za više od 30.000 gledalaca, koji će biti i odlična promocija Beograda i sporta u našem gradu", rekao je gradski sekretar za sport i omladinu Slavko Gak.
Učesnici finalnog turnira su pet beogradskih klubova - Partizan, Crvena zvezda, Mega Vizura, OKK Beograd, FMP, kao i Radnički iz Kragujevca, Borac iz Čačka i Crnokosa iz Kosjerića. Finalni turnir Kupa Radivoja Koraća biće održan od 6. do 9. februara u hali Pionir.
