> Izvor: B92
> Datum: subota 15.02.2014.  
> Rubrika: sport_košarka
> Naslov: Može glavom koš? Može bez gledanja
> Članak:

Viđali smo koševe iz svlačionica, sa parkinga, ispod ruku, preko table, a srednjoškolac iz Amerike uspeo je da upiše dva poena – glavom.
Ništa ne bi bilo toliko spektakularno da košarkaš Ferport Red Rajdersa nije apsolutno znao gde se nalazi u trenutku kada ga je lopta pogodila u glavu.
Nakon lošeg ulaza jednog od košarkaša „belih“ i nekoliko neuspešnih skokova, simpatični igrač Rajdersa se pojavio pravo niotkuda i ni kriv ni dužan zabeležio dva poena.

