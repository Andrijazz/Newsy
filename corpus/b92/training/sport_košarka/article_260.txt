> Izvor: B92
> Datum: nedelja 19.01.2014.  
> Rubrika: sport_košarka
> Naslov: Radonjić: Odbrana na visokom nivou
> Članak:

Trener Crvene zvezde Dejan Radonjić bio je zadovoljan izdanjem svoje ekipe u duelu sa Olimpijom.
Zvezda je u 17. kolu ABA lige savladala Ljubljančane sa 87:62 i tako zadržala vodeću poziciju u regionalnom takmičenju.
“Olimpija evidentno došla sa jasnom ambicijom da čvstvom igrom se nametne i pokuša da nas iznenadi."
"Teška nedelja koju smo imali, uslovljena putovanjem u Rusiji, navodila je na to da treba da budemo oprezni, jer Olimpija kvalitetu i igrom to traži. Odbrana bila na visokom nivou, u drugom poluvremenu smo se dodatno nametnuli, iako su oni pogađaji iz nekih pozicija koje nisu izrađene, ali smo to popravili i na kraju slavili", rekao je Radonjić. Zvezdin trener osvrnuo se i na slabo izvođenje slobodnih bacanja. "Mislim da smo u drugom delu loše šutirali slobodna bacanja, ali je evidentno da smo u dva meča slabo šutirali, to moramo da popravimo, ali generalno je bilo perioda kada je to bilo na visokom nivou., To treba posmatrati kao trenutni stadijum, a ne problematiku, jer to ne smemo da dozvolimo, jer želimo da igramo do kraja sezone dobro." Često osporavani Ivan Radenović ponovo je bio jedan od najboljih u sastavu crveno-belih. "Pokazali dosta drugačiju igru u odnosu na prethodne dve utakmice. Odbrana je bila zadovoljavajuća, to je bio ključ utakmice, bili smo agresivniji, vršili smo pritisak. Svi su odigrali po koji minut, koliko-toliko ćemo biti svežiji za sledeću utakmicu u Evrokupu, koja je bitna za nastavak takmičenja", rekao je Radenović. Trener gostiju Aleš Pipan čestitao je Zvezdi na . "Teško je reći nešto posle poraza, ali čestitke Zvezdi na zasluženoj pobedi. Dominirali su od početka do kraja, mi smo se dogovorili da pokušamo da uradimo nešto agresivnom odbranom, uspeli u prvoj četvrtini, posle smo izgubili kompas. Teško je bez prvog pleja, morao sam dati priliku mladim igračima koji su se u ovom ambijentu izgubili. Slab skok, slaba koncentracija, sve je to uzrok ubedljivog poraza."
