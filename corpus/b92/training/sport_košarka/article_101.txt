> Izvor: B92
> Datum: sreda 8.01.2014.  
> Rubrika: sport_košarka
> Naslov: Vujošević izašao iz bolnice
> Članak:

Trener košarkaša Partizana Duško Vujošević pušten je u sredu uveče na kućno lečenje, piše ‘Žurnal’.
Vujošević je bio na lečenju na VMA zbog problema sa bubrezima, ali mu se stanje poboljšalo pa će lečenje nastaviti kod kuće.
Partizan u četvrtak u 2. kolu Top16 faze Evrolige gostuju Bajernu u Minhenu i to će biti četvrti meč u nizu na kojem će ekipu voditi Vujoševićev pomoćnik Velimir Gašić.
Planirano je da Vujošević od naredne utakmice ponovo preuzme vođenje srpskog i regionalnog šampiona. Duel u Minhenu na programu je u četvrtak od 20.15h, a pomoćni trener crno-belih Velimir Gašić rekao je da njegova ekipa ima šansu protiv Bajerna. Sa druge strane, trener Bavaraca Svetislav Pešić pohvalio je Partizan rekavši da crno-beli igraju najbolju timsku košarku u Evropi.
