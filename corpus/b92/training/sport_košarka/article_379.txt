> Izvor: B92
> Datum: subota 25.01.2014.  
> Rubrika: sport_košarka
> Naslov: Indijana jedva, dabl-dabl Pekovića
> Članak:

Košarkaši Indijane Pejsers i Minesota Tibervulvsa ostvarili su pobede u neizvesnim mečevima NBA lige.
Indijana je posle produžetaka savladala Sakramento sa 116:111, iako je tokom meča bila u deficit od 17 poena, dok je Minesota pogotkom Kevina Martina dobila Golden Stejt sa 121:120.
Tokom noći u NBA ligi odigrano je još 11 utakmica, a pobede su ostvarile ekipe Bruklin Netsa, Oklahoma Siti Tandera i San Antonio Sparsa.
Od pojedinaca veče su obeležili igrači Njujorka i Bruklina, Karmelo Entoni rekordom Niksa i MSG sa 62 poena, te Mirza Teletović sa 24 poena u jednoj četvrtini (ukupno 34). Pejsersi su trijumfom nad Sakramentom stigli do 32. pobede i drže prvo mesto u istočnoj konferenciji. Kingsi su imali prednost od 17 poena, ali ih je pobede koštalo to što su imali samo dva raspoložena igrača. Markus Torntnon i Isaja Tomas postigli su ukupno 80 poena (42-38), dok su svi ostali ubacili 31. Tomas, kome je ovo rekord karijere, imao je tri skoka i šest asistencija, ali uz pet izgubljenih lopti. Od skakača, u timu Sakramenta istakli su se Derik Vilijams i Džejson Tompson sa 11, odnosno 10 uhvaćenih lopti. Igrači Indijane mnogo bolje su rasporedili poene, pa su tako svi članovi prve petorke imali dvocifren učinak. Predvodio ih je Pol Džordž sa 36 poena, pet skokova, dve asistencije i četiri ukradene lopte. Dabl-dabl učinak zabeležili su Roj Hibert (10p, 11sk) i Lens Stivenson (24p i 10sk). Odličan je bio Dejvid Vest koji je dodao 22 poena i uhvatio šest lopti. Posle gubitka 11 utakmica zaredom sa razlikom manjom od 4 poena, Minesota je konačno slavila i razbila tu 'kletvu'. Posle izjednačenog prvog poluvremena u kom je ubačeno čak 126 poena (63:63), Voriorsi su dobili treću četvrtinu i u poslednji deo igre ušli sa prednošću od 7 poena. Minesota je pojačala tempo i pogocima Lava i Bruera povela sa 116:111 tri minuta pre kraja. Golden Stejt je ponovo poveo, ali je Martin košem 8.4 sekunde pre kraja doneo slavlje 'Vulvsima'. Ekipi našeg Nemanje Nedovića koji nije igrao zbog povrede, to je bio peti poraz u poslednjih sedam mečeva, posle serije od 10 uzastopnih trijumfa. Ove godine dva najbolja igrača Minesote bila su najzapaženija, Kevin Lav postigao je 26 poena i uhvatio 14 lopti, dok je Nikola Peković imao isti skakački učinak, a ubacio je samo četiri poena manje (22p, 14sk). Kevin Martin je postigao 26, Riki Rubio 9 uz 12 asistencija, a Kori Bruer 15 poena. Sa druge strane, Stef Kari je odigrao još jednu dobru utakmicu, postigavši 33 poena uz 15 podeljenih asistencija, ali i pet izgubljenih lopti. Dejvid Li ubacio je 23, Klej Tompson 18, a Andre Iguoadala 16 poena. NBA, rezultati: Orlando Medžik - LA Lejkers 114:105 (28:32, 25:23, 38:25, 23:25) Filadelfija 76ers - Toronto Reptors 95:104 (28:27, 25:25, 25:28, 17:24) Atlanta Hoks - San Antonio Spars 79:105 (14:27, 20:28, 22:29, 23:21) Boston Seltiks - Oklahoma Siti Tander 83:101 (28:27, 18:23, 13:27, 24:24) Bruklin Nets - Dalas Meveriks 107:106 (18:21. 39:25, 21:24, 39:36) Klivlend Kavalirs - Milvoki Baks 93:78 (24:23, 22:14, 25:18, 22:23) Detroit Pistons - Nju Orleanas Pelikans 101:103 (26:25, 22:29, 32:17, 21:32) Njujork Niks - Šarlot Bobkets 125:96 (30:21, 37:25, 25:24, 24:30) Čikago Buls - LA Klipers 95:112 (26:41, 29:25, 25:24, 15:20) Hjuston Rokits - Memfis Grizlis 87:88 (20:21, 15:23, 29:20, 23:24) Finiks Sans - Vašington Vizards 95:101 (29:30, 28:21, 19:31, 19:19) Sakramento Kings - Indijana Pejsers 111:116 (37:26,23:24,24:29,19:24,8:13) Golden Stejt Voriors - Minesota Timbervulvs 120:121 (36:36,27:27,35:28,22:30)
