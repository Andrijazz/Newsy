> Izvor: B92
> Datum: subota 1.02.2014.  
> Rubrika: sport_košarka
> Naslov: Kraj sezone za Nejta Robinsona
> Članak:

Košarkaš Denver Nagetsa Nejt Robinson propustiće ostatak sezone zbog operacije kolena.
Robinson je ligamente levog kolena pokidao u sredu na utakmici protiv Šarlota, koju je njegov tim izgubio sa 101:98.
"Nejt je veliki borac, ne sumnjam da će raditi naporno da se što pre vrati na teren", rekao je generalni menadžer Denvera Tim Konli.
Robinson je u dosadašnjem delu NBA sezone prosečno imao učinak od 10.4 poena i 2.5 asistencije.
