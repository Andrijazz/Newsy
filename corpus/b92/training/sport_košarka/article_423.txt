> Izvor: B92
> Datum: utorak 28.01.2014.  
> Rubrika: sport_košarka
> Naslov: Sunara novi trener Zadra
> Članak:

Košarkaški klub Zadar je posle šest uzastopnih poraza u ABA ligi smenio trenera Hrvoja Vlašića, a na njegovo mesto stigao je Ivan Sunara.
Trenersko mesto prvo je bilo ponuđeno Ivanu Veliću i Draženu Anzuloviću koji su odbili da preuzmu klub.
Sunara je na taj način došao na čelo kluba za koji je nekada igrao.
Zadar ima samo pet pobeda u 18 kola i nalazi se na poslednjem mestu na tabeli. Isti skor, uz bolju koš razliku, imaju Solnok i Široki, pa će ta tri tima do kraja ligaškog dela takmičenja voditi veliku borbu za opstanak. Sunara je u igračkoj karijeri osim za Zadar nastupao i za Split,Cibonu i Napoli, a sa reprezentacijom Jugoslavije osvojio je bronzu na Olimpijskim igrama u Los Anđelesu 1984. godine. Trenersku karijeru je počeo kao pomoćnik u Ciboni, a pored mnogih hrvatskih i slovenačkih klubova vodio je i Frankfurt i Perlas iz Litvanije, a 2011. je bio pominjan kao rešenje na klupi Zadra. Hrvatski stručnjak će debitovati u subotu, kada Zadar dočekuje Krku.
