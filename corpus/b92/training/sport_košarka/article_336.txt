> Izvor: B92
> Datum: četvrtak 23.01.2014.  
> Rubrika: sport_košarka
> Naslov: EL: Crno-beli u Tel Avivu
> Članak:

Košarkaši Partizana NIS gostuju Makabiju u Tel Avivu, u meču četvrtog kola Top 16 faze Evrolige.
Crno-beli su u prethodna tri duela ostvarili jednu pobedu, nad CSKA u Areni u poslednjoj utakmici, pa se nadaju novom iznenađenju koje bi ih vratilo u igru za četvrtfinale elitnog takmičenja.
Međutim, srpski šampion gostuje "Ponosu Izraela" koji ima maksimalan učinak u grupi i na dobrom je putu da se plasira u završnicu.
Partizan će u Nokia arena biti lišen pomoći trenera Duška Vujoševića, koji zbog zdravstvenih problema nije mogao da putuje u "svetu zemlju". "Očekuje nas naravno teška utakmica. Oseća se malo umor posle CSKA i Zadra, sve nam je jako blizu, nemamo vremena da se odmorimo, ali pripremamo se maksimalno i trudićemo se da damo svoj maksimum u Tel Avivu", rekao je centar crno-belih Đorđe Gagić. Meč 4. kola Top 16 faze Evrolige između Makabija i Partizana NIS igra se u četvrtak od 20:05 časova. EL, Top16, grupa F: 17:45 CSKA Moskva - Real Madrid 20:05 Makabi Tel Aviv - Partizan NIS 20:15 Bajern Minhen - Galatasaraj petak:17:00 Lokomotiva Kubanj - Žalgiris Kaunas Tabela: 1. Real Madrid 3 3 0 280:235 2. Makabi Tel Aviv 3 3 0 262:237 3. CSKA Moskva 3 2 1 233:212 4. Bajern Minhen 3 2 1 242:242 5. Lokomotiva Kubanj 3 1 2 215:231 6. Partizan NIS 3 1 2 202:223 7. Galatasaraj 3 0 3 230:242 8. Žalgiris Kaunas 3 0 3 206:248
