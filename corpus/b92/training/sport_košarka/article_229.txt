> Izvor: B92
> Datum: petak 17.01.2014.  
> Rubrika: sport_košarka
> Naslov: Mesina: Partizan vukao prave poteze
> Članak:

Trener CSKA iz Moskve Etore Mesina rekao je da je njegovoj ekipi falilo konstantnosti da pobedi Partizan.
’Crno-beli’ su u petak savladali moskovsku ekipu sa 73:72 i tako došli do prve pobede u Top 16 fazi Evrolige.
"Čestitke gosopodinu Vujoševiću i Partizanu. Izgubili smo poen razlike, moglo je biti i drugačije. Nismo bili u stanju da ostanemo konstantni iako smo vodili nekoliko puta tokom meča. Oni su napravili odlične poteze na kraju, mi smo grešili i to je odlučilo utakmicu. Radili smo jako naporno, ali nismo imali sreće, tako da se okrećemo sledećem protivniku", rekao je Mesina i dodao da nije očekivao faul protivnika u poslednjem napadu. CSKA će u sledećem kolu dočekati jedinu neporaženu ekipu ove sezone - Real Madrid, dok će Partizan gostovati u Izraelu, protiv Makabija.
