> Izvor: B92
> Datum: sreda 19.02.2014.  
> Rubrika: sport_košarka
> Naslov: Mitrović: Vraćam se sredinom marta
> Članak:

Mladi košarkaš Crvene zvezde Luka Mitrović rekao je za B92 da očekuje da se vrati na parket sredinom marta.
Mitrović se povredio krajem novembra na meču sa Krkom u Novom Mestu.
„Mogu da budem prezadovoljan kako se sve odvija. Napravio sam dobar program sa kondicionim trenerima“, rekao je reprezentativac Srbije tokom duela Zvezda – Nižnij.
"Ja sam već neko vreme u intenzivnom treningu, ne želim da preciziram kada ću se vratiti, ali moglo bi da se očekuje da sredinom marta zaigram prvu utakmicu nakon povrede", dodao je Mitrović za B92.
