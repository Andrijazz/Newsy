> Izvor: B92
> Datum: petak 7.02.2014.  
> Rubrika: sport_košarka
> Naslov: Micić: Priznanje za Megu i za mene
> Članak:

Plejmejker Mega Vizure Vasilije Micić izjavio je za portal dnevno.rs da je zadovoljan petim mesto na listi FIBA za najboljeg mladog igrača.
“Srećan sam, konkurencija je bila veoma jaka i dobri igrači su bili nominovani. Šarić je sasvim zasluženo poneo epitet najboljeg igrača, pružao je zaiste odlične partije u dosadašnjem toku lige“.
"Kenan Sipahi iz Turske je na drugom mestu, mlađi je od mene godinu dana, dobar je igrač. Eventualno bi na njegovom mestu mogao da se nađe Abrinjes koji je četvrti na listi", kaže plej Mege za portal dnevno.rs. Ispred Micića još je i košarkaš Milvoki Baksa Janis Antetokumpo (treće mesto), a iza njega su ostali Dela Vale, Van Ostrum, Ponitka... "Za odluku o proglašenju najboljeg sam saznao od trenera, nisam ni znao kada se to objavljuje. Baš sam se prijatno iznenadio, jako sam srećan, to priznanje mi je veoma drago. Ovo je veliko priznanje i za klub, a nagrada je i njima i meni pokazatelj da dobro radimo. Odluka koju sam doneo 2010. godine da igram za Megu bila je najbolja moguća", rekao je Micić.
