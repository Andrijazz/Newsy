> Izvor: B92
> Datum: ponedeljak 20.01.2014.  
> Rubrika: sport_košarka
> Naslov: Panatinaikosu atinski večiti derbi
> Članak:

Košarkaši Panatinaikosa pobedili su Olimpijakos sa 58:48 u atinskom ‘večitom’ derbiju u okviru 14. kola grčkog prvenstva i zadržali vodeću poziciju na tabeli.
U tom duelu je viđena velika borba i zaista mali broj poena, a Panatinaikos je do trijumfa nad evropskim šampionom došao boljom igrom u poslednjoj četvrtini.
U pobedničkoj ekipi Kari je postigao 12 poena i imao četiri ukradene lopte, dok su po deset poena dodali Dijamantidis, uz pet asistencija, i Gist, koji je imao i šest skokova.
Kod Pirejaca, dvocifreni učinak imao je sako Lojeski sa deset poena i osam skokova, dok meč sa po osam poena završili Danston i Printezis. Panatinaikos posle 14 kola drži čelo tabele sa skorom od 13 pobeda i jednim porazom, odnosno 27 bodova, a prati ga Panionios, naredni rival Crvene zvezde u Evrokupu, sa 25. Paninios je još u nedelju zabeležio ubedljiv trijumf na Panelesinijakosom sa 92:70. Atinski  rivali naredni mečevi očekuju već za nekoliko dana u okviru četvrtog kola Evrolige. Panatinaikos u četvrtak od 19 časova gostuje Fenerbahčeu, dok Olimpijakos takođe igra u gostima sa Laboral Kučom. Dva tima će se sastati i u elitnom takmičenju, a taj duel ih očekuje 20. februara, u sedmom kolu.
