> Izvor: B92
> Datum: utorak 7.01.2014.  
> Rubrika: sport_košarka
> Naslov: Memfis i Boston završili trejd
> Članak:

Džarid Bejlis iz Memfis Grizlisa trejdovan je u Boston Seltikse za Kortni Lija.
Razmena ova dva beka je izvršena nakon što je najavljivana tokom cele nedelje.
"Trejd je uspešno okončan, obe strane su zadovoljne razmenom i uskoro će sve postati zvanično. U razmenu više nije niko uključen, zameniće se samo ova dvojica igrača", kažu izvori bliski klubovima.
Kortni Li, igrač draftovan 2008. godine od strane Orlanda, ove sezone prosečno beleži po 7,4 poena uz 1,6 skokova i 1,1 asistenciju, Bejlis ima prosek od 8,1 poena, 2,1 asistenciju i 1,9 skok, a pre Memfisa je igrao za Portland, Nju Orleans i Toronto. U trejd su uključeni i Oklahoma Siti Tander koji u Masačusets šalju Rajana Gomeza, dok iz Bostona među Grizlise ide pik u drugoj rundi drafta 2016.
