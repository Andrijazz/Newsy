> Izvor: B92
> Datum: nedelja 9.02.2014.  
> Rubrika: sport_košarka
> Naslov: Košarkašima Širokog Kup BiH
> Članak:

Košarkaši Širokog Brijega pobedili su Igokeu sa 77:76 u finalu Kupa Bosne i Hercegovine i osvojili deveti trofej u tom takmičenju.
Uprkos tome što su Aleksandrovčani bili favoriti pred finiš Kupa, još jednom se pokazalo da ta uloga u BiH ne znači ništa.
Trofej Širokom doneo je Džonatan Džons, koji je u samom finišu uzvratio posle trojke Jorovića za vođstvo Igokee sa 76:75.
Upravo Džons je bio najbolju u trijumfu Širokog sa 23 poena, Ivan Buva je dodao 20 poena i šest skokova, a Domagoj Bošnjak i Josip Bilinovac sa deset poena. Kod Igokee istakao se Branko Jorović sa 20 poena, Uroš Mirković je meč završio sa 11 poena, a Goran Gajović sa jednim manjem.
