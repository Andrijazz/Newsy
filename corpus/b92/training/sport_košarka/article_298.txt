> Izvor: B92
> Datum: utorak 21.01.2014.  
> Rubrika: sport_košarka
> Naslov: Vujošević: I Zvezda hoće Bertansa
> Članak:

Trener košarkaša Partizana Duško Vujošević rekao je da će za dan ili dva biti poznato da li će Dairis Bertans, koji je član Bilbaa, potpisati za crno-bele.
"Mi smo na bekovskim pozicijama popunjeni. Ukoliko Musli ne popravi formu, sledeće godine će nam biti potrebno pojačanje na poziciji centra. Sa starijim Bertansom je razgovarala i Zvezda. Od njega zavisi gde će da ide. Prirodno je da ako izabere Srbiju, da će to biti Partizan jer mu brat igra ovde", rekao je Vujošević.
Vujošević je dodao da Partizan neće prodati Bogdana Bogdanovića sledeće sezone, jer mladi bek još nije sazreo kao ličnost.
