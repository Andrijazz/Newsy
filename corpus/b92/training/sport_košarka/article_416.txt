> Izvor: B92
> Datum: utorak 28.01.2014.  
> Rubrika: sport_košarka
> Naslov: Tepić propušta Kup Koraća
> Članak:

Bek Partizana Milenko Tepić odsustvovaće sa terena najmanje dve nedelje zbog povrede zadnje lože i propustiće završni turnir Kupa Radivoja Koraća.
Tepić se povredio na meču sa MZT Skopljem u ponedeljak uveče, od tada se znalo da će on pauzirati barem dve nedelje. To je potvrđeno posle pregleda magnetnom rezonancom, koja je pokazala da je u pitanju istegnuće.
Mladi Novosađanin tako će sigurno propustiti ovonedeljne mečeve sa Lokomotivom Kubanj i Cibonom u Evroligi, odnosno ABA ligi, kao i Kup Radivoja Koraća, koji se igra sledeće nedelje u Beogradu. Tepić će se u najboljem slučaju na teren vratiti na gostovanju Žalgirisu u šestom kolu Evrolige, 13. februara. 26-godišnji Tepić je pre nešto više mesec dana prešao u Partizan iz Lijetuvos Ritasa, u ABA ligi prosečno beleži 7 poena, 3,1 skok i 2,2 asistencije, dok u Evroligi na četiri meča Top 16 faze ima 2 poena i 1,5 skok po utakmici. Partizan ima mnogo problema sa povredama, a poslednji u nizu pehova jeste povreda Dragana Milosavljevića, koji će biti najmanje šest meseci van terena. Dobra vest za  je što će ih u petak, na meču sa Lokomotivom predvoditi Žofre Lovernj, uprkos tome što ima probleme sa žuljevima na nozi.
