> Izvor: B92
> Datum: petak 7.02.2014.  
> Rubrika: sport_košarka
> Naslov: Litl najbolja, Milovanovićeva peta
> Članak:

Španska košarkašica Sančo Litl izabrana je za najbolju ugračicu Evrope za 2013. godinu, dok je reprezentativka Srbije Jelena Milovanović peta.
Kako je objavljeno na sajtu FIBA, Litlova, koja je sa reprezentacijom osvojila zlatnu medalju na Evropskom prvenstvu u Francuskoj, dobila je 7.654 glasova navijača i 281 glas košarkaških stručnjaka.
Drugo mesto zauzela je takođe reprezentativka Španije Alba Torens, dok je treće mesto pripalo Francuskinji Sandrin Gruda. Srpska košarkašica Jelena Milovanović je na petom mestu dobila veći broj glasova navijača od pobednice, 8.747, ali 93 glasa stručnjaka.
