> Izvor: B92
> Datum: sreda 8.01.2014.  
> Rubrika: sport_košarka
> Naslov: "Bitna pobeda, hvala navijačima"
> Članak:

Trener Crvene zvezde Telekom Dejan Radonjić rekao je da je njegov tim savladao kvalitetnog protivnika i zahvalio se navijačima na podršci.
"Hvala navijačima na sjajnom ambijentu, savladali smo sjajnog protivnika, koji je pokazao veliki kvalitet i iskustvo. U prvom poluvremenu nismo došli do odbrane koja je bila adekvatna našoj želji da kontrolišemo utakmicu, koncentracija je bila loša, rezultat držali dobrom napadu", rekao je Radonjić.
Crveno-beli su takmičenje u Evrokupu, uz direktan prenos na TVB92, ubedljivo savladali Bilbao. On je dodao da je njegov tim odigrao kvalitetnije u drugom poluvremenu. "U nastavku smo odigrali kvalitetnije u odbrani, u napadu smo bili takođe dobri, za veliko zadovoljstvo na kraju. Razlika je veoma bitna jer u poslednjem kolu gostujemo Bilbau, a ako se setimo oni su za jedan koš prošli dalje", dodao je Radonjić."Imaju igrače sa velikim karijerama, reprezentativce, napravili su nam puno problema... Ali, uspeli smo da dobro da iskontrolišemo tu atipičnost centara koji šutiraju za tri, I u završnicu smo ušli tako da možemo da tražimo koji poen više. Moramo da budemo koncentrisani na sve ono što nas očekuje, svaki meč je bitan, protivnici su jaki, moramo u Rusiji da odigramo bolje i tako dođemo do ispunjenja našeg cilja, a to je da prođemo grupu. Još jednom hvala navijačima koji su bili sjajni. Debi u evropskim mečevima za Crvenu zvezdu imao je Tadija Dragićević, koji je istakao da je pobeda na startu jako bitna. "Mnogo bitna pobeda, oni imaju jako dobar tim, igrao sam još ranije protiv većine igrača. Imaju dosta utakmica u nogama, nisu došli da olako prepuste pobedu. Borili su se, ali mi smo krenuli dosta dobro. Posle lakih poena u prvom poluvremenu u drugom smo odigrali bolje odbranu i prelomili. Uz sjajne navijače smo odigrali dobro, na kraju smo bili ubedljivi, svaki poen je važan u ovom takmičenju, a svi igrači su dali svoj doprinos", rekao je Dragićević. Zvezda će u sledećem kolu gostovati ekipi Nižnji Novgoroda u Rusiji, dok će se Bilbao kod kuće sastati sa Panioniosom.
