> Izvor: B92
> Datum: nedelja 19.01.2014.  
> Rubrika: sport_košarka
> Naslov: "Neće navijači menjati trenera"
> Članak:

Predsednik Crvene zvezde Telekom Nebojša Čović stao je u odbranu prvog trenera ekipe Dejana Radonjića.
Zvezda je u 17. kolu ABA lige pobedila Olimpiju sa 87:62, a nekolicina navijača u hali Pionir su skandirali protiv trenera.
Čović je zatražio strpljenje od navijača i istakao da isti neće dovoditi niti menjati trenera ‘kao što je to sluja u FK Crvena zvezda’.
"Mene to ne iznenađuje, kao i vi, nešto sam stariji, živim u Srbiji 56 godina, ne očekujem poštovanje za bilo koji rezultat. Žalim što se to dogodilo od jedne male grupe navijača, ja sam obavio razgovor sa njima pred halom, video sam da nema zle namere, ali kada ih suočite sa činjenicama da ovaj klub nije postojao u avgustu 2011, da je osvojio Kup Koraća, da je izborio plasman u Evroligu i kada bi se ravnao sa nekim drugim klubovima, voleo bih da imamo četiri godine fore i da naš trener ima to. Time se ne pomaže klubu. Imali smo sličnu situaciju, uvođenjem režima da nema besplatnih karata, time što kupuju karte pomažu klubu, i plaćanje igrača. Dok sam ja u ovom klubu oni neće postavljati trenere i određivati ko će da igra. Imamo mi klub koji je u još goroj situaciji, radi se o fudbalskom, svi znamo šta se tu dešavalo", rekao je prvi čovek crveno-belih nakon ubedljive pobede nad Olimpijom. Čović se osvrnuo i na izvesni raskid saradnje sa Blejkom Šilbom. "Od trenera tražimo da ima potpuno poverenje u upravo i suprotno. Trener ima potpunu slobodu, niko neće da mu se meša ko će da ighra. Ne mislim da treba da imate veliku platu i da ne dajete ništa - Šilb. Imate upozorenje, jedno, drugo, onda raskid. Apelujem na navijače da imaju poverenje, strpljenje, da ne analiziramo formule gde ima bulumente komentara, kada god hoću da vidim stanje svesti, ja odem na forume i komentare, ali je to na onima koji uređuju, da li oni imaju porodice. Godine dovedu do toga da budete imuni na to. Od navijača tražim da budu uz nas, ima ko ocenjuje rad trenera, celog sistema. Složili smo se da to neće pomoći klubu, nećemo dobiti veći rezultat, već ćemo dobiti veći grč kod trenera, igrača. Samo 25 razlike protiv Olimpije, trebalo je da bude 40, nisam zadovoljan. Srbija u potpisu. Treba svi da se zapitamo." Prvi čovek crveno-belih podsetio je da je  i zatražio strpljenje od navijača. "Dugo je trajalo rušenje Crvene zvezde i niko nije imao hrabrosti da objasnimo do prošle godine kako se radilo na tome. Tu bih stavio tačku, pošto sam rekao da ove sezone neću ništa komentarisati na tu temu. Mi moramo da razumemo navijače u toj frustraciji koja traje dugi niz godina, ne samo u košarci, jer je to kod naših navijača sport broj dva. Spreman sam sa njima da radim, oni su tu 15-20 godina, gledaju, ali to radimo u svojoj kući, barem lokacija imamo dovoljno. Uprava je ta koja donosi odluke i odlučuje, ali te priče moraju da budu u okviru nečega što je razumno. Zvezda je posle 17 kola prva u Jadranskoj ligi, a i mi to u mentalitetu nosimo, hoćemo sve brzo, preko noći. Vreme i iskustvo me je naučilo da to ne može. Radićemo dalje i mislim da će biti bolje." Novinare je najviše zanimala situacija sa Blejkom Šilbom. "Sa Šilbom smo sve rekli što smo hteli da vam kažemo, jedino da dokumentujemo ugovor. Nebo nije palo na zemlju, i sa Šilbom i bez njega ćemo raditi. Verovatno smo negde na pola, u smislu da li je on pogrešio ili mi. On je dobar igrač, a nije prvi put da igrač nađe prostor u nekom dobrom klubu. Završili smo sa Šilbom na osnovu jednoglasne odluke kluba, na osnovu odluke trenera. Ali, nema razloga za tugu, već u sredu nas čeka meč sa Panioniosom. Nikad nisam zadovoljan kada su pare u pitanju, ni kada pravimo aranžmane sa televizijama. Stručni štab intenzivno radi na pojačanjima, trener je rekao da ima rok do 29. I to zbog Evrokupa, za Aba ligu nema roka. On radi svoj deo posla, mi svoj, onda znamo stepen odgovornosti. U Srbiji kada je sve dobro svi su zaslužni, a kada je loše svi se jurimo. Ovako je čista slika za sve nas."
