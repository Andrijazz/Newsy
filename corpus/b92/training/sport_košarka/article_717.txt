> Izvor: B92
> Datum: ponedeljak 17.02.2014.  
> Rubrika: sport_košarka
> Naslov: KKCZ: Na Nižnij za 500 dinara
> Članak:

Košarkaški klub Crvena zvezda saopštio je da će u utorak početi prodaja ulaznica za utakmicu protiv ekipe Nižnij Novogorod, u drugoj fazi takmičenja Evrokupa.
Ulaznice za tribine koštaju 500 dinara, a za parter 1.000. Za plavu i belu ložu potrebno je izdvojiti 2.000, a za ložu 2.500 dinara. Karte za mesta uz teren koštaju 5.000 dinara.
Kako se navodi na klupskom sajtu, ulaznice će se prodavati od 10 sati na svim prodajnim mestima Eventima, dok će se dan utakmice, u sredu, prodavati na blagajni Pionira od 14 sati do početka utakmice. Poslednja utakmica L grupe druge faze Evrokupa, između Crvene zvezde i ruske ekipe Nižnij Novgorod igra se u sredu od 19.15, uz direktni prenos na TV B92. Zvezda je obezbedila plasman u osminu finala, a duel sa ruskim timom odrediće pobednika u grupi, pošto obe ekipe imaju skor od po četiri pobede i jednog poraza. Prvi u grupi će igrati sa drugoplasiranom ekipom iz grupe P, a revanš će igrati na svom terenu.
