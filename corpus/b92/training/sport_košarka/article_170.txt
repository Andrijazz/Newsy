> Izvor: B92
> Datum: nedelja 12.01.2014.  
> Rubrika: sport_košarka
> Naslov: Endesa: Anđušić na -54 kod Štimca
> Članak:

Unikaha Vladimira Štimca deklasirala je Valjadolid Danila Anđušića sa 112:58, u 15. kolu Endesa lige.
Štimac se istakao dabl-dablom sa 12 poena i 16 skokova, Anđušić je imao tek 5 poena za goste, ali je Nikola Cvetinović upisao 11.
Ivan Paunić postigao je 11 poena uz 2 skoka u porazu Fuenlabrade od Reala 96:81. Goran Huskić, Saša Borovnjak i Nikola Radičević nisu igrali za svoje ekipe.
Valensija je nadigrala Iberostar 92:67, Kahasol je bio bolji od Rio Natura 80:71, Laboral Kuča je slavila u lokalnom derbiju u San Sebastijanu 78:76, Huventud je nadigrao Bilbao 80:70, Barselona je bila ubedljiva protiv Mursije 96:63, Manresa je slavila kod Gran Kanarije 85:70, dok je Saragosa dobila Estudijantes 89:62. Od igrača istakli su se Endi Panko sa 27 poena za Fuenlabradu, Nikola Mirotić je ubacio 23 za Real Madrid, a David Doblas za San Sebastijan.
