> Izvor: B92
> Datum: nedelja 16.02.2014.  
> Rubrika: sport_košarka
> Naslov: Ponkrašov u Lokomotivi Kubanj
> Članak:

Nekadašnji ruski reprezentativac Anton Ponkrašov novi je član Lokomotive Kubanj, ovogodišnjeg rivala Partizana i Crvene zvezde u Evroligi.
Trener Lokomotive Evgenij Pašutin je nezadovoljan igrama Markusa Vilijamsa, pa se odlučio za angažovanje Ponkrašova sa kim je ranije sarađivao u moskovskom CSKA.
Ruski plej dolazi iz ekipe Krasnaja Krilja, gde je ove sezone u VTB ligi prosečno beležio 13.5 poena, 4.1 skok i 4.5 asistencija po meču, dok je u Evročelendžu prosečno postizao 13.6 poena uz 4 asistencije i 3.8 skokova.
Lokomotiva se trenutno nalazi na četvrtom mestu grupe F Top 16 faze Evrolige sa tri pobede i tri poraza. Ruski tim sledeći meč u Evroligi igra u petak od 20:15 časova, kada gostuje Bajernu iz Minhena.
