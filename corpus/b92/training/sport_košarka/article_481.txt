> Izvor: B92
> Datum: petak 31.01.2014.  
> Rubrika: sport_košarka
> Naslov: KKCZ: Na Budućnost za 300 dinara
> Članak:

Karte za utakmicu Crvena zvezda Telekom – Budućnost biće u prodaji od subote po ceni od 300 dinara za tribine, objavljeno je na sajtu crveno-belih.
Za parter 600 ulaznice koštaju 600 dinara, za plavu i belu ložu iznosi 1000, a za ložu 1500 dinara.
Meč je na programu u nedelju od 19 sati u okviru 19. kola ABA lige, a Zvezda želi da se revanšira Budućnosti za poraz iz prvog dela sezone (62:60).
Bek crveno-belih Čarls Dženkins na Tviteru je na srpskom jeziku pozvao navijače da dođu u Pionir. "Dobro jutro! Nedelja, bitna utakmica protiv Budućnosti. Voleo bih da vidim sve navijače Crvene Zvezde u Pioniru", napisao je Amerikanac. Ulaznice za ovaj meč biće u prodaji od subote 1. februara na svim prodajnim mestima Eventima (Kombank arena, Dom omladine, Bilet centar, TC Ušće i još 150 prodajnih mesta širom Srbije). Na dan utakmice karte će moći da se kupe i na blagajni Pionira od 15 sati pa sve do početka meča.
