> Izvor: B92
> Datum: nedelja 9.02.2014.  
> Rubrika: sport_košarka
> Naslov: Milojević: Nismo imali sreće
> Članak:

Trener Mega Vizure Dejan Milojević rekao je da je njegovoj ekipi u finalu Kupa Radivoja Koraća protiv Crvene zvezde nedostajalo sreće.
Milojević je istakao da su ’crveno-beli’ zasluženo slavili sa 81:80 i tako odbranili trofej osvojen prošle godine.
"Nismo imali sreće, verovatno je još nismo zaslužili. Ko zna šta se sve može da se desi do kraja sezone. Svaka čast Zvezdi. Pokazali su kvalitet i da su bili favoriti. Ponosan sam na moje momke na način na koji smo igrali. Nije lako igrati u ovom ambijentu. Iz ove ekipe će biti nekoliko vrhunskih igrača", rekao je Milojević. Milojevićevi izabranic su u finišu meča imali napad za trijumf, ali su  odigrali dobro odbranili svoj koš. "Trebalo je Vasa Micić da dobije loptu. Zvezda je odigrala dobro, lopta je došla do Jokića. Takva je košarka i Zvezda je osvojila titulu. Značiće sigurno dosta ova utakmica. Znam svoj tim i znam da mogu da igraju pred punim tirbinama. To su hrabri momci. Jokić je bio izvanredan. Imaće on još mnogo šuteva koji će biti odlučujući", rekao je Milojević. Milojević je ocenio je da su njegovi igrači prerano došli do prednosti i dodao da nema šta da im zameri. "Prerano smo došli do razlike, pa posle nismo dobro reagovali na njihovu zonu. Nije baš najlakše igrati na njihovu zonu. Nije ni realno očekivati da Mega igra svih 40 minuta tako. Ne zameram nikome ništa", istakao je Milojević.
