> Izvor: B92
> Datum: utorak 14.01.2014.  
> Rubrika: sport_košarka
> Naslov: Mlađan: Dati maksimum protiv Albe
> Članak:

Košarkaši Radničkog u sredu od 20 časova dočekuju Albu u drugom kolu druge faze Evrokupa.
Kragujevčani su poraženi u prvom kolu na gostovanju Himiku i ove sezone su zabeležili neočekivano loše rezultate, pošto su tek na 11. mestu na tabeli ABA lige.
S druge strane, ekipa iz Berlina, koju vodi Saša Obradović, u odličnoj formi je i u poslednjih 11 mečeva nije poražena.
"Alba je, pre svega, kluba sa velikom istorijom. Mnogo su dobar tim sa vrhunskim trenerom. Igraju jaku odbranu, u napadu imaju veliki talenat. Biće to težak meč za nas, sa velikim protivnikom. Moraćemo da damo maksimum da bismo došli do pobede. Imaju nekolicinu dobrih stranaca sa velikim iskustvom u Evropi, pre svega mislim na Logana. To su vrhunski igrači, pa će i za publiku da bude lepo da ih vidi ovde", rekao je Mlađan. Najdominantniji igrač Albe je bivši član Makabija i Panatinaikosa Amerikanac Dejvid Logan, koji prosečno postiže 15,4 poena po meču, kao i njegov zemljak Redži Reding i Hrvat Leon Radošević.
