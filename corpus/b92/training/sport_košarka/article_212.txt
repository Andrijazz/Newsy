> Izvor: B92
> Datum: četvrtak 16.01.2014.  
> Rubrika: sport_košarka
> Naslov: Preokret Makabija, Kalnijetis junak
> Članak:

Košarkaši Makabija došli su do treće pobede u grupi F Top16 fazi Evrolige, pošto su slavili na gostovanju Žalgirisu sa 87:78.
U drugom meču večeri, Lokomotiva je ostvarila prvu pobedu u drugoj fazi, pošto je u triler završnici sa 63:62 bila bolja od Galatasaraja u Istanbulu. Junak tog trijumfa bio je Mantas Kalnijetis, koji je postigao trojku u poslednjim trenucima susreta.
U prvom meču grupe F Real je u sredu deklasirao Bajern sa 111:87, dok je u petak od 20.45 na programu duel Partizana i moskovskog CSKA.  je trijumfovao posle velikog preokreta, pošto je domaći tim konstantno održavao prednost u prvom delu meča. Žalgiris je, s druge strane, zabeležio i treći poraz u drugoj fazi elitnog takmičenja i tako je ostao na samom začelju tabele. Makabi je do trijumfa u Kaunasu predvodio Tajriz Rajs sa 20 poena, Devin Smit je upisao 15 poena i osam skokova, dok su meč sa po deset poena završili Jogev Ohajon i Aleks Tajus, koji je imao i sedam skokova. U poraženom timu, po 21 poen postigli su Džastin Dentmont i Paulis Jankunas. U Istanbulu je viđen veoma izjednačen susret, sa puno promena u vođstvu, a na kraju je Lokomotiva bila ta koja je došla do prve pobede u Top16 fazi. Junak Kalnijetis je meć završio sa 13 poena, a najbolji u trijumfu tima iz Krasnodara bio je Derik Braun sa 16 poena i pet ukradenih lopti. Bivši igrač Partizana Aleks Marić postigao je osam poena i imao pet skokova u pobedi svog tima. Kod Galatasaraja, Karlos Arojo je postigao 19 poena i imao šest asistencija. Srpski košarkaš Zoran Erceg postigao je osam poena, uz tri skoka i dve asistencije, dok je Milan Mačvan imao poen manje, uz isti broj skokova. Grupa F, treće kolo sreda, 15. januar Real Madrid - Bajern 111:87 četvrtak, 16. januar Žalgiris - Makabi 78:87 Galatasaraj - Lokomotiva 62:63 petak, 17. januar Partizan - CSKA Moskva 20.45 Tabela: Real 3/0, Makabi 3/0, Bajern 2/1, CSKA 2/0, Žalgiris 0/3, Lokomotiva 1/2, Galatasaraj 0/3, Partizan 0/2.
