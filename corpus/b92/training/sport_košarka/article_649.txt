> Izvor: B92
> Datum: utorak 11.02.2014.  
> Rubrika: sport_košarka
> Naslov: Simonović: Lopes motor Bilbaa
> Članak:

Košarkaši Crvene zvezde u sredu od 20.30 gostuju Bilbauu u petom kolu druge faze Evrokupa, uz direktan prenos na televiziji B92.
‘Crveno-beli’ su u utorak rano ujutro otputovali u Španiju, a duel sa Bilbaom dočekuju posle osvajanja Kupa Radivoja Koraća i pobede nad Mega Vizurom sa 81:80 u neizvesnom finalu.
S druge strane, Baskijci su odmorniji, pošto nisu učestvovali na završnom turniru Kupa kralja, a dobro je poznato da na svom terenu igraju odlično.
U prvom duelu, odigranom u Beogradu, izabranici Dejana Radonjića su slavili sa 105:87.  se osvrnuo i na činjenicu da je Zvezda prvi put u istoriji odbranila trofej u nacionalnom Kupu. "Utisci se polako sležu. I posle prospavane noći još više se osećam ponosnim na ono što smo postigli. Uradili smo sjajan posao. Imali smo teške mečeve u polufinalu i finalu, ali smo kao ekipa pokazali karakter i zasluženo smo slavili. Moram još jednom da čestitam ekipi Mega Vizure koja je odigrala sjajan meč, ali mi se nijednog trenutka nismo predavali, verovali smo u sebe i naš kvalitet i uz veliku borbenost smo stigli do cilja", naglasio je Simonović, "Kao kapiten tima moram da naglasim da je atmosfera u ekipi izvanredna i kada to kažem to zaista nije fraza. Nikada u svojoj dosadašnjoj karijeri nisam radio sa ovakvom grupom momaka gde svaki igrač ima toliko razvijen timski duh. Bukvalno smo svi spremni da na terenu poginemo jedan za drugog". Program na televiziji B92 posvećen utakmici između Bilbaa i Zvezde počinje u sredu u 20 časova, a posle meča moći ćete da gledate i ekskluzivni intervju sa selektorom reprezentacije Srbije Aleksandrom Đorđevićem.
