> Izvor: B92
> Datum: utorak 28.01.2014.  
> Rubrika: sport_košarka
> Naslov: Tepić večeras na magnetnoj
> Članak:

Bek Partizana NIS Milenko Tepić ići će na magnetnu rezonancu večeras od 19 sati, posle čega će se znati koliko će tačno odsustvovati sa terena.
On se povredio u završnici meča sa MZT Skopljem, koji je Partizan izgubio u Pioniru.
Prvobitnim pregledima nije moglo tačno da se utvrdi koliko je ozbiljna povreda zadnje lože, ali spekuliše se da Tepić ne bi trebalo da odsustvuje duže od dve-tri nedelje. 

Ukoliko se ta prognoza obistini, on će propustiti duele sa Lokomotivom Kubanj i Cibonom, kao i Kup Radivoja Koraća.
Tepić (26) je tokom ove sezone prešao u Partizan iz Lijetuvos Ritasa, u ABA ligi prosečno beleži 7 poena, 3,1 skok i 2,2 asistencije, dok u Evroligi na četiri meča Top 16 faze ima 2 poena i 1,5 skok po utakmici. Partizan ima mnogo problema sa povredama, a poslednji u nizu pehova jeste povreda Dragana Milosavljevića.
