> Izvor: B92
> Datum: petak 24.01.2014.  
> Rubrika: sport_košarka
> Naslov: Novi peh Niksa, i Barnjani povređen
> Članak:

Jedan maler stiže drugi u Njujork Niksima, koji su sada ostali i bez Andree Barnjanija – Italijan je povredio lakat i odsustvovaće neko vreme sa parketa.
Tačna dužina pauze još nije poznata, a Barnjani će se na listi povređenih pridružiti Amareu Stodemajeru, Kenjonu Martinu i Meta Vorld Pisu.
Niksi su u lošoj seriji od pet poraza, a Barnjani se povredio kada je bezuspešno pokušao da zakuca na meču sa Filadelfijom. Italijanski centar ove sezone prosečno beleži 13,3 poena, 5,3 skoka i 1,2 rampe po meču.
