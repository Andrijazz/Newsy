> Izvor: B92
> Datum: četvrtak 20.02.2014.  
> Rubrika: sport_košarka
> Naslov: Korać na F4, večite u četvrtak
> Članak:

Košarkašice Radivoja Koraća plasirale su se na završni turnir regionalne lige pobedom u Srborbanu 63:52 (48:38, 30:21, 12:9).
Beogradski tim predvodila je Maksimović sa 12 poena, dok je deset dodala Kapor. Najbolja kod domaćina bila je Kovačević sa 12, dok su Marić i Krnjetin ubacile po 11 poena.
Na fajnal-for (8-9. mart) se plasiralo i Celje pobedom nad Medveščakom 64:60 u gostima. U četvrtak su na programu dva meča u kojima igraju naši timovi, Partizan gostuje Budućnosti, a Crvena zvezda čeka Triglav.
Srbobran je vodio samo dva puta na startu meča (2:0, 9:8), da bi Korać duel prelomio serijom 8:0 za 16:9 nakon čega nije ispuštao prednost. Već posle prvog perioda gošće su imale dvocifrenu prednost (28:17) i to održavale do poslednje četvrtine kada su serijom od sedam poena stigli do maksimalnih 55:38. Srbobran - Radivoj Korać 52:63 (9:12, 12:18, 17:18, 14:15) Srbobran: Dunđerski 4, Curaković, Filipović, Bošković 2, Zolotić, Domazet 10, Lalović 2, Marić 11 (2:2), Krnjetin 11 (4:4), Kovačević 12, Pavlović. Radivoj Korać: Čolić 9, Stanković, Rodić, Topuzović 2, Mandić 5, Maksimović 12, Brajković 4, Jovanović 9, Antić 7, Stupar 3, Kapor 10, Stančić 2.
