> Izvor: B92
> Datum: utorak 14.01.2014.  
> Rubrika: sport_košarka
> Naslov: DV: Verujem da je Đurić nevin
> Članak:

Predsednik JSD Partizan Duško Vujošević reagovao je na situaciju u kojoj se našao predsednik FK Partizan Dragan Đurić.
Đurić je u ponedeljak bio na saslušanju u Specijalnom sudu i zadržan je na 48h na ispitivanju zbog navodnih malverzacija u Veterinarskom zavodu.
Vujošević je u izjavi za ’Novosti’ izrazio nadu da će se utvrditi da je Dragan Đurižć nevin.
"Iskreno se nadam da će se tokom ispitivanja utvrditi da Đurić nije kriv. Šta bih drugo mogao da kažem na prvu loptu. Svaki klub našeg Sporstkog društva je poštena ogranizacija, dovoljno sam dugo među crno-belima da tako nešto mogu da konstatujem. Dobro je poznato koliko je svaki čovek važan da bi jedan klub, organizacija mogli bez problema da funkcionišu, a ne jedan predsednik", rekao je Vujošević i dodao: "Kao što sam rekao, verujem u nevinost prvog čoveka fudbalskog kluba", dodao je Vujošević. Đurić se tereti za zlouptrebu položaja odgovornog lica i da je prilikom privatizacije Veterinatskog zavoda pribavio 207 miliona dinara.
