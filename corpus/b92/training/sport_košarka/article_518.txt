> Izvor: B92
> Datum: ponedeljak 3.02.2014.  
> Rubrika: sport_košarka
> Naslov: BBB: Ne dolazimo, ABA nas ne zanima
> Članak:

Navijači Dinama iz Zagreba Bed Blu Bojsi kategorički su odbacili mogućnost da se nađu na tribinama na meču između Cibone i Partizana.
Duel u Zagrebu na programu je u utorak od 19 časova, a ujedno je i poslednji u 19. kolu regionalne ABA lige.
Navijači nekadašnje Kroacije ističu da ništa što je pisano i objavljivano prethodnih dana nisu tačne, kao i da ne priznaju "niti jedan oblik regionalne lige.
"Najodlučnije odbacujemo vest koja je objavljena u jednom dnevnom listu, ali i na nekim internet portalima, kao i spekulacije koje se poslednjih nekoliko dana pojavljuju na određenim forumima. Reč je o mogućnosti organizovanog navijanja naše grupe na utakmicama KK Cibona u regionalnoj košarkaškoj ligi. Mi trenutno kao navijačka skupina NK Dinamo organizovano pratimo isključivo fudbalske utakmice. Takođe, ne priznajemo niti jedan oblik regionalne lige u kojoj učestvuju EX-YU klubovi tako da ovu temu zaključujemo u startu, štaviše za nas ona nije ni otvorena", stoji na sajta navijača "Modrih". Prethodno je trener Cibone Slaven Rimac najavio na konferenciji na štampu da će pripadnici BBB doći.
