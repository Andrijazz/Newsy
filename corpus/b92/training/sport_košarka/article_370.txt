> Izvor: B92
> Datum: subota 25.01.2014.  
> Rubrika: sport_košarka
> Naslov: FMP iskoristio kikseve lidera
> Članak:

Košarkaši FMP, Crnokose i Borca imaju identičan skor 12-5 posle 17. kola Košarkaške lige Srbije.
FMP je slavio u gostima protiv Vršca sa 77:67, Crnokosa je izgubila od Sloge na svom parketu (84:82), a bolji od Borca bio je Konstantin – 77:73.
U ostalim duelima pobede su ostvarili Napredak, Tamiš, Meridiana i Metalac.
FMP je slavio u Vršcu najviše zahvaljujući odličnom izdanju Slobodana Dunđerskog koji je na kraju imao 16 poena, 6 skokova i 6 asistencija. Njega su pratili Čović, Dobrić i Gudurić sa po 15 poena. Na drugoj strani Silađi je ubacio 15, a Savović i Milošević po 13 poena. Neočekivan poraz na svom parketu pretrpela je Crnokosa od Sloge i to trojkom u poslednjim trenucima utakmice Dušana Vuletića koji je meč završio sa 19 poena i 9 skokova. Nikola Otović je ubacio 24 za goste, a Slaven Čupković 15. U domaćem sastavu Radić je ubacio 24, a Papić 18 poena. Poraz je pretrpeo i Borac od Konstantina za koji je Vladimir Đorđević postigao 15 poena. Pratili su ga Đurđević sa 13 i Todorović sa 12 poen. KLS, 17. kolo: Napredak - Sloboda 79:56 Meridiana - Smederevo 100:77 Tamiš - OKK Beograd 89:82 Vršac - FMP 67:77 Crnokosa - Sloga 82:84 Metalac - Vojvodina 72:60 Konstantin - Borac 77:73 Tabela: FMP 12-5, Crnokosa 12-5, Borac 12-5, Konstantin 10-7, Metalac 9-8, OKK Beograd 9-8, Tamiš 9-8, Vršac 8-9, Smederevo 8-9, Napredak 8-9, Sloga 7-10, Meridiana 6-11, Vojvodina 5-12, Sloboda 4-13.
