> Izvor: B92
> Datum: sreda 12.02.2014.  
> Rubrika: sport_košarka
> Naslov: TVB92: Zvezda igra za nokaut fazu
> Članak:

Košarkaši Crvene zvezde od 20.30 gostuju Bilbau u okviru petog kola grupe L druge faze Evrokupa, uz direktan prenos na televiziji B92.
Program na našoj televiziji B92 počinje u 20 časova, a i posle utakmice ostanite uz nas, pošto je od 22.20 na programu ekskluzivni intervju sa novim selektorom srpskih košarkaša Aleksandrom Đorđevićem.
duel sa Bilbaom dočekuju kao vodeći tim na tabeli i posle osvojenog Kupa Radivoja Koraća. Španski tim, s druge strane, ima polovičan učinak u drugoj fazi Evrokupa, a u prvom duelu dve ekipe, odigranom u Beogradu, Zvezda je slavila sa 105:87. Kapiten Crvene zvezde Marko Simonović rekao je da 'crveno-beli' moraju da odigraju dobro u odbrani da bi imali šansu za dobar rezultat. Ivan Radenović je istakao da njega i saigrače očekuje težak posao protiv Bilbaa, zato što je španska ekipa poznata po dobroj igri na svom terenu. 'Crveno-beli' su, inače, imali problem u putu do Bilbaa, pošto su zbog oluje morali da slete u Madrid i potom autobusom nastave do krajnjeg odredišta. S druge strane, predsednik Bilbaa Predrag Savović rekao je za B92 da veruje da njegovi košarkaši mogu da pobede Zvezdu i da očekuje sjajnu košarkašku predstavu.
