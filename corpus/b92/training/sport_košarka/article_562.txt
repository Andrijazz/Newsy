> Izvor: B92
> Datum: sreda 5.02.2014.  
> Rubrika: sport_košarka
> Naslov: Bakić napustio Metalac, ide u Inter
> Članak:

Crnogorski reprezentativac Bojan Bakić novi je igrač slovačkog Intera iz Bratislave, pošto je nedavno raskinuo ugovor sa Metalcem iz Valjeva.
Jedan od najboljih “trojkaša” na ovim prostorima je u Košarkaškoj ligi Srbije beležio nešto više od 19 poena na 17 odigranih utakmica.
Bakić je u karijeri nastupao za Budućnost, Hemofarm Ventspils i Rigu, a u Bratislavi će se pridružiti još jednom crnogorskom internacionalcu, Goranu Bulatoviću.
Inter je ubedljivo prvi na tabeli slovačkog šampionata sa 22 pobede i 5 poraza, dok će u narednom periodu ekipa Metalca braniti četvrtu poziciju u KLS koju trenutno zauzima, pošto je u dosadašnjem delu prvenstva zabeležila deset pobeda i osam poraza.
