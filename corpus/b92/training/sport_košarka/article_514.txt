> Izvor: B92
> Datum: nedelja 2.02.2014.  
> Rubrika: sport_košarka
> Naslov: VTB: Krstić vodio CSKA do pobede
> Članak:

Košarkaši CSKA deklasirali su Minsk kod kuće sa 89:68 u meču VTB lige, a sjajan je bio Nenad Krstić sa 15 poena (7-11 iz igre za 26 min) i 3 skoka.
Miloš Teodosić je za 18 minuta na parketu upisao 5 poena (2-4 iz igre), 4 skoka i 3 asistencije, a Vladimir Micov dao je 6 poena (2-4 iz igre za 24 min), uz 2 skoka i 3 asistencije. Eron Džekson postigao je 15 poena, Pargo je imao 12 poena i 7 asistencija, a u timu iz Belorusije istakao se naš Branko Mirković sa 17 poena (7-10 iz igre za 25 min).
CSKA sada ima skor 12-2 i drugi je na tabeli B grupe VTB lige, dok je Minsk osmi sa četiri pobede i osam poraza. U drugom meču dana Astana je dobila Azovmaš 95:80, uz 11 poena Branka Cvetkovića (3-7 iz igre za 27 min).
