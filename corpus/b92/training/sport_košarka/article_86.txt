> Izvor: B92
> Datum: ponedeljak 6.01.2014.  
> Rubrika: sport_košarka
> Naslov: Zvezda zove navijače u Pionir
> Članak:

Košarkaški klub Crvena zvezda Telekom pozvao je navijače da pomognu igračima i u predstojećim utakmicama Evrokupa.
U tu svrhu napravljen je i video kao najava učešća u Evrokupu.
"Navijači Crvene zvezde Telekom na utakmicama u Evroligi ove sezone pravili su fantastičnu atmosferu, a želja je da izabranici trenera Dejana Radonjića i u Evrokupu sa tribina dobiju snažnu podršku koja će ih nositi do pobede“, navodi se na zvaničnom sajtu Zvezde.
Sve utakmice crveno-belih u Evrokupu prenosiće televizija B92, a prvi duel na programu je u sredu od 19.15h sa Bilbaom u Pioniru. Cena karte za taj meč iznosi 700 dinara.
