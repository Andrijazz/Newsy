> Izvor: B92
> Datum: subota 15.02.2014.  
> Rubrika: sport_košarka
> Naslov: Radnički trojkama zasuo Budućnost
> Članak:

Košarkaši Radničkog pobedili su ekipu Budućnosti u Podgorici sa 85:79 u 20. kolu ABA lige i tako su zabeležili osmu pobedu u regionalnom takmičenju.
Kragujevčani su bili puni samopouzdanja posle sjajne igre u meču sa Himikom i trojkama su zasuli Podgoričane – ubacili su 15 trojki iz 32 pokušaja.
Budućnost je sada još dalje od fajnal-fora, pošto ima skor 12-8, pobedu manje i meč više od Partizana i Cibone.
Vodio je Radnički i sa 21 poenom razlike početkom drugog poluvremena, Budućnost je na minut do kraja prišla na -4, ali gosti iz Kragujevca nisu dozvolili preokret. Najbolji kod pobednika bio je Marko Marinović sa 24 poena (5-12 iz igre, 11-14 penali), 5 skokova i 12 asistencija, Marko Brkić ubacio je 20 poena (5-7 za tri), a Dušan Mlađan postigao je 11 poena. Šehović je predvodio Podgoričane sa 22 poena, 6 skokova i 3 asistencije, Čedomir Vitkovac upisao je 16, a Aleksa Popović 12 poena. ABA liga, 20. kolo: subota: Olimpija - Solnok 74:57 Krka - MZT 73:50 Budućnost - Radnički 85:79 nedelja: 17.00 Igokea - Zadar 17.00 Partizan - Široki 19.00 Cedevita - Crvena zvezda Telekom ponedeljak: 20.45 Mega Vizura - Cibona Tabela: 1. Crvena zvezda Telekom 16 3 2. Cedevita 14 5 3. Partizan NIS 13 6 4. Cibona 13 6 5. Budućnost VOLI 12 8 6. Igokea 11 8 7. Krka 9 11 8. MZT Skopje Aerodrom 9 11 9. Union Olimpija 8 12 10. Radnički 8 12 11. Mega Vizura 7 12 12. Solnok Olaj 6 14 13. Široki Primorka 5 14 14. Zadar 5 14
Dvema uzastopnim trojkama Brkića Radnički je stvorio osam poena viška sredinom prve deonice, Budućnost se na kratko vratila u igru, a Kragujevčani su odgovorili serijom 10-0 (sedam poema Marinovića) za +11 posle prve četvrtine. Radnički je imao i 13 poena viška u jednom trenutku tokom drugog perioda, gosti nisu dozvoljavali Budućnosti povratak u meč, a na poluvremenu je bilo 48:37. Kragujevčani su izvanredno šutirali u prvom poluvremenu, ali na početku drugog počeo je pravi rafal - trojke su redom ubacivali Dimić, Birčević i dve Brkić, pa je Radnički došao i do 21 poena viška (60:39). Ipak, do kraja treće četvrtine domaći su se konsolidovali I smanjili na podnošljivih -13 (68:55). Budućnost se nije predavala, poenima Vitkovca sredinom poslednjeg perioda prišla je na -6, ali je Mlađan odgovorio trojkom, a posle pogotka Marinovića Radnički je ponovo stvorio dvocifreni višak. Podgoričani su poslednji udar izvršili u samom finišu, Šehović je pogodio trojku uz faul i smanjio na -5 (80:75) na nešto manje od dva minuta do kraja. Budućnost je prokockala napad na -5, ali i dalje se držala i smanjila na četiri poena zaostatka. Više od toga nije mogla i Radnički je došao do vredne pobede.
