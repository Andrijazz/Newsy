> Izvor: B92
> Datum: sreda 12.02.2014.  
> Rubrika: sport_košarka
> Naslov: EK: Strazbur otežao posao Radničkom
> Članak:

Košarkaši Strazbura pobedili su Albu sa 79:76 u petom kolu N grupe Last 32 faze Evrokupa, što je rezultat koji ne odgovara Radničkom it Kragujevca.
Francuska ekipa sada ima skor 2-3, a Alba je upisala prvi poraz.
Strazbur je meč prelomio u poslednjoj deonici koju je dobio sa osam poena razlike, a najbolji je bio Luis Kembel sa 13 poena i 7 asistencija. Dio i Tornton dali su po 11 poena, a kod Berlinaca je Redži Reding ubacio 18 poena.
Radnički ima skor 1-3 i u sredu od 18 sati dočekuje Himki, koji trenutno ima po dve pobede i poraza. U jedinoj preostaloj utakmici Evrokupa odigranoj u utorak Kantu je savladao Nanter 89:74, uz 29 poena Majkla Dženkinsa i 14 poena i 11 skokova Adrijana Utera. U francuskoj ekipi Pasave je upisao 15 poena. Nanter sada ima skor 3-2, Kantu 2-3, a u sredu se sastaju Karšijaka (1-3) i Ulm (3-1).
