> Izvor: B92
> Datum: sreda 22.01.2014.  
> Rubrika: sport_košarka
> Naslov: 'Kralja' Džejmsa plaćaju kraljevski
> Članak:

Među spotistima najveću zaradu od sponzora ima LeBron Džejms, prema Forbsovoj listi, on zarađuje čak 42 miliona dolara godišnje van terena.
Neke od poznatih firmi kojima LeBron daje podršku su Koka Kola, Samsung, Aper Dek, Dankin Donats i drugi. Pre njega među NBA igračima najveću zaradu imao je Majkl Džordan.
'King' Džejms je proteklih godina svoju zaradu koristio u razne svrhe. Milion dolara je donirao školi koju je pohađao u Ohaju za stvaranje školske teretane, a donirao je i uniforme za ragbi tim ove škole.
Forbs je napravio listu stvari koje bi ovaj košarkaš mogao svojim bogatstvom da kupi od firmi koje promoviše, pa su se tako na spisku između ostalog našli 21 hiljada LeBronovih pari patika, 40 hiljada potpisanih lopti i preko pet miliona krofni iz Dankin Donatsa.
