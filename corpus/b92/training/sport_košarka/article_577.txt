> Izvor: B92
> Datum: četvrtak 6.02.2014.  
> Rubrika: sport_košarka
> Naslov: Fenerbahče bez Sipahija tri meseca
> Članak:

Košarkaš Fenerbahčea Kenan Sipahi zbog povrede desne ruke odsustvovaće sa terena oko tri meseca, saopštio je turski klub.
Sipahi je povredio lakat na meču nacionalnog Kupa sa Trabzonom, koji je Fenerbahče dobio sa 72:66 i plasirao se u polufinale.
On je ove sezone je u Evroligi za 13 minuta prosečno beležio 2,7 poena i po jedan skok i asistenciju, a najbolji učinak imao je protiv Partizana u Beogradu, kada je zabeležio deset poena.
Sipahijeva povreda je još jedan težak udarac za tim srpskog trenera Željka Obradovića jer je prošle nedelje zbog povreda ostao bez centarskog tandema Gašper Vidmar-Luka Žorić. Fenerbahče se nalazi na osmom mestu na tabeli E grupe Top16 faze Evrolige sa skorom 1/4, a sledeći meč istanbulski tim igra 13. februara, kada dočekuje Laboral Kuču.
