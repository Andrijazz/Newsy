> Izvor: B92
> Datum: sreda 8.01.2014.  
> Rubrika: sport_košarka
> Naslov: Radnički pao u poslednjoj deonici
> Članak:

Košarkaši Radničkog iz Kragujevca poraženi su Ukrajini od Himika 73:68(34:32) u prvom meču grupe N druge faze Evrokupa.
Tim Miroslava Nikolića imao je prednost gotovo trideset minuta, ali su domaći uspeli serijama u poslednjoj deonici da stignu do trijumfa.
U Radničkom, najbolji je bio Dušan Mlađan sa 15 poena (3/7 za tri), dok je Marko Marinović dodao poen manje, uz osam asistencija. Marko Brkić ubacio je 12 poena, a Stefan Birčević stao je na 'pola koša' od 'dabl-dabl' učinka (9 poena, 10 skokova).
S druge strane, najyaslužniji za trijumf svog tima bio je trio - Džamal Šuler, Rolands Friemanis, Pol Dilejni. Sva tri igrača ubacila su po 14 poena, a značajnu ulogu u preokretu imao je Dilejni, koji se probudio u poslednjih nekoliko minuta. U narednom kolu, 15. januara, u Kragujevac stiže ALBA, dok Strazbur dočekuje ekipu Himika. Crvena zvezda, drugi predstavnik Srbije u EK, svoj meč igra od 19.15 uz direktan prenos na B92. U drugom meču grupe N, od 20 časova, sastaju se berlinska ALBA i francuski Strazbur. Tok meča pratite na našem sajtu. Početak meča obeležio je veliki broj grešaka I katastrofalan šut iz igre. Prve poena postigao je Dilejni, da bi sledeći koš videli tek posle nešto vise od tri minuta. Ipak, u drugoj polovini četvrtine obe ekipe su živnule i zaigrale brze. Prve poene za Radnički postiže Birčević, ali Himik pogađa prvu trojku i donosi svom timu tri poena prednosti. Tim Miroslava Nikolića zaigrao je agresivnije, pa je dišlo do preokreta. Međutim, domaći tim koristi nove dve greške gostiju i dolaze do novih tri poena prednosti, ali Marko Marinović prvom trojkom donosi izjednačenje svom timu. Plej gostiju je svojim šestim poenom, nekoliko sekundi pre kraja prvih deset minuta, rešio prvi period u korist Radničkog - 14:13. Na startu druge četvrtine, Marinoviću su se priključili Kalinić i Brkić, da bi Sava Lešić i Dušan Mlađan trojkama doneli najveću prednost kostima (28:18). Ali, opet sledi serija grešaka Radničkog, koju domaći tim koristi i preko Kovalenkas i Šulera, pa je opet bilo samo dva poena prednosti. Kako se poluvreme bližilo kraju, igrali su se sve duži napadi, a bolje se snašao naš tim. Prekinuli su seriju domaćeg tima, a Nikola Kalinić svojim sedmim poenom vraća Radnički na +4. Samo sekundu pre kraja, Birčević pravi 'glup' faul, a Kovalenko s linije slobodnih bacanja postavlja konačnih - 34:32. Početak treće deonice doneo nam je malu seriju domaćih uz preokret, Romeo Trevis I Šuler držali su neko vreme prednost na strain svog tima, da bi tim Miroslava Nikolića novim periodom dobre igre. Brkić i Marinnović vezali su sedam poena, pa je Radnički ponovo držao prednost (46:40). Himik je u nastavku treće četvrtine uspeo da stigne do novog izjednačenja, ali je Brkić, svojom drugom trojkom vratio prednost. Nastavila se igra koš za koš, da bi Kovalenko i Dilejni postavili konačan rezultat posle 30 minuta igre - 53:50. Stefan Jović upisao je prve poene na meču, na startu poslednjeg perioda, ali je domaćin odgovorio serijom od 5:0. Međutim, već u sledećem napadu, Dušan Mlađan odgovara trojkom I održava svoj tim u igri. Identičnu situaciju videli smo posle nove serije Himika, samo je ovoga puta Mlađan iz ugla, iz 'fejdaveja' preko ruke, pogodio dno mrežice - 62:60. Uspevao je Radnički da se održava do samog finiša, ali su domaći novom serijom, preko probuđenog Dilejnija stvorili sedam poena viška, da bi rutinskom igrom samo sačuvali trijumf - 73:68.
