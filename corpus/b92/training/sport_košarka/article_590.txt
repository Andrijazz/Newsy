> Izvor: B92
> Datum: petak 7.02.2014.  
> Rubrika: sport_košarka
> Naslov: Valensija na Barselonu u polufinalu
> Članak:

Košarkaši Valensije plasirali su se u polufinale španskog Kupa kralja, pošto su u četvrtfinalu savladali Laboral Kuču rezultatom 74:73.
Valensija je do pobede stigla zahvaljujući odličnoj četvrtoj četvrtini, u kojoj je protivniku dozvolila samo 11 poena.
Najefikasniji u domaćoj ekipi bili su Lafajet i Mrtines sa po 13 poena, dok su po 12 postigli Delman i Dubljević.
Najbolji u Kuči bio je Noćioni koji je ubacio 18 poena, a pored njega jedini dvocifreni bio je Tibor Plajs sa 16. Valensija će se u polufinalu španskog Kupa kralja sastati sa Barselonom, koja je sa 102:60 deklasirala Gran Kanariju. U drugom polufinalu igraju Real Madrid i Saragosa.
