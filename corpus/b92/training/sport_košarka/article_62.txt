> Izvor: B92
> Datum: nedelja 5.01.2014.  
> Rubrika: sport_košarka
> Naslov: KKCZ u humanoj akciji
> Članak:

Košarkaški klub Crvena zvezda Telekom bio je domaćin košarkašima iz Specijalne olimpijade Srbije i tako nastavio saradnju sa tom organizacijom.
Zvezda je, kao i ostali učesnici Evrolige, učestvovala u programu Jedan tim (One Team), a sada je tu saradnju proširila.
Oko 20 košarkaša i košarkašica sa intelektualnim nedostatkom bili su gosti dvorane Basketlend i tamo im je priređen program. Učestvovali su pripadnici Specijalne olimpijade iz klubova Pančevo, Beograd i Čačak.
Sa njima su se družili neki članovi seniorskog tima u muškoj i ženskoj konkurenciji, kao i juniori. Zvezdini košarkaši i košarkašice su zajedno sa članovima Specijalne olimpijade Srbije savlađivali su košarkaške poligone, a domaćini su svojim gostima pokazivali igračke veštine, a na kraju su se zajedno takmičili u kvizu znanja iz sveta košarke. Zvezda je gostima podelila i Božićne paketiće i albume sa samolepljivom sličicama tog kluba.
