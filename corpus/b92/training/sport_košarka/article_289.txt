> Izvor: B92
> Datum: utorak 21.01.2014.  
> Rubrika: sport_košarka
> Naslov: Bertans: Na parketu za mesec i po
> Članak:

Davis Bertans, letonski reprezentativac i košarkaš Partizana NIS, mogao bi da zaigra za ‘crno-bele’ u prvoj polovini marta.
Bertans je na pitanje jednog od navijača na svom profilu na Tviteru napisao da će "na teren za otprilike mesec i po dana".
Letonac je napisao i da njegov brat Dairus ne pregovara sa Crvenom zvezdom. Stariji od braće Bertans najavio je da će doći u Srbiju ukoliko mu Bilbao u narednih nekoliko dana ne isplati dugovanja. Davis Bertans povredio se na poslednjoj utakmici plej-ofa prvenstva Srbije prethodne sezone, a operisan je u Sjedinjenim Državama početkom jula prošle godine. Oporavak posle operacije prednjih ukrštenih ligamenata traje oko devet meseci.
