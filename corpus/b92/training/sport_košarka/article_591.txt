> Izvor: B92
> Datum: petak 7.02.2014.  
> Rubrika: sport_košarka
> Naslov: Parker igrač godine, Krstić deseti
> Članak:

Plejmejker San Antonio Sparsa i reprezentacije Francuske Toni Parker proglašen je za igrača godine u Evropi, po izboru FIBA.
Parker je protekle godine igrao finale NBA lige sa Sparsima, ali je u centru pažnje bila njegova titula šampiona Evrope sa Francuskom u septembru.
Deseto mesto u finalnom izboru zauzeo je kapiten Srbije Nenad Krstić. Najveća konkurencija Parkeru bili su Grk Vasilis Spanulis i Španac Mark Gasol.
Parker je sa prosekom od 19 poena, 3,3 asistencije i 2,1 skok bio najbolji igrač EP, a poebno je blistao u najvažnijem meču, polufinalu protiv Španije sa 32 poena i 6 skokova Francuz nije imao najviše glasova navijača, četiri hiljade više dobio je petoplasirani Hrvat Bojan Bogdanović, ali je presudilo glasanje stručnjaka koji su mu dali skoro 1.000 bodova, a Hrvatu samo 163. "Već nekoliko godina Toni Parker je veliki ambasador košarke, i u Evropu i u SAD. On je samo nagrađen za ono što je uradio u magičnoj 2013. godini", rekao je predsednik FIBA Evrope Sirijel Kumans. Dan ranije Hrvat Dario Šarić je proglašen za najboljeg mladog igrača u prethodnoj godini, Astu Ndur je najbolja mlada košarkašica, dok je Sančo Litl najbolja igračica Evrope.. 