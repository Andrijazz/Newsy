> Izvor: B92
> Datum: četvrtak 13.02.2014.  
> Rubrika: sport_košarka
> Naslov: EL: Real slavio u Krasnodaru
> Članak:

Košarkaši Real Madrida nastavljaju sa sjajanim izdanjima i pobedama. Sada su u 6. kolu Top16 faze slavili protiv Lokomotive u gostima sa 78:74.
Ekipa Pabla Lasa je u Krasnodar stigla nakon osvajanja Kupa Kralja, ali joj to nije smetalo da ostvari 38. pobedu u sezoni (samo jedan poraz).
Duel je odlučen u neizvesnoj završnici, a Real je slavio zahvaljujući poenima Mirotivća i Rodrigesa, odnosno dobroj odbrani Burusisa.
Domaći tim krenuo je furiozno, imao je tokom prve deonice dvocifrenu prednost, ali Real je do preokreta stigao već na poluvremenu. U nastavku su Madriđani kontrolisali dešavanja na parketu, Lokomotiva je u poslednjoj deonici uspela da se vrati, ali Real je na kraju ipak zabeležio petu pobedu u drugoj fazi. Serhio Rodriges imao je 16 poena, 6 skokova i 4 asistencije, Serhio Ljulj dodao je 15 poena uz 4 asistencije, a Nikola Mirotić je imao 12 poena i 9 skokova. U sastavu Lokomotive Derik Braun je ubacio 21, Kalnietis je dodao 15, a Hendriks je imao 12 poena uz 10 skokova. U duelu u Tel Avivu Bajern je umalo iznenadio Makabi. Ipak, domaćin je uspeo da slavi i ostane na čelu tabele sa skorom 5-1. Tim Svetislava Pešića sada ima dve pobede i četiri poraza. Riki Hikmen imao je 14 poena i 7 skokova, 14 poena ubacio je i Blu, a 12 je dodao Smit. Na drugoj strani, Đedović je postigao 14, a Dilejni 13 poena. Boris Savović nije se upisao za 7 minuta. EL, Top16 faza, 5. kolo f grupe: Lokomotiva - Real Madrid 74:78 Makabi - Bajern 66:64 Žalgiris - Partizan 89:77 Galatasaraj - CSKA (petak, 19.30h) Tabela: 1. Real Madrid 5-1 2. Makabi 5-1 3. CSKA 4-1 4. Lokomotiva 3-3 5. Galatasaraj 2-3 6. Bajern 2-4 7. Žalgiris 1-5 8. Partizan 1-5
