> Izvor: B92
> Datum: četvrtak 16.01.2014.  
> Rubrika: sport_košarka
> Naslov: DV: Bertans je u dobrom stanju
> Članak:

Trener Partizana Duško Vujošević rekao je da će krajem januara biti poznato kada će se Davis Bertans vratiti na teren posle povrede ligamenata kolena.
Letonac je u poslednjoj utakmici finala domaće lige iskrenuo koleno i tada su mu pokidani ligamenti, a nakon operacije lečio se u San Antoniju.
"U NBA je povratak na teren posle povrede ligamenata pomeren sa šest na devet meseci. On je u dobrom stanju, trenira i nadam se da će i ranije odigrati neki meč za Partizan nego što je to najavljeno", naveo je Vujošević.
Pored Bertansa, na listi povređenih je i Leo Vesterman, ali je za njega gotovo sigurno sezona završena.
