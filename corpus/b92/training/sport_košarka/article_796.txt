> Izvor: B92
> Datum: subota 22.02.2014.  
> Rubrika: sport_košarka
> Naslov: KLS: Crnokosa slavila u Nišu
> Članak:

Košarkaši Crnokose, Borca, Vojvodine i OKK Beograda ostvarili su pobede u mečevima odigranim u subotu u okviru 20. kola Košarkaške lige Srbije.

Crnokosa je sa 74:72 slavila na gostovanju Konstantinu u Nišu i tako zadržala drugu poziciju na tabeli. OKK Beograd je bio bolji od Smedereva sa 89:85 i tako zadržao korak sa vodećima. Vojvodina je na svom terenu pobedila Tamiš sa 68:61, dok je Borac bio bolji od Vršca sa 82:77.
Crnokosa je u Nišu zabeležila 14. pobedu ove sezone, a junak tog trijumfa bio je Miroslav Radić sa 24 poena i devet skokova, dok je Mladen Đorđević dodao 14 poena. Na drugoj strani, Danilo Tasić je postigao 13 poena i imao šest skokova, a po 11 poena dodali su Strahinja Stojačić i Nemanja Todorović. OKK Beograd je na svom terenu bio bolji od Smedereva posebno zahvaljujući Andriji Bojiću koji je meč završio sa 27 poena i 15 skokova. Filip Šepa je postigao 20 poena i imao devet asistencija, dok je u poraženom timu Ognjen Jaramaz upisao 28 poena, četiri više od Miroslava Radenkovića, koji je dodao i 15 skokova. Najbolji u trijumfu Vojvodine nad Tamišem bio je Marko Popović sa 21 poenom, Milivoje Božović je dodao 11 poena i sedam skokova i njih dvojica su bili jedini dvocifreni u pobedničkom timu. Kod Tamiša, Slobodan Lalić je postigao 14 poena i imao šest skokova. Košarkaška liga Srbije, 20. kolo petak, 21. februar Sloboda - Metalac 54:91 Sloga - Meridiana 78:62 FMP - Napredak 105:52 subota, 22. februar Konstantin - Crnokosa 72:74 Borac - Vršac 82:77 Vojvodina - Tamiš 68:61 OKK Beograd - Smederevo 89:85 Tabela: 1. FMP 15/5 2. Crnokosa 14/6 3. Borac 13/7 4. Metalac 12/8 5. OKK Beograd 12/8 6. Konstantin 10/10 7. Smederevo 10/10 8. Tamiš 10/10 9. Vršac 9/11 10. Sloga 9/11 11. Napredak 8/12 12. Vojvodina 7/13 13. Meridiana 6/14 14. Sloboda 5/15
