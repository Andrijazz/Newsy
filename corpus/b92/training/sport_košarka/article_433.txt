> Izvor: B92
> Datum: utorak 28.01.2014.  
> Rubrika: sport_košarka
> Naslov: Raduljica: Vredno iskustvo za mene
> Članak:

Centar Milvoki Baksa Miroslav Raduljica izjavio je da je mnogo naučio igrajući protiv De Andrea Džordana i Blejka Grifina u meču sa Los Anđeles Klipersima.
“Sa moje tačke gledišta, bilo je jako interesantno igrati protiv De Andrea Džordana i Grifina. To je vredno iskustvo za mene jer su ti momci koji su sjajni igrači i već dugo igraju u NBA ligi. Igrati protiv takvih igrača poseban je izazov“, rekao je Raduljica.
U porazu Milvokija 114:86 Raduljica je imao 11 poena i 6 skokova za 23 minuta na parketu. "Bilo je jako teško igrati sa njima, iako krajni rezultat možda nije realan. Nismo igrali na način na koji je trebalo, ali oni su dobar tim, impresioniran sam. Pravili smo neke greške, ali biće bolje u narednim utakmicama". U svojoj ruki sezoni Raduljica prosečno beleži 4,6 poena i 2,4 skoka, a nedavno je u intervjuu za B92 govorio o životu u Milvokiju, reprezentaciji, prošlosti, Partizanu, FMP Železniku...
