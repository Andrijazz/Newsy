> Izvor: B92
> Datum: četvrtak 13.02.2014.  
> Rubrika: sport_košarka
> Naslov: Muta: Da stalno igramo ovako...
> Članak:

Trener košarkaša Radničkog Miroslav Nikolić rekao je da bi njegova ekipa imala mnogo bolje rezultate da stalno igra kao u pobedi nad Himikom.
"Odigrali smo jako dobro, sa mnogo energije, pameti, asistencija, borbenosti... Da stalno igramo ovako, bilo bi mnogo boljih rezultata. Prolongirali smo pitanje trećeg kruga Evrokupa. Borimo se koliko možemo, pošteno igramo Evrokup i Jadransku ligu", rekao je Nikolić.
Radnički je kao domaćin savladao ukrajinski Himik sa 86:68i tako ostao u igri za plasman u osminu finala Evrokupa. Bek Dušan Mlađan kazao je da je njegov tim protiv Himika možda odigrao najbolju odbranu u dosadašnjem delu sezone. "Krenuli smo jako dobro, odigrali smo možda najbolju odbranu tokom sezone. Čestitam svim igračima i stručnom štabu za ovu veliku pobedu. Sada nas očekuje veliki okršaj sa Albom preko koje možemo da udjemo u osminu finala", kazao je Mlađan. Radnički će u sledećem kolu gostovati Albi u Berlinu naredne srede, a za prolaz dalje Kragujevčanima je potreban trijumf.
