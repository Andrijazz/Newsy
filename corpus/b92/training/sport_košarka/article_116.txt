> Izvor: B92
> Datum: sreda 8.01.2014.  
> Rubrika: sport_košarka
> Naslov: Kako da vam dobro počne nova godina
> Članak:

Praznici u našim krajevima umeju da potraju, a za takvu priliku valja se dobro spremiti.
Sportska redakcija B92 ove godine dobro se spremila i za vas priredila bogat Novogodišnji paketić, sa preko 30 intervjua i pregledima godine po sportovima.
Paketić je emitovan svakodnevno u poslednjih šest dana prošle i prvih šest dana ove godine.
Za kraj prazničnog perioda, a pred start dva velika takmičenja koja će zaokupiti vašu pažnju od vikenda (EP za rukometaše i Australian Open), pružićemo vam priliku da još jednom prođete kroz najatraktivnije delove našeg Paketića. Počinjemo od čoveka koji sa druge strane okeana beleži dobre rezultate, a retko se pojavljuje u domaćim medijima. Miroslav Raduljica odlično je iskoristio priliku u Milvoki Baksima, a za B92 je pričao o odnosu javnosti prema njemu. "Kao i obično, malo ko veruje u mene, ali eto, izgleda da moram non-stop nekoga da demantujem i dokazujem se. Ipak, nije mi teško dokle god ima onih koji mi ne žele bas najbolje. Rekao sam na početku da mislim da sam zaslužio šansu, to isto važi i za ovo priznanje. Ako neko možda misli da nisam, u SAD brojke ne lažu. Veliki deo javnosti ima pogrešnu percepciju o svemu, pa tako i o meni. Tužno je što u Srbiji imati svoj stav, karakter i biti drugačiji znači istovremeno i biti neshvaćen, izopšten ili čak omrznut. Ne obraćam paznju na stvari koje mi nisu bitne i koje mi oduzimaju energiju".Pročitajte ceo intervju. Najzanimljivije delove našeg Paketića pročitajte u rubrici 'Teme'.
