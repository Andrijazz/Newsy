> Izvor: B92
> Datum: petak 31.01.2014.  
> Rubrika: sport_košarka
> Naslov: Marić: Šta reći o Kinziju
> Članak:

Košarkaš Lokomotive Aleks Marić rekao je posle meča da je njegovom timu protiv Partizana u Evroligi doneo šut za tri poena.
Partizan je u petak u 'Kombank areni' poražen od Lokomotive rezultatom 87:81, a Lokomotiva je šutirala 50% za tri poena (13-26).
"Hvala Duletu Vujoševiću, Partizanu i navijačima na velikoj utakmici. Bila je velika bitka, borili smo se svih 40 minuta i uspeli da pobedimo. Pobedu je odlučio naš šut za tri poena, pogodili smo kad god je trebalo“, rekao je Marić.
On se potom osvrnuo i na fenomenalnu partiju Tarensa Kinzija. "Šta reći o Kinziju i njegovoj partiji, nije džabe MVP ne samo utakmice već i celog kola", dodao je Marić posle meča.
