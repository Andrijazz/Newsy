> Izvor: B92
> Datum: utorak 7.01.2014.  
> Rubrika: sport_košarka
> Naslov: Još jedan Amerikanac u Cedeviti
> Članak:

Plejmejker Džoš Selbi novo je pojačanje Cedevite, objavljeno je na zvaničnom sajtu zagrebačkog kluba.
Selbi je treći Amerikanac u redovima Cedevite, posle Nolana Smita i Alana Reja.
Ugovor je potpisan do kraja sezone, ali Zagrepčani nakon mesec dana imaju pravo da raskinu saradnju. "Džoš je odličan igrač, ali jako je bitno za ovu hemiju koju smo već stvorili da budemo sigurni da će se dobro uklopiti“, rekao je sportski direktor Matej Mamić.
Selbi je bio 49. pik na NBA draftu 2011. godine, a izabrali su ga Memfis Grizlisi. On je za Memfis u sezonama 2011/2012. i 2012/2013. nastupio u ukupno 38 utakmica s prosekom od 2,2 poena i 0,9 asistencija za 7,8 min. U NBDL ligi igrao je za Reno, Kanton i Mejnen. Odigrao je i tri utakmice u Kini, ima 22 godine i visok je 188 cm.
