> Izvor: B92
> Datum: nedelja 16.02.2014.  
> Rubrika: sport_košarka
> Naslov: ABA: Gordić vodio Igokeu do pobede
> Članak:

Košarkaši Igokee savladali su na domaćem terenu ekipu Zadra rezultatom 65:58 u 20. kolu ABA lige, uz još jednu sjajnu partiju Nemanje Gordića.
Reprezentativac Bosne i Hercegovine je postigao 21 poen i bio presudni faktor za ostvarenje 12. pobede tima iz Laktaša u ovoj sezoni.
Zadar ostaje na začelju tabele, sa pet pobeda i 14 poraza, koliko ima i ekipa Širokog, dok se Igokea izjednačila sa sastavom podgoričke Budućnosti sa 12 trijumfa i osam neuspeha.
Gosti iz Zadra su bolje otvorili meč, poveli su 8:2, a vodili su i većim delom prve deonice, ipak, Igokea je odigrala bolje završnicu četvrtine koju je dobila rezultatom 18:14. Nastavio je tim iz Laktaša sa boljom igrom i u drugoj četvrtini, prednost je rasla i na 12 razlike, ali je Zadar uspeo da smanji prednost do odlaska na odmor. Nakon 20 minuta igre, Igokea je imala sedam poena prednosti 34:27. Domaći tim je igrao jako dobro sve do finiša treće četvrtine, ali pri rezultati 47:33, Zadar pravi seriju od 10:0 u završna tri minuta, te se u poslednju četvrtinu ušlo sa samo plus četiri u korist domaćeg tima, 47:43. Iako je Zadar u jednom trenutku vodio u poslednjoj deonici, Igokea je u finišu stigla do pobede. ABA liga, 20 kolonedeljaIgokea - Zadar 65:58 Partizan - Široki 63:58 19.00 Cedevita - Crvena zvezda Telekom subota Olimpija - Solnok 74:57 Krka - MZT 73:50 Budućnost - Radnički 79:85 ponedeljak 20.45 Mega Vizura - Cibona Tabela 1.Crvena zvezda Telekom 19 16 3 35 2.Partizan 20 14 6 34 3.Cedevita 19 14 5 33 4.Cibona 19 13 6 32 5.Budućnost 20 12 8 32 6.Igokea 20 12 8 32 7.Krka 20 9 11 29 8.MZT 20 9 11 29 9.Olimpija 20 8 12 28 10.Radnički 20 8 12 28 11.Mega Vizura 19 7 12 26 12.Solnok 20 6 14 26 13.Široki 20 5 15 25 14.Zadar 20 5 15 25
