> Izvor: B92
> Datum: četvrtak 6.02.2014.  
> Rubrika: sport_košarka
> Naslov: Bojić: Više su želeli pobedu
> Članak:

Košarkaš OKK Beograda Andrija Bojić rekao je da Radnički imao veću želju da se plasira u polufinale Kupa Radivoja Koraća i da je zasluženo pobedio.
"Odigrali smo tri četvrtine kvalitetno, posle kao da smo izgubili kompas. Nismo se predali, ali videlo se da je protivnik imao veću želju u poslednjoj deonici i zasluženo pobedio", rekao je Bojić.
Bojić je bio najbolji u porazu svoje ekipe od Radničkog sa 87:72 u hali Pionir. Trener OKK Beograda Milovan Stepandić nije se pojavio na konferenciji za novinare jer se nije osećao dobro. Umesto njega pred novinare je izašao pomoćni trener Zoran Popović. "Borisli smo se koliko je to protivnik dozvoljavao. Okrećemo se domaćem prvenstvu, a Radničkom želimo svu sreću u nastavku takmičenja", kazao je Popović. Radnički i Zvezda sastaće se u subotu od 17.00 u polufinalu Kupa Radivoja Koraća.
