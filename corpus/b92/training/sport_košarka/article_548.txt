> Izvor: B92
> Datum: utorak 4.02.2014.  
> Rubrika: sport_košarka
> Naslov: Nurkić podržao Partizan pred Cibonu
> Članak:

Jedan od najboljih košarkaša Cedevite Jusuf Nurkić pružio je podršku košarkašima Partizana NIS pred duel 19. kola sa Cibonom u Zagrebu.
Reprezentativac BiH ove sezone blista u dresu Cedevite, prosečno postiže 11,5 poena uz 5,4 skoka, a protiv Partizana imao je jednu od najlošijih partija sa šest poena.
"Ovo nema veze sa Cibonom i nema ničega lošeg u navijanju za Partizan, oni imaju mnogo povređenih igrača, ali i dalje ostavljaju srce na terenu“, napisao je Nurkić.
Košarkaš rođen 1994. godine u Živinicama je karijeru započeo u ekipi Zlatoroga, potom je stigao u Cedevitu, a jednu sezonu proveo je u Zadru. U poslednjem kolu 19. kola ABA lige Partizan NIS od 19h gostuje Ciboni u Zagrebu.
