> Izvor: B92
> Datum: četvrtak 6.02.2014.  
> Rubrika: sport_košarka
> Naslov: Real lako do polufinala Kupa
> Članak:

Košarkaši Real Madrida plasirali se u polufinale španskog Kupa pobedivši bez problema Gran Kanariju sa 83:60.
Rival Madriđanima u borbi za finale biće ekipa Saragose, koja je u poslednjem meču dana savladala Unikahu.
Ekipa Pabla Lasa još jednom je potvrdila svoju klasu, a zanimljivo je da je na kraju imala duplo bolji indeks od svog rivala (110-55).
Rudi Fernandes imao je 17 poena, 3 skoka i 4 asistencije, 17 poena ubacio je i Nikola Mirotić, dok je Felipe Rejes imao 13 uz 7 skokova. U poraženom timu, Tavares je ubacio 16, a Fajn 10 poena. S druge strane, najzaslužniji za pobedu Saragose bili su Rudes sa 16 i Šermandini sa 15 poena, dok je u timu Unikahe najzapaženiji učinak imao Kaner-Medli koji je meč završio sa 21 ubačenim poenom. Vladimir Štimac proveo je na terenu 23 minuta, a za vreme provedeno na parketu upisao je sedam poena. Drugi polufinalni par biće poznat u petak uveče. Od 19 časova se sastaju Valensija i Laboral Kuča, a od 21.30h igraju Barselona i Tenerife. Kup Španije, završni turnir: Real Madrid - Gran Kanarija 83:60 Unikaha - Saragosa 74:79 Barselona - Tenerife Valensija - Laboral Kuča
