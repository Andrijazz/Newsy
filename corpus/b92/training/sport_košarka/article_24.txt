> Izvor: B92
> Datum: četvrtak 2.01.2014.  
> Rubrika: sport_košarka
> Naslov: Komentator hvata loptu i trenera
> Članak:

U duelu Čikaga i Toronta zapaženu rolu imao je i komentator Džek Armstrong, najpre je uhvatio pas Demara Derouzana, a potom i trenera Dvejna Kejsija.
Početak druge četvrtine doneo je gostujućem timu prednost od jednog poseda, Lauri i Derouzan su želeli da je povećaju, ali je Derouzanov pas pao tačno u Armstrongove ruke.
To ipak nije bilo sve, u borbi za loptu Džimi Batler je naleteo na trenera Reptorsa Dvejna Kejsija, odgurnuo ga, ali je ponovo na pravom mestu bio 50-godišnji komentator.
Pre ulaska u novinarske vode, svoj talenat uspešnog "hvatača" prenosio je na mlade košarkaše na Univerzitetu Nijagara od 1989. do 1998. godine, a u sezoni 92/93. proglašen je za najbolje trenera Divizije 1.
