> Izvor: B92
> Datum: ponedeljak 6.01.2014.  
> Rubrika: sport_košarka
> Naslov: Pobeda Partizana, sjajni Bogdanović
> Članak:

Košarkaši Partizana pobedili su Mega Vizuru u Smederevu sa 81:76 u poslednjem meču 15. kola ABA lige.
Ovom pobedom crno-beli su se vratili na drugo mesto na tabeli sa skorom 11-4, koliko ima i trećeplasirana Cedevita.
Partizan je bez većih problema slavio u Smederevu iako je ponovo bio bez prvog trenera Duška Vujoševića koji je na lečenju na VMA.
Od samog starta crno-beli su stekli dvocifrenu prednost, imali su dosta oscilacija tokom utakmice kao i Mega Vizura, ali su na kraju ipak ostvarili rutinsku pobedu. Još jedan briljantan meč odigrao je Bogdan Bogdanović koji je imao na kraju 19 poena (7-14), 5 skokova, 7 asistecnija i 5 ukradenih lopti. Dragan Milosavljević je ubacio 22 poena i podelio 4 asistencije, a Tarens Kinsi je bio odličan sa 11 poena, 10 skokova i 6 asistencija. U ekipi Dejana Milojevića, koja sada ima skor 6-9, Ratko Varda je uz 18 poena uhvatio i 5 skokova, Avramović je ubacio 16 poena, a odlični Jokić 13 uz 9 skokova. ABA liga, 15. kolo: Krka - Cedevita 64:65 Cibona - Union Olimpija 83:71 Crvena zvezda - Igokea 93:59 Široki - Radnički 79:81 Zadar - Budućnost 57:64 MZT Skoplje - Solnok Olaj 73:63 Mega Vizura - Partizan 76:81 Tabela: 1. Crvena zvezda 12 3 2. Partizan 11 4 3. Cedevita 11 4 4. Budućnost 10 5 5. Cibona 9 6 6. Igokea 8 7 7. MZT Skoplje 7 8 8. Radnički 6 9 9. Mega Vizura 6 9 10. Krka 6 9 11. Union Olimpija 5 10 12. Solnok Olaj 5 10 13. Zadar 5 10 14. Široki 4 11 Tok utakmice: Prvi put ove sezone u startnoj postavi crno-belih zaigrao je Mihajlo Andrić, ali to nije mnogo uticalo na igru crno-belih koji su lako stekli šest poena viška na startu (8:2 u 4. minutu). Dangubić je već u prva dva minuta napravio dva brza faula i tako dodatno olakšao posao inače velikom favoritu. Usledio je tajm-aut Dejana Milojevića nakon kojeg je Mega serijom 8-0 (dve trojke) došla do vođstva. Ipak, Milosavljević i Bodanović brzo su vratili stvari na svoje mesto, pa je nakon 10 minuta Partizan imao +11 (25:14). Veliki broj grešaka na obe strane viđen je u prvih 15-ak minuta utakmice, a Partizan je u takvoj igri na suv kvalitet došao do +14 početkom druge deonice (32:18). Usledio je period opuštanja u redovima crno-belih, što je Mega iskoristila. Varda i Avramović pokrenuli su seriju domaćina 11-0 (32:29), ali Partizan je ipak završio poluvreme u dobrom ritmu. Kinsi je pogodio trojku, Lovernj je zakucao preko Dangubića pa je ekipa Velimira Gašića imala +9 nakon 20 minuta (39:30). Za razliku od prvog poluvremena, kada su igrali sa dosta oscilacija, crno-beli su se početkom trećeg perioda stabilizovali. Bogdanović, Milosavljević i Kinsi prednjačili su u igri gostujuće ekipe, pa je u 26. minutu na semaforu stajalo velikih 57:38. Nešto kasnije nakon nove trojke Bogdanovića bilo je i +20 (60:40). Ponovo je Mega uspela da odgovori svojom serijom, za dva minuta napravili su 11-2 i smanjili na 62:51, a u poslednjoj sekundi treće deonice Bogdanović je novom trojkom doneo svom timu +13 (67:54). U poslednjoj deonici nije bilo neizvesnosti. Partizan je bez većih problema održavao 15-ak poena viška, a Mega je u finišu uspela da se spusti na jednocifreni deficit.
