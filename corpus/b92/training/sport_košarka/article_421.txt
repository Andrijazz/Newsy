> Izvor: B92
> Datum: utorak 28.01.2014.  
> Rubrika: sport_košarka
> Naslov: EK: Ulm lako sa Nanterom
> Članak:

Košarkaši Ulma, Dinamo Sasarija i Lijetuvos Ritasa zabeležili su pobede u mečevima četvrtog kola druge faze Evrokupa odigranim u utorak.
Ulm je pobedio Nanter sa 86:72 i tako francuskom klubu naneo prvi poraz u Evrokupu ove sezone. Dinamo je u triler završnici bio bolji od Gravelina na gostovanju, dok je Ritas gotovo rutinski slavio protiv Saragose sa 87:75.
Srpski predstavnici u Evrokupu, Crvena zvezda i Radnički, svoje mečeve igraju u sredu.  od 18 časova gostuju Panioniosu, uz direktan prenos na televiziji B92, dok u isto vreme Kragujevčani dočekuju Strazbur. Ulm je do treće pobede u drugoj fazi predvodio Švetelm sa 21 poenom i pet skokova, dok je Klajburn dodao 14 poena i sedam skokova. Na drugoj strani, Liš je postigao 15 poena, dva više od Danijelsa, koji je imao i sedam skokova. Tomas je bio junak trijumfa Dinama na gostovanju u Francuskoj, a on je meč završio sa 22 poena. Odličnu partiju imao je i Diner, koji je upisao 19 poena, dok je Grin dodao 17 poena i šest skokova. Kod Gravelina, Dijavara je postigao 27 poena. Lijetuvos Ritas je trijumfom nad Saragosom došao do druge pobede u drugoj fazi. Najzaslužniji za trijumf litvanskog tima bio je Gečevičijus sa 22 poena i šest skokova, dok je Seibutis dodao 18 poena. U poraženom timu, Norel je postigao 16 poena, jedan više od Stefansona. Evrokup, četvrto kolo Grupa I Ulm - Nanter 86:72 Pinar Karšijaka - Kantu 19.00 Tabela: Nanter 3/1, Ulm 3/1, Kantu 1/2, Pinar Karšijaka 0/3. Grupa J Gravelin - Dinamo 94:95 Brose Baskets - Ajkon TED Ankara 20.00 Tabela: Brose Baskets 2/1, Ajkon TED Ankara 2/1, Dinamo Sasari 2/2, Gravelin 1/3. Grupa K Himki - Nimburk 16.30 Montepaski - Makabi Haifa 20.30 Himki 3/0, Makabi 2/1, Nimburk 1/2, Montepaski 0/3. Grupa L Nižnji Novgorod - Bilbao 16.40 Panionios - Crvena zvezda 18.00 Tabela: Bilbao 2/1, Crvena zvezda 2/1, Nižnji Novgorod 2/1, Panionios 0/3 Grupa M Budiveljnik - Hapoel Jerosalim 18.00 Banvit - Olimpija 18.00 Tabela: Hapoel 3/0, Budiveljnik 1/2, Olimpija 1/2, Banvit 1/2. Grupa N Himik - Alba 17.00 Radnički - Strazbur 18.00 Tabela: Alba 3/0, Himik 2/1, Strazbur 1/2, Radnički 0/3. Grupa O Uniks - Ostende 16.00 Zijelona Gora - Valensija 18.45 Tabela: Valensija 2/1, Uniks 2/1, Ostende 2/1, Zijelona Gora 0/3. Grupa P Lijetuvos Ritas - Saragosa 87:75 Bešiktaš - Cedevita 19.00 Tabela: Bešiktaš 3/0, Lijetuvos Ritas 2/2, Cedevita 1/2, Saragosa 1/3.
