> Izvor: B92
> Datum: četvrtak 30.01.2014.  
> Rubrika: sport_košarka
> Naslov: NBA: I Majami pao pred Durentom
> Članak:

Odigrano je 11 mečeva u NBA ligi, a u derbiju dana Oklahoma Siti pobedila je Majami u gostima 112:95, uz 33 poena Kevina Durenta.
Polaganjem Tarnera u poslednjoj sekundi Filadelfija je savladala Boston 95:94, a Miroslav Raduljica nije ulazio u igru u porazu Milvokija od Finiksa 126:117.
U derbiju Teksasa Hjuston je pobedio Dalas 117:115, iako je Novicki ubacio 38 poena, a Čikago je slavio u San Antoniju 96:86.
Klipersi su kod kuće savladali Vašington, Memfis je dobio Sakramento na strani, a pobede su još upisali Toronto, Minesota i Šarlot. Meč između Atlante i Detroita odložen je zbog snega. Oklahoma je očajno počela meč, gubila je sa 22:4, ali je u nastavku odigrala izvanredno - ukupno je Tander šutirao 16-29 za tri poena i u jednom trenutku bilo je +25. Durent je i na 12. uzastopnoj utakmici ubacio više od 30 poena - sada je zabeležio 33 (12-25 iz igre), uz 7 skokova i 5 asistencija. U devetoj uzastopnoj pobedi Oklahome još su se istakli Serž Ibaka sa 22 poena i 8 skokova, kao i Džeremi Lemb sa 18 poena. Na drugoj strani najbolji je bio Lebron Džejms sa 34 poena (12-20 iz igre), uz po 3 skoka i asistencija, Boš je ubacio 18, a Vejd 15 poena. Spenser Hoz predvodio je Filadelfiju sa 20 poena i 8 skokova, ali pobednički koš ubacio je Tarner, koji je meč završio sa 16 poena, 6 skokova i 8 asistencija. U poraženom Bostonu istakao se Džered Salindžer sa 24 poena (9-25 iz igre) i 17 skokova. Minesota je pobedila i bez povređenog Pekovića, do pobede nad Nju Orleansom Vulvse je vodio Kevin Lav sa 30 poena, 14 skokova i 5 asistencija, a Kevin Martin ubacio je 18 poena. Kod Pelikansa je najbolji bio Aminu sa 18 poena i 12 skokova. Iako su u poslednja četiri minuta umalo ispustili +12, Rokitsi su i bez Džejmsa Hardena savladali Dalas. Najefikasniji je bio Čendler Parsons sa 26 poena (9-17 iz igre, 6ast), Dvajt Hauard ubacio je 21, Džeremi Lin imao je 18 poena i po 7 skokova i asistencija, dok je Moteijunas upisao 12 poena i 13 skokova. Mevsima nije pomogla ni odlična partija Dirka Novickog - 38 poena (13-21 iz igre), 17 skokova i 3 asistencije. Vins Karter postigao je 22, a Devin Heris 14 poena. U četvrtoj uzastopnoj pobedi Klipersa Blejk Grifin imao je 29 poena i 9 skokova, Kroford je ubacio 21, Redik 20 poena, a De Andre Džordan upisao je 14 poena i 17 skokova. Jan Veseli nije ulazio u igru za poražene Vizardse, Bil je dao 20 poena, a Džon Vol je zabeležio 19 poena, 4 skoka i 11 asistencija. Džimi Batler je sa 19 poena bio najefikasniji u Čikagu od čak sedmorice igrača sa dvocifrenim brojem poena, odličan je bio Buzer sa 16 poena i 12 skokova, a po 10 poena i skokova, uz 8 asistencija, upisao je Žoakim Noa. Bulsi su sjajnom odbranom pobedili San Antonio, za koji je Toni Parker postigao 20 poena i 6 asistencija, dok je Tim Dankan imao 17 poena i 12 skokova. Kajl Lauri imao je rekord sezone 33 poena, uz 11 asistencija, u pobedi Toronta nad Orlandom, za koji je Nikola Vučević postigao 16 poena i 10 skokova u svom prvom meču od povrede šestog januara. Majk Konli dao je 27 poena u pobedi Memfisa, Al Džeferson 35 u porazu Šarlota od Denvera, za koji je Rendi Foj dao 33 poen, a svoje veče imao je i plej Finiksa Goran Dragić, koji je u trijumfu nad Milvokijem zabeležio 30 poena, 4 skoka i 6 asistencija. NBA, rezultati: Majami - Oklahoma Siti 95:112 Toronto - Orlando 98:83 Boston - Filadelfija 94:95 Milvoki - Finiks 117:126 Minesota - Nju Orleans 88:77 Dalas - Hjuston 115:117 Denver - Šarlot 98:101 San Antonio - Čikago 86:96 Sakramento - Memfis 89:99 LA Klipers - Vašington 110:103 Atlanta - Detroit odloženo
