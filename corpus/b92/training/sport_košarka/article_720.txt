> Izvor: B92
> Datum: ponedeljak 17.02.2014.  
> Rubrika: sport_košarka
> Naslov: Turska: Odlične partije Srba
> Članak:

Košarkaši Banvita nastavljaju sa sjajnim igrama u turskom šampionatu, pošto su u 18. kolu savladali Turk Telekom sa 70:59 i sada imaju skor 17-1.
Srpski reprezentativac Stefan Marković upisao je 6 poena (2-6 iz igre za 19 min), 3 skoka i 7 asistencija, a najefikasniji kod pobednika bio je Roland sa 17 poena. Za Turk Telekom je Džošua Šarp postigao 19 poena, a Luka Bogdanović dao je samo 2 poena (1-7 iz igre za 20 min), uz 4 skoka.
Anadolu Efes revanširao se Karšijaki za poraz u Kupu i pobedio je 80:76, uz 16 poena Duška Savanovića (6-9 iz igre, 3sk). Za poraženi tim Batista je imao 19 poena i 13 skokova. Fenerbahče se trijumfom nad Bešiktašom 90:76 osamio na drugoj poziciji sa 14 pobeda, a Nemanja Bjelica upisao je 7 poena (3-5 iz igre za 16 min) i 6 skokova. Bogdanović je dao 16, Mekejleb 15 poena, a za goste je Kenan Bajramović ubacio 19 poena. U pobedi Galatasaraja nad Alijagom 94:80 Zoran Erceg imao je 14 poena (5-8 iz igre), 10 skokova i 2 asistencije, a u gostujućem timu blistao je Dragan Labović sa 23 poena (10-20 iz igre za 34 min) i 12 skokova. Ankara je izgubila od Gazijantepa 75:70, a Vanja Plisnić imao je 14 poena (4-7 iz igre za 26 min), 8 skokova i 4 asistencije. Aleksandar Rašić ostao je bez poena (0-2 iz igre) za 21 minut, a imao je po 4 skoka i asistencije. Za Gazijantep je Dejan Borovnjak zabeležio 14 poena (7-9 iz igre za 19 min), 6 skokova i 3 asistencije, a Oliver Stević upisao je 13 poena (6-7 iz igre za 24 min) i 6 skokova. Turska, 18. kolo: Ankara - Gazijantep 70:75 Seldžuk Univerzitet - Tofaš 70:67 Galatasaraj - Alijag 94:80 Fenerbahče - Bešiktaš 90:76 Karšijaka - Anadolu Eges 76:80 Trabzonspor - Mersin 98:73 Beledijespor - Olin 198:98 Banvit - Turk Telekom 70:59
