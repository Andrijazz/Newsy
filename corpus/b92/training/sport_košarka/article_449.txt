> Izvor: B92
> Datum: sreda 29.01.2014.  
> Rubrika: sport_košarka
> Naslov: FIBA se nada igri '3-na-3' u Riju
> Članak:

Svetska košarkaška federacija (FIBA) dobila je novu nadu da će se ulični basket, 3-na-3, možda naći na Olimpijskim igrama u Rio de Žaneiru 2016. godine.
Generalni sekretar FIBA Partik Bauman rekao je da je predsednik Međunarodnog olimpijskog komiteta (MOK) Tomas Bah posetio Rio prošle nedelje i nagovestio da bi na programu mogle da se nađu nove medalje.
"Ako se pitanje uvodjenja novih sportova ponovo pokrene, 3-na-3 je spreman", rekao je Bauman. Verzija ulične košarke igra se na polovini terena, a trebalo je da se nađe na programu Igara u Riju, ali je rukovodstvo MOK jula prošle godine zatvorilo program pregledanja novih sportova. Ta odluka bila je neočekivana, a posle nje je u Brazilu serija protesta protiv vlade te zemlje i FIFA. Protesti su trajali tokom celog Kupa konfederacija. Bauman je kazao da se basket 3-na-3 "jako dobro" uklapa u urbanu uličnu kulturu Rija. On je, međutim, istakao da nije imao kontakte ni sa kim iz MOK-a i da su u pitanju navodi brazilskih medija. Za one koji ne znaju, naši momci su 2012. godine u Atini stigli do titule prvaka sveta.
