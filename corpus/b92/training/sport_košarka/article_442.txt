> Izvor: B92
> Datum: sreda 29.01.2014.  
> Rubrika: sport_košarka
> Naslov: KKCZT: Kako do osmine finala?
> Članak:

Košarkaši Crvene zvezde vrlo su blizu plasmana u osminu finala Evrokupa, dva kola pred kraj Last 32 faze.
Zvezda je pobedom nad Panioniosom u Atini ispunila “obavezni” deo, i preostaje joj rasplet u poslednja dva kola.
Crveno-beli u narednoj rundi gostuju Bilbau, a u poslednjem kolu dočekuju Nižnji Novgorod, a u krugu tri tima sa izgledima za dalji plasman imaju najbolji skor. Panionios je porazom ostao i bez teoretskih izgleda, sa skorom 0-4.
Zvezda ima skor 3-1, baš kao i Nižnji, dok Bilbao trenutno ima skor 2-2. Pod pretpostavkom da će i španska i ruska ekipa dobiti preostale mečeve sa Panioniosom, moguće je da će se na kraju formirati krug tri tima sa po 4 pobede. Da bi se to dogodilo, Bilbao bi morao da dobije preostale dve utakmice, ali bi i u slučaju neuspeha u Baskiji beogradska ekipa imala bi prilično otvoren put pobedom nad Nižnjim pred svojim navijačima. Zbog ubedljive pobede nad Bilbaom u Beogradu Zvezdu bi i poraz u Španiji do 8 razlike vodio dalje i uz minimalnu pobedu nad Nižnjim. U tom slučaju ispao bi Bilbao. Ubedljiviji poraz tražio bi i određenu razliku protiv Rusa (s tim što bi u toj vaijanti ispadao Nižnji): u slučaju da Zvezda u Španiji izgubi sa 9 razlike, morala da bi da pobedi Nižnji sa 2, na svaka dodatna 2 razlike za Bilbao, pobeda u Pioniru morala bi da bude veća za poen (npr. posle minus 15 u Španiji, Zvezdi bi trebalo plus 5, posle minus 23 trebalo bi joj plus 9, posle minus 31 ovde bi joj trebalo minus 13). Pobeda u Bilbau vodi Zvezdu u sledeću fazu bez obzira na rezultat poslednjeg meča (i izbacuje Špance). Poraz bilo kog od rivala protiv Panioniosa olakšao bi Zvezdi posao. Zvezda je u Atini pobedila Panioios 78:66, dok je Nižnji Novgorod savladao Bilbao 81:65.
