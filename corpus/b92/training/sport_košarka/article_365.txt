> Izvor: B92
> Datum: subota 25.01.2014.  
> Rubrika: sport_košarka
> Naslov: ABA: Dve pobede i debakl naših
> Članak:

Košarkaši Crvene zvezde i Mega Vizure ostvarili su pobede, dok je Radnički poražen u 18. kolu regionalne ABA lige.
Zvezda je zadržala prvu poziciju na tabeli savladavši posle velikog preokreta u poslednjoj deonici Solnok u Mađarskoj sa 77:72.
Ubedljiv trijumf na svom parketu u Smederevu ostvarila je Mega Vizura koja je pobedila hrvatski Zadar sa 91:75.
Nakon poraza u Evrokupu i sukoba unutar ekipe, ekipa Radničkog doživela je debakl protiv Olimpije u Ljubljani - 85:56. Preostali srpski klub Partizan svoj duel 18. runde igra u ponedeljak protiv MZT u Pioniru. Malo iznenađenje viđeno je u hrvatskom derbiju, Cibona je savladala Cedevitu u gostima sa ubedljivih 85:67 uz sjajno izdanje Blesingejma koji je imao 24 poena i 10 asistencija. Cibona je meč dobila odigravši sjajno prvu i poslednju četvrtinu, pa sada ima skor 12-6, dok je Cedeviti ovo bio peti poraz. ABA liga, 18. kolo: Olimpija - Radnički 85:56 Solnok - Crvena zvezda 72:77 Mega Vizura - Zadar 91:75 Cedevita - Cibona 67:85 Igokea - Krka 83:74 Budućnost - Široki 85:68 Partizan - MZT (ponedeljak, 20.30h) Tabela: 1. Crvena zvezda 15-3 2. Partizan 13-4 3. Cedevita 13-5 4. Cibona 12-6 5. Budućnost 12-6 6. Igokea 10-8 7. Mega Vizura 7-11 8. Radnički 7-11 9. Olimpija 7-11 10. MZT 7-10 11. Krka 7-11 12. Solnok 5-13 13. Zadar 5-13 14. Široki 5-13
