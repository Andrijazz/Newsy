> Izvor: B92
> Datum: četvrtak 6.02.2014.  
> Rubrika: sport_košarka
> Naslov: KRK: Zvezda i Radnički u polufinalu
> Članak:

Košarkaši Crvene zvezde igraće protiv Radničkog u prvom polufinalu završnog turnira Kupa Radivoja Koraća.
Branilac trofeja Crvena zvezda u prvom četvrtfinalu u Pioniru je bez većih problema savladala čačanski Borac rezultatom 81:62.
Mnogo više poteškoća imali su Kragujevčani koji su u drugom meču dana posle dosta muke slavili protiv OKK Beograda sa 87:72.
Trener Crvene zvezde Dejan Radonjić bio je zadovoljan izdanjem svog tima rekavši da je sproveo sve ideje koje je imao na umu. Strateg Radničkog Miroslav Nikolić nije bio zadovoljan igrom "svoje klupe", dok je košarkaš OKK Beograda Andrija Bojić rekao da je Radnički imao veću želju da se plasira u polufinale. Preostali mečevi četvrtfinala igraju se petak, od 18.30 sastaju se Partizan i FMP, dok je dva i po sata kasnije na programu susret Mega Vizure i Crnokose. Kup Radivoja Koraća četvrtak, 6. februar Crvena zvezda - Borac 81:62 Radnički - OKK Beograd 87:72 petak, 7. februar Partizan - FMP 18.30 Mega Vizura - Crnokosa 21.00 subota, 8. februar polufinala 17.00, 21.00 nedelja, 9. februar finale 20.30
