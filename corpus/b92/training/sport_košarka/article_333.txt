> Izvor: B92
> Datum: četvrtak 23.01.2014.  
> Rubrika: sport_košarka
> Naslov: Bogdanović: Agresivnost je ključ
> Članak:

Trenutno najbolji košarkaš Partizana Bogdan Bogdanović rekao je da on i saigrači vrlo dobro znaju šta ih čeka na vrućem terenu u Tel Avivu.
‘Crno-beli’ u četvrtak od 20.05 gostuju Makabiju u okviru četvrtog kola grupe F, i pred taj meč imaju skor 1-2, dok je ‘ponos Izraela’ bez poraza.
"Ključ pobede u Tel Avivu su odbrana, agresivnost i energija. Što se tiče njihovih navijača, navikli smo da igramo u dobroj atmosferi i pod pritiskom u Srbiji, tako da imamo iskustvo da se izborimo sa tim. Ali, Makabi je pretendent za . Na početku sezone niko nije verovao u tim, ali oni se nisu predavali. Veliki timovi su stizali u Beograd, Partizan ih je iznenadio, uključujući i Makabi u plej-ofu, iako su Izraelci imali prednost domaćeg terena. Svi znamo kako se to desilo. Timski duh, samopouzdanje i igra na terenu su bitni, mi samo moramo sve to da održimo na visokom nivou", istakao je Bogdanović.
