> Izvor: B92
> Datum: sreda 22.01.2014.  
> Rubrika: sport_košarka
> Naslov: Ivanović zvanično selektor BiH
> Članak:

Crnogorski košarkaški stručnjak Duško Ivanović novi je selektor reprezentacije Bosne i Hercegovine.
Ivanović je od Aleksandra Petrovića nasledio podmlađenu reprezentaciju predvođenu kapitenom Mirzom Teletovićem, prvim BiH košarkašem u NBA, sa kojim je sarađivao u španskoj Kaji Laboral (danas Laboral Kuča).
Crnogorski stručnjak bi krajem meseca trebalo da stigne u Sarajevo i potpiše ugovor sa KSBiH, nakon čega će prisustvovati žrebu kvalifikacionih grupa za Evropsko prvenstvo koje se naredne godine održava u Ukrajini.
Ivanović ki je u karijeri vodio Budućnost, Split, Đironu, Limož, Barselonu, a kao selektor je radio u Švajcarskoj. Sa Laboralom je dva puta bio šampion Španije.
