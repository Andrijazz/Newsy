> Izvor: B92
> Datum: četvrtak 2.01.2014.  
> Rubrika: sport_košarka
> Naslov: KKCZ: Karte za Igokeu od petka
> Članak:

Košarkaški klub Crvena zvezda objavio je da će se ulaznice za meč 15. kola ABA lige sa Igokeom naći u prodaji u petak.
‘Crveno-beli’ u prvom meču u 2014. godini dočekuju Aleksandrovčane, a taj meč igra se u subotu od 17 časova u hali “Pionir”.
Ulaznice za taj meč u prodaji će biti od petka na svim prodajnim mestima Eventima – tržnom centru Ušće, Kombank areni, Bilet centru, Domu omladine i još 150 mesta širom Srbije.
Na dan meča karte će moći da se kupe i na blagajni Pionira od 12 časova pa sve do početka utakmice. Ulaznice za tribine koštaju 300, a za parter 600 dinara. Za plavu i belu ložu potrebno je izdvojiti 1.000, a za ložu 1.500 dinara.
