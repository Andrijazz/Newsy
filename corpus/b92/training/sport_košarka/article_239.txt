> Izvor: B92
> Datum: subota 18.01.2014.  
> Rubrika: sport_košarka
> Naslov: Endesa: Paunić bolji od Anđušića
> Članak:

Košarkaši Fuenlabrade našeg Ivana Paunića ubedljivo su pobedili Valjadolid u gostima za koju nastupa Danilo Anđušić, rezultatom 107:83.
Za domaći Valjadolid Danilo Anđušić je upisao 14 poena i šest skokova, a Nikola Cvetinović osam poena, dok je na drugoj strani Ivan Paunić zabeležio devet poena uz četiri asistencije.
Kod Valjadolida bolji od Anđušića bio je samo Džonson sa 15 poena i sedam skokova, dok su se kod Fuenlabrade istakli Panko sa 23 poena i šest uhvaćenih lopti, a Perez je dodao 20.
Valjadolid je nastavio niz loših rezultata i trenutno je poslednji na tabeli sa samo dve pobede, dok je Fuenlabrada zabeležila petu pobedu i trenutno je na 15. mestu. Anđušić je pre nekoliko dana pričao za B92 o problemima u kojima se nalazi njegov klub. Zvezdin rival u Evrokupu Bilbao Basket nadigrao je Iberostar Tenerife 93:90, a istakli su se Raul Lopes sa 17 i navodno pojačanje Partizana Dairis Bertans sa 16 poena. Herman Gabrijel je ubacio 11 uz 10 skokova. Kahasol je pobedio u gostima tima Huventuda 74:65, predvođen Tomasom Satoranskim koji je dao 13 poena uz 5 skokova. S druge strane se istakao Devo Džozef sa 19 poena.
