> Izvor: B92
> Datum: petak 21.02.2014.  
> Rubrika: sport_košarka
> Naslov: Pavlović: Nadam se pobedi u derbiju
> Članak:

Bek Partizana Aleksandar Pavlović izjavio je da se nada pobedi u derbiju sa Crvenom zvezdom u 21. kolu ABA lige u nedelju.
“Svi ćemo dati sve od sebe, igra se pred njihovim navijačima i očekuje nas teška utakmica. Radujem se meču,oni imaju dužu klupu i uigrani su, ali nadam se pobedi”.
Pavlović nije imao pravo nastupa protiv Galatasaraja u Evroligi, ali je kraj terena bodrio saigrače. "Bila je veoma važna utakmica, ali izgubili smo je i nadam se da možemo to da ispravimo u sledećem meču. Trebalo je da igramo sto posto svih 40 minuta, ali to je bilo teško u ovom sastavu. Kad se vratimo Kinzi i ja na sledećoj utakmici, biće šira rotacija i biće nam mnogo lakše".
