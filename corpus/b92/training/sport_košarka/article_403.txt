> Izvor: B92
> Datum: ponedeljak 27.01.2014.  
> Rubrika: sport_košarka
> Naslov: KKCZ: Pojačanje teško za Evrokup
> Članak:

Trener Crvene zvezde Telekom Dejan Radonjić rekao je da nije realno da tim pronađe novog igrača do 29. januara, kada ističe rok za registraciju za Evrokup.
"Već duže pratimo situaciju na tržištu, posvećujemo maksimalno vreme. Poslednjih dana smo imali nekoliko opcija koje su bile interesantne za nas, ali ništa se nije realizovalo. Nastavljamo dalje da radimo na dovođenju pojačanja, neopterećeni datumom jer ne želimo da dovodimo igrača samo radi dovođenja".
"Želimo da nađemo rešenje kojim ćemo biti zadovoljni i koje će nam dati kvalitet više. Realnija je situacija da nećemo uspeti da potpišemo igrača do isteka roka za registraciju igrača u Evrokupu, ali stvari se menjaju iz dana u dan. U petak smo bili jako blizu, pa se sve promenillo. Nećemo žuriti jer želimo da donesemo najbolju odluku i najbolji potez", dodao je Radonjić. Poslednjih nedelju dana brojni igrači povezivali su se sa Crvenom zvezdom - Kej Si Rivers, Patrik Kristofer i mnogi drugi, ali za sada još nema pojačanja na vidiku. Blejk Šilb i dalje član Zvezde, što je on potvrdio na svom Tvtier profilu, iako već neko vreme trenira samo individualno.
