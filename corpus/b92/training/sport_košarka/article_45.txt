> Izvor: B92
> Datum: subota 4.01.2014.  
> Rubrika: sport_košarka
> Naslov: "Dušan Ristić pitanje za upravu"
> Članak:

Trener Crvene zvezde Dejan Radonjić rekao je da ne može da govori o statusu mladog centra Dušana Ristića koji nije bio u sastavu protiv Igokee.
U beogradskim medijima se spekuliše da će Ristić karijeru nastaviti na koledžu u Americi, a Radonjić je rekao da je to pitanje za upravu kluba.
"Ristić nije u timu, to je pitanje za upravu, problem je administrativne prirode, već neko vreme ne trenira sa nama", rekao je trener crveno-belih.
Ristić ima 18 godina, visok je 213 centimetara, a ove sezone je na šest mečeva ABA lige prosečno imao 6,5 minuta i 2,2 poena po utakmici.
