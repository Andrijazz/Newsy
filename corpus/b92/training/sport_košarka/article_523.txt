> Izvor: B92
> Datum: ponedeljak 3.02.2014.  
> Rubrika: sport_košarka
> Naslov: Feneru derbi, Bjelica odličan
> Članak:

Košarkaši Fenerbahče Ulkera savladali su Anadolu Efes 73:64 u derbiju 17. kola turskog šampionata.
Ekipa Željka Obradovića napravila je razliku u prvom periodu, a meč su prelomili u trećoj četvrtini i tako upisali 13. pobedu.
Odličnu partiju u pobedničkom timu pružio je Nemanja Bjelica sa 12 poena, devet skokova i dve asistencije, dok je u poraženoj ekipi Duško Savanović imao četiri poena, dva skoka i tri asistencije.Kolejliler
Najefikasniji akter meča bio je Omer Onan sa 17 poena, dok su dvocifreni još kod Fenera bili Bojan Bogdanović sa 11 i Linas Kleiza sa 10. S druge strane, Efes su predvodili Birkan Batuk i Milko Bjelica sa po 15 poena. Stefan Marković postigao je sedam poena u pobedi Banvita. U pobedi Gaijantepa nad Turk Telekomom, Oliver Stević je zabeležio dabl-dabl, 17 poena i 13 skokova, dok je Dejan Borovnjak dodao šest poena. Za poraženi Turk Telekom Luka Bogdanović je imao šest, a Vuk Radivojević pet poena. U ekipi Kolejlilera koja je poražena od Usaka, nastupala su dva naša igrača. Aleksandar Rašić je postigao 13, a Vanja Plisnić osam poena. Rezultati 17. kola: Tofaš - Banvit 60:84 Mersin - Karšijaka 74:72 Olin - Trabzon 73:96 Gazijantep - Turk Telekom 80:66 Kolejliler - Usak 68:74 Alijaga - Selčuk 82:73| Anadolu Efes - Fenerbahče 64:73 Bešiktaš - Galatasaraj 19:15h Tabela: 1. Banvit 16/1 2. Fenerbahče 13/4 3. Anadolu Efes 12/5 4. Galatasaraj 12/4 5. Karšijaka 11/6 6. Usak 10/7 7. Tofaš 8/9 8. Kolejliler 8/9 9. Gacijantep 7/10 10. Olin 6/11 11. Bešiktaš 7/9 12. Mersin 6/11 13. Trabzon 6/11 14. Turk Telekom 6/11 15. Selčuk 4/13 16. Alijaga 3/14
