> Izvor: B92
> Datum: četvrtak 20.02.2014.  
> Rubrika: sport_košarka
> Naslov: Obradović dovodi NBDL plejmejkera
> Članak:

Američki plejmejker Pjer Džekson postigao je dogovor sa Fenerbahče Ulkerom i otići će u Tursku pod uslovom da do petka ne nađe angažman u NBA ligi.
Džekson je trenutno član Nju Orleans Pelikansa, ali nastupa u NBDL ligri za Ajdaho Stampid i prosečno beleži 19,1 poena, 3,6 skokova, 6,2 asistencije i 4 izgubljene lopte po utakmici. Ako Pelikansi postignu neki dogovor i trejduju ga u neki od NBA klubova do isteka roka, Džekson će ostati u SAD.
Plejmejker, koji ima 22 godine, već jednom je pokušao u Evropi, prošlog leta potpisao je za Asvel, ali je napustio klub zbog nostalgije ne odigravši nijedan zvanični meč. Fenerbahče nastoji da proširi rotaciju na spoljnim pozicijama posle povrede Kenana Sipahija, kao i da pojača konkurenciju pred borbu za plasman u Top 8 Evrolige.
