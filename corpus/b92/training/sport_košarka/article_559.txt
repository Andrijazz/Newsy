> Izvor: B92
> Datum: sreda 5.02.2014.  
> Rubrika: sport_košarka
> Naslov: Šarić otkrio tajnu srpske košarke
> Članak:

Košarkaš Cibone Dario Šarić rekao je da su navijači doneli ’vukovima’ trijumf nad Partizanom sa 80:76 u poslednjem meču 19. kola ABA lige.
Šarić je sa 22 poena i 12 skokova bio junak trijumf Zagrepčana, a duel sa ’crno-belima’ obeležio je povratak navijača u „Draženov dom“.
Dvorana je posle dugo vremena bila ispunjena do poslednjeg mesta, za meč sa Partizanom se tražila karta više, a hrvatski mediji su istakli da se košarka napokon u punom sjaju vratila u Zagreb.
"Ako ste se ikada zapitala kako to Partizan uspeva da pobedi CSKA, sada ste dobili odgovor. To je zato što ima 20.000 ljudi na tribinama. Da, ovo je atmosfera kakva je potrebna Ciboni i želim da se zahvalim svim navijačima na ovakvoj podršci i voleo bih da uvek bude ovako", rekao je Šarić.
