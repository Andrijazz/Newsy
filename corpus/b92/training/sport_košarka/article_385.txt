> Izvor: B92
> Datum: nedelja 26.01.2014.  
> Rubrika: sport_košarka
> Naslov: Fuenla "srušila" Kuču, Paunić 14p
> Članak:

Košarkaši Fuenlabrade savladali su Laboral Kuču na svom terenu u 17. kolu Endesa lige rezultatom 74:73, a Ivan Paunić za pobednički tim postigao 14 poena.
Domaća ekipa trijumfovala je trojkom Endija Penka u poslednjim sekundama meča, čime je ostvarila šestu pobedu u šampionatu.
Srpski košarkaš Ivan Paunić ponovo je bio sjajan, postigao je 14 poena za 27 minuta na parketu uz tri skoka i stoprocentan šut za tri poena (2-2).
Najefikasniji u Fuenlabradi bili su Penko i Džejms Feldejn sa po 19 poena, a na drugoj strani je odličan bio Tibor Plajs sa 18 poena i osam skokova. Solidne partije pružili su Andres Noćioni i Fernando San Emeterio sa po 14 poena. Rezultati 17. kola Endesa lige Gran Kanarija- Valjadolid 89:60 Saragosa - Mursija 103:67 Valensija - Huventud 85:69 Rio Natura - Bilbao 89:81Kahasol - Barselona 57:62Real Madrid - Unikaha 88:67Tenerife - Bruksa DOr 78:83 Fuenlabrada - Laboral 74:73 Estudijantes - San Sebastijan 72:61 Tabela 1. Real Madrid 17 02. Valensija 15 2 3. Barselona 12 5 4. Unikaha 11 65. Gran Kanarija 11 6 6. Saragosa 9 8 7. Laboral Kuča 9 8 8. Tenerife 9 89. San Sebastijan 8 910. Huventud 8 911. Kahasol 8 912. Bilbao Basket 7 10 13. Monbus 6 1114. Fuenlabrada 6 11 15. Bruksa d'Or 6 11 16. Mursija 5 12 17. Estudijantes 4 1318. Valjadolid 2 15
