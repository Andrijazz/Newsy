> Izvor: B92
> Datum: ponedeljak 17.02.2014.  
> Rubrika: sport_košarka
> Naslov: Zvezdi juniorski večiti derbi
> Članak:

Juniori Crvene zvezde pobedili su Partizan sa 88:64 (18:19, 22:18, 28:17, 20:10), u derbiju 14. kola domaćeg šampionata.
Crveno-beli su tako zadržali stoprocentan učinak i posle 14. kola, dok je Partizan, koji je odigrao meč više, pretrpeo treći poraz.
Duel je odigran u dvorani ’Basket siti’ na Čukarici, crno-beli su se dobro držali do poluvremena (40:37), ali je Zvezda u nastavku preuzela kontrolu i ostvarila ubedljivu pobedu na kraju.
Najbolji u timu pobednika bio je Vojislav Stojanović, koji je u nekoliko navrata bio i uz prvi tim, sa 22 poena (3/7 za 2, 3/4 za 3) četiri skoka i tri asistencije, što je bilo dovoljno za ukupni indeks 25. Jovan Anđelković ubacio je 13 poena, Nikola Rakićević 12, a Stefan Lazarević 11. S druge stane, u ekipi crno-belih, najviše se istakao Božidar Babović sa 19 poena i osam skokova, poen manje ubacio je Miloš Glišič, ali uz osam skokova i pet asistencija. Pored njih dvojice, jedini dvocifren bio je Vanja Marinković sa 11poena. Juniorska liga, 14. kolo: Sloboda - Žarkovo 76:74 Mega Vizura - Mladost 76:84 Zemun - Prokuplje 84:66 Vojvodina - Nibak 82:74 Crvena zvezda - Partizan 88:64 Vršac - Polet 86:73 Tabela: 1. Crvena zvezda 14-0 2. Partizan 12-3 3. Mladost 10-4 4. Zemun 10-4 5. Nibak 8-6 6. Vršac 8-5 7. Sloboda 6-8 8. Žarkovo 3-12 9. Mega Vizura 4-10 10. Prokuplje 4-10 11. Vojvodina 3-11 12. Polet 2-11
