> Izvor: B92
> Datum: nedelja 2.02.2014.  
> Rubrika: sport_košarka
> Naslov: Poraz Bilbaa, Štimac dobar
> Članak:

Bilbao basket, sledeći protivnik Crvene zvezde u Evrokupu, izgubio je od Saragose u gostima 88:72 u 18. kolu Endesa lige.
Herman Gabrijel predvodio je Baskijce sa 19 poena (5-10 iz igre), Damir Markota ubacio je 14 poena, a Aleks Mumbru imao je 11 poena i 5 skokova.
Bilbao je sada 12. na tabeli sa skorom od sedam pobeda i 11 poraza. U pobedničkom timu Saragose istakli su se Damjan Rudež sa 18 i Ljompart sa 16 poena.
Real Madrid, rival Partizana u Top 16 fazi Evrolige, nastavio je sa sjajnim partijama i pobedio je Valjadolid u gostima 105:83. Serhio Ljulj ubacio je 20 poena, po 16 poena imali su Darden i Rejes, dok je Serhio Rodriges upisao 13 poena i 9 asistencija. Za Valjadolid je Haritopulos postigao 18 poena, a srpski bek Danilo Anđušić dao je 14 poena (5-9 iz igre za 21 min). Nikola Cvetinović ubacio je 4 poena za 12 minuta, baš kao i Đorđe Drenovac na svom debiju. Gran Kanarija je bila bolja od Laboral Kuče 84:81, uz 24 poena Breda Njulija i 18 Hansbroa, dok Saša Borovnjak nije ulazio u igru. Za tim iz Vitorije Andres Noćioni ubacio je 25 poena, a po 14 su imali Ertel i Kozer. Fuenlabrada je pobedila Mursiju 87:84, uz 7 poena Ivana Paunića (2-8 iz igre za 24 min). On je imao i skok i 2 asistencije, ali i 4 izgubljene lopte. Igrač meča bio je Endi Panko sa 33 poena. Srpski centar Vladimir Štimac nastavlja sa odličnim igrama, u pobedi Unikahe nad Estudijantesom u gostima 85:84 zabeležio je 10 poena (4-6 iz igre za 24 min) i 6 skokova. Vidal i Zoran Dragić ubacili su po 14 poena, a za  je Kajl Kjurik ubacio 15 poena. Marko Ljubičić je u porazu Manrese od Huventuda 93:72 upisao 12 poena (4-6 iz igre za 18 min), uz po 3 skoka i asistencije, a Kompostela je savladala Kanarijas 84:76, uz 25 poena Muskale i 22 Blagote Sekulića na drugoj strani. Endesa liga, 18. kolo: Valjadolid - Real Madrid 83:105 Kahasol - San Sebastijan 80:59 Fuenlabrada - Mursija 87:84 Kompostela - Kanarijas 84:76 Saragosa - Bilbao 88:72 Huventud - Manresa 93:72 Estudijantes - Unikaha 84:85 Gran Kanarija - Laboral Kuča 84:81 19h Valensija - Barselona Tabela: Real 18-0, Valensija 15-2, Barselona 12-5, Unikaha 12-6, Gran Kanarija 12-6, Saragosa 10-8, Huventud 9-9, Kahasol 9-9, Laboral Kuča 9-9, Kanarijas 9-9, San Sebastijan 8-10, Bilbao 7-11, Kompostela, Fuenlabrada 7-11, Manresa 6-12, Mursija 5-13, Estudijantes 4-14, Valjadolid 2-16.
