> Izvor: B92
> Datum: četvrtak 23.01.2014.  
> Rubrika: sport_košarka
> Naslov: Blat: Dobro poznajemo Partizan
> Članak:

Trener Makabija Dejvid Blat rekao je da njegove izabranike čeka težak meč u duelu sa Partizanom u četvrtom kolu Evrolige od 20.05.
‘Ponos Izraela’ taj meč dočekuje posle tri vezana trijumfa u Top16 fazi, a Partizan stiže u Tel Aviv posle velike pobede nad moskovskim CSKA, prvom u drugoj fazi.
"Biće ovo vežan meč sa protivnikom koji igra dobro, koji zna kako da oteža posao svojim protivnicima i koji je pobedio veliki tim kakav je CSKA. Poznajemo ih dobro, talentovan su tim, koji je veoma borben, ali znamo šta moramo da uradimo kako bismo ih pobedili. Svakako nam neće biti lako", rekao je Blat. Pobedu Partizana nad CSKA apostrofirao je i plejmejker Makabija Riki Hikman. "Čeka nas susret sa tim koji je posle dva poraza pobedio CSKA. Dolaze ovde bez svog trenera, ali veoma motivisani. Imaju veliki broj igrača koji su mladi i gladni uspeha, ali će nam biti teško. Moraćemo da budemo fokusirani i da im ne dozvolimo lake poene", istakao je Hikman.
