> Izvor: B92
> Datum: subota 22.02.2014.  
> Rubrika: sport_košarka
> Naslov: ABA: Solnok udaljio Igokeu od F4
> Članak:

Košarkaši Solnoka pobedili su Igokeu sa 79:72 u 21. kolu regionalne ABA lige i tako Aleksandrovčane udaljili od plasmana na završni turnir.
Mađarski tim je stigao do sedme pobede ove sezone, dok je tim Vlade Jovanovića zabeležio deveti poraz ove sezone posle kojeg je ostao na petom mestu tabele.
Najbolji u trijumfu Solnoka bio je David ojvodina sa 28 poena, dok je 12 dodao Džastin Holidej. Po deset poena upisali su Tomislav Ivošev i Strahinja Milošević.
Na drugoj strani, po 17 poena postigli su Nemanja Gordić, koji je imao i devet asistencija, i Siniša Štemberger. U ostalim mečevima odigranim u subotu u kojima nisu akteri bili srpski klubovi trijumfe su ostvarili Cibona i MZT. Zagrepčani su na svom terenu pobedili Krku sa 92:78, dok je MZT bio bolji od Zadra sa 78:69. Cibonu je do pobede predvodio Marin Rozić sa 27 poena, šest skokova i pet asistencija, dok je Dario Šarić uz 20 poena imao i sjajnih 14 skokova i devet asistencija. Rozić je meč završio sa indeksom korisnosti 40, a Šarić 32. Kod Krke, Edo Murić je meč završio sa 19 poena i sedam skokova. Ivan Marinković posebno se istakao sa 15 poena i šest skokova u desetom trijumfu skopskog tima, dok su Todor Gečevski i Stefan Sinovec imali po 12 poena. Gečevski je dodao i osam skokova, dok je Sinovec dodao šest asistencija. Bivši košarkaš Crvene zvezde Aleksandar Cvetković za 20 minuta na terenu nije se upisao u strelce, imao je jedan skok i šest asistencija. U redovima Zadra, Mark Stiven Lajons je postigao 17 poena. Srpski klubovi imali su polovičan učinak u subotu, Mega Vizura je pobedila Široki sa 86:72 na gostovanju, dok je Radnički na svom terenu izgubio od Cedevite sa 78:61. U nedelju derbi kola igraju Crvena zvezda i Partizan, dok kolo u ponedeljak zatvaraju Olimpija i Budućnost. ABA liga, 21. kolo subota, 22. februar Solnok - Igokea 79:72 Radnički - Cedevita 61:78 Široki - Mega Vizura 72:86 Cibona - Krka 92:78 MZT - Zadar 78:69 nedelja, 23. februar Crvena zvezda - Partizan 20.00 ponedeljak, 24. februar Olimpija - Budućnost 19.00 Tabela: 1. Cedevita 16/5 2. Crvena zvezda 16/4 3. Cibona 14/7 4. Partizan 14/6 5. Igokea 12/9 6. Budućnost 12/8 7. MZT 10/11 8. Mega Vizura 9/12 9. Krka 9/12 10. Radnički 8/13 11. Olimpija 8/12 12. Solnok 7/14 13. Široki 5/16 14. Zadar 5/16
