> Izvor: B92
> Datum: utorak 4.02.2014.  
> Rubrika: sport_košarka
> Naslov: Bodiroga o žrebu: Nema kukanja
> Članak:

Potpredsednik Košarkaškog saveza Srbije Dejan Bodiroga kaže da je put našeg tima na Svetskom prvenstvu težak, ali da to ne mora mnogo da znači.
"Grupa je izuetno teška, najteža od svih. Ipak, biće teško i drugima, ne verujem da su Španija i Francuska mnogo srećne što igraju s nama. Brazil je jedan od najboljih timova iz Južne Amerike. Takođe, grupa sa kojom se ukrštamo jako je teška, mislim da je naš deo žreba mnogo teži od onog drugog. Ipak, najvažnije je da budemo zdravi i bićemo spremni“.
 će igrati u A grupi sa domaćinom Španijom, Egiptom, Iranom, Brazilom i Francuskom. "Nema kukanja, iako igramo sa dve možda i najjače evropske selekcije. Očekuju nas teške utakmice, ali svesni smo i svojih kvaliteta. Uz dobre pripreme, možemo da se nadamo pravom rezultatu", dodao je potpredsednik KSS. Bodiroga ističe i jednu neobičnost u sistemu takmičenja. "Utisci su da je grupa A najjača, a Španija i SAD su razdvojene, praktično je žreb bio poludirigovan. Mislim da se prvi put dešava da niko iz grupa A i B ne može da igra sa timovima iz C i D do finala. To je svima zasmetalo". Selektor Aleksandar Đorđević rekao je da Srbiji na žrebu za SP dobila dve najjače evropske selekcije, ali veruje u plasman u drugu fazu.
