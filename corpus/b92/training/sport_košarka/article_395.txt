> Izvor: B92
> Datum: ponedeljak 27.01.2014.  
> Rubrika: sport_košarka
> Naslov: "Bogdan izbačen zbog nediscipline"
> Članak:

Trener Partizana Duško Vujošević odstranio je Bogdana Bogdanovića iz tima Partizana na poluvremenu utakmice protiv MZT u Pioniru.
"Crno-beli“ su poslednju utakmicu 18. kola ABA lige izgubili na svom terenu rezultatom 73:66, a Bogdanović u finišu druge četvrtine šutnuo reklamu.
"Izbacio sam ga iz tima zbog nedisciplinovanog ponašanja, na poluvremenu sam tako odlučio. Dovoljno sam rekao“, kratak je bio Vujošević na konferenciji za novinare nakon utakmice.
Još jedan peh zadesio je Partizan, Milenko Tepić se sredinom poslednje četvrtine utakmice sa MZT povredio, a po svemu sudeći u pitanju je zadnja loža. Ipak, više informacija biće poznato u utorak.
