> Izvor: B92
> Datum: utorak 7.01.2014.  
> Rubrika: sport_košarka
> Naslov: Puejo: Zvezda je favorit u grupi
> Članak:

Trener košarkaša Bilbao basketa Rafa Puejo rekao je pred duel u Pioniru da je Zvezda favorit u L grupi druge faze Evrokupa.
Crveno-beli dočekuju u sredu španski tim (19.15h, TVB92) u prvom kolu druge faze Evrokupa.
Puejo je istakao Zvezdinu odbranu i dodao da će njegov tim biti u problemu u Pioniru.
"Oni su favoriti u našoj grupi, ali i ostale ekiep će se boriti i pokušati da im otežaju posao. Očekujem veoma tešku, fizički zahtevnu utakmicu protiv tima koji igra veoma dobru odbranu. Oni imaju sjajne igrače i zbot toga ćemo biti u problemu", rekao je Puejo. Puejo nikada nijegostovao u Beogradu, ali je istakao da ne očekuje atmosferu kao na Evroligi ili u derbiju. "Kažu da je atmosfera na njihovim utakmicama posebna. S obzirom da je ovo prvi meč druge faze Evrokupa biće verovatno dobra atmosfera, ali ne verujem da će biti ista kao u Evroligi ili u derbiju sa Partizanom." Trener Zvezde Dejan Radonjić pozvao je navijače da dođu u Pionir i rekao da je Bilbao ozbiljan evropski tim. U drugoj utakmici ove grupe od 18 časova Panionios dočekuje ekipu Nižneg.
