> Izvor: B92
> Datum: petak 10.01.2014.  
> Rubrika: sport_košarka
> Naslov: Erceg, Mačvan umalo da sruše Real
> Članak:

Turski Galatasaraj bio je vrlo blizu senzaciji sezone i pobedi nad Realom, ali je "kraljevski klub" ipak i dalje neporažen.
Real je slavio 89:84, ali je od gotogov umalo napravio veresiju primivši čak 32 poena u poslednjih deset minuta.
U Madridu je dominirao Zoran Erceg koji je predvodio Galatu sa 24 poena (5/6 dva, 4/8 tri) uz 5 asistencija i 4 skoka. Odličan je bio i Milan Mačvan sa dabl-dablom od 12 poena i 11 skokova.
Madriđani su imali šestoricu igrača sa dvocifrenim brojem poena, a najefikasniji sa 15 bio je Džejsi Kerol. Tremel Darden je ostvario dabl-dabl sa po 13 poena i 10 skokova. Po 14 poena ubacili su Felipe Rejes, Serhio Rodriges i Markus Sloter koji je imao i 9 uhvaćenih lopti. Deset poena dodao je Serhio Ljulj. Srpski tandem u Galati pratili su Cenk Akjol sa 16 poena i Karlos Arojo sa 12 uz 10 asistencija. Top 16, grupa E:CSKA - Žalgiris 77:62 (22:14, 15:17, 25:13, 15:18) Bajern Minhen - Partizan NIS 71:65 (17:20, 17:22, 18:14, 19:9) Makabi Tel Aviv - Lokomotiva Kubanj 85:75 (21:21, 24:17, 19:24, 21:13) Real Madrid - Galatasaraj 89:84 (20:19, 25:14, 21:19, 23:32) Tabela: 1. Bajern Minhen 2 2 0 2. CSKA Moskva 2 2 0 3. Real Madrid 2 2 0 4. Makabi Tel Aviv 2 2 05. Galatasaraj 2 0 2 6. Lokomotiva Kubanj 2 0 2 7. Partizan NIS 2 0 2 8. Žalgiris Kaunas 2 0 2
