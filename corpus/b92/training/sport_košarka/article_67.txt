> Izvor: B92
> Datum: nedelja 5.01.2014.  
> Rubrika: sport_košarka
> Naslov: Gašić: Mega je talentovana ekipa
> Članak:

Pomoćni trener Partizana NIS Velimir Gašić rekao je da utakmica sa Mega Vizurom u okviru 15. kola ABA lige neće biti nimalo laka.
Crno-beli nakon porza od Reala u Evroligi, putuju u Smederevo, a meč sa Mega Vizurom igra se u ponedeljak od 18 časova.
Aktuelni šampion je na trećem mestu sa 10 pobeda i četiri poraza, dok je Mega Vizura na 10. poziciji sa šest pobeda.
"Treća u nizu gostujućih utakmica u okviru ABA lige, gde nas čeka jedan vrlo mlad i talentovan tim. Ljudi koji vode klub pokušavaju da taj talenat koji poseduju igrači Mega Vizure razviju i dovedu do nivoa da mladi igrači jednostavno budu što kvalitetniji, da predstavljalju pravu vrednost za srpsku košarku. U dosadašnjem toku takmičenja u ABA ligi, i kao novopridošli član regionalne lige, oni su pokazali određeni kvalitet i da mogu da budu vrlo konkurentni i protiv ekipa koje su mnogo iskusnije i kvalitetnije od njih, što treba da bude dovoljno dobra opomena za nas", rekao je Gašić i istakao da utakmica neće biti nimalo laka, ali od svoje ekipe očekuje da nastavi sa pobedama u regionalnoj takmičenju. "Utakmica neće biti ni malo laka i jednostavna za nas, pogotovu posle meča sa Real Madridom. Imamo i nekih zdravstvenih, personalnih problema, ali očekujem da i to prevaziđemo. Mi nemamo veliki izbor, obzirom na pobedu protiv Igokee u prethodnom kolu, želimo da nastavimo taj momenat dobrog rezultata i u narednim utakmicama ga potvrdimo, da nastavimo u ritmu koji se od nas očekuje. Očekujem i da će igrači sigurno uložiti maksimum energije i koncentracije kada je u pitanju izvršavanje obaveza, kako u fazi igre u odbrani, tako i da ćemo popraviti neke loše segmente igre u napadu", istakao je trener Velimir Gašić. Trener košarkaša Mega Vizure Dejan Milojević rekao je da je Partizan favorit u predstojećoj utakmici u ABA ligi, ali da će njegova ekipa pokušati da pobedi.
