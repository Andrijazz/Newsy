> Izvor: B92
> Datum: sreda 19.02.2014.  
> Rubrika: sport_košarka
> Naslov: Skariolo: Odom nesebičan i pametan
> Članak:

Trener Laborala Serđo Skariolo rekao je da će novi košarkaš tog kluba Lamar Odom doveden jer je ozbiljan čovek koji može da odgovori trenutnim potrebama ekipe.
"Lamar je igrač čije karakteristike su bile dovoljne da ispuni naše trenutne potrebe. On ima sposobnost da igra na dve pozicije. Došao je potpuno miran, prihvativši sve naše uslove", rekao je Skariolo španskim medijima.
Odom je sa Laboral Kučom potpisao ugovor do kraja sezone, a u novom klubu nosiće dres sa brojem sedam. "Odom je ozbiljan čovek, nesebičan je igrač i veoma pametan. Mislim da je jedan od najboljih igrača iz NBA lige koji može da se prilagodi evropskom sistemu košarke. Cenim njegovu iskrenost, jer sam imao dug razgovor sa njim", kazao je trener španske ekipe. Skariolo je otkrio da je Odom došao u Evropu kako bi ponovo uživao igrajući košarku. Odom je 1999. izabran kao četvrti pik na draftu od strane Los Andjeles Klipersa, gde je igrao četiri godine. Potom je jednu sezonu proveo u Majamiju, a narednih sedam u Los Andjeles Lejkersima, sa kojima je dva puta bio šampion NBA lige. Poslednjih godina je zbog povreda i privatnih problema malo igrao, a od jula i raskidanja novog ugovora sa Klipersima nije imao angažman.
