> Izvor: B92
> Datum: četvrtak 16.01.2014.  
> Rubrika: sport_košarka
> Naslov: Mičam MVP drugog kola Eurokupa
> Članak:

Košarkaš francuskog Nantera Trenton Mičam je MVP drugog kola Last 32 Eurokupa, on je u pobedi svog tima nad Pinar Karšijakom 79:84 imao indeks korisnosti 33.
U trci za najkorisnijeg igrala drugog kola Amerikanac je završio ispred Danijela Tajsa iz Ulma, koji je pobedio Kantu sa 106:97.
Erik Mekolum iz Panioniosa i Esteban Batista iz Pinar Karšijake imali veći indeks korisnosti od Mičama, međutim, pošto su njihovi timovi izgubili od Bilbaa, odnosno Nantera, Mičam je zato proneo MVP titulu.
Mičam i Erik Mekolum iz Panioniosa su sa po 28 poena bili najbolji strelci kola. Najbolji skakač je Bredli Bakmen iz Bešiktaša sa 16 skokova, dok su po deset asistencija skupili Omar Kuk iz Lijetuvos Ritasa, Markiz Grin iz Dinamo Sasarija i Džo Reglan, košarkaš Kantua. U defanzivnim zadacima istakli su se Riki Minard iz Budiveljnika, Mateuž Pontika, član Ostendea, i Degan Jivzor, košarkaš Makabija iz Haife, koji su ukrali po četiri lopte. Odlični u defanzivi bili su i Alen Omić iz Olimpije, Tajs i Gordon sa po četiri blokade. Oba srpska predstavnika u Eurokupu, Crvena Zvezda i Radnički iz Kragujevca, poražena su u drugom kolu. Crvena Zvezda je na gostovanju u Rusiji izgubila od Nižnjeg Novgoroda 86:75, dok je Radnički na svom terenu izgubio od Albe 75:85 posle produžetka. Kod  istakli su se Demarkus Nelson i Ivan Radenović sa indeksima 27, odnosno 25. U timu iz Kragujevca najbolji su bili Marko Marinović i Sava Lešić sa indeksom korisnosti 18.
