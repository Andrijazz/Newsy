> Izvor: B92
> Datum: četvrtak 9.01.2014.  
> Rubrika: sport_košarka
> Naslov: Bencing: Da im ne damo da dišu
> Članak:

Krilni košarkaš Bajerna Robin Bencing izjavio je da poštuje Partizan i da njegov tim čeka veoma težak meč u drugom kolu Top 16 faze Evrolige.
"Partizan ima bogatu tradiciju. Kompaktan su tim, igraju u visokom intenzitetu i uradiće sve što je potrebno da pobede. Zato moramo da budemo koncentrisani na svoj plan i da im ne damo prostora da dišu. Pogotovo zato što se Partizan ne samo brani visokim intenzitetom, nego brzo trči kontre i ima odlične skakače“, kaže 24-godišnji Bencing.
"Ipak, radujemo se ovom izazovu i znamo da moramo da naučimo lekciju iz poraza u Bundesligi od Oldenburga", dodao je krilni košarkaš. Nihad Đedović neće moći da pomogne saigračima, Boris Savović će igrati, a trener Bajerna Svetislav Pešić ističe da Partizan igra najbolju timsku košarku u Evropi.
