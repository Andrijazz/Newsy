> Izvor: B92
> Datum: petak 3.01.2014.  
> Rubrika: sport_košarka
> Naslov: KKCZ: Album sa sličicama u prodaji
> Članak:

Košarkaški klub Crvena zvezda Telekom spremio je još jedno iznenađenje za sve svoje navijače, ovoga puta u vidu albuma sa samolepljivim sličicama.
’Crveno-beli’ su u saradnji sa kompanijom Videotop kreirali album sa samolepljivim sličicima koji će se naći u prodaji od subote na svim kioscima u Srbiji, kao i u svim prodavnicama Red star shop.
Zanimljivo je da će od 15. januara album sa sličicima moći da se kupi i u Republici Srpskoj. Cena albuma je 200 dinara, dok za kesice, u kojima će biti po pet sličica, potrebno izdvojiti 50 dinara. Album je veoma modernog dizajna i sadrži ukupno 220 sličica na kojima se nalaze svi prvotimci, članovi stručnog štaba, ali i juniorski tim Crvene zvezde. Takođe, u albumu su ovekovečeni neki od detalja iz ABA lige, istorijata, a poseban odeljak posvećen je navijačima i atmosferi koja je mogla da se vidi u Pioniru i Kombank areni na mečevima Evrolige. Naredni meč košarkaše Zvezde očekuje u subotu, kada od 17 časova dočekuju Igokeu u 15. kolu ABA lige, a već u sredu će igrati prvi meč druge faze Evrokupa, protivnik će im biti Bilbao, uz direktan prenos na televiziji B92.
