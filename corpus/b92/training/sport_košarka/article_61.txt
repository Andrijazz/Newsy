> Izvor: B92
> Datum: nedelja 5.01.2014.  
> Rubrika: sport_košarka
> Naslov: Milica za B92: Nedostaju mi grobari
> Članak:

Kraj juna doneo nam je najveći uspeh srpske ženske košarke, naše reprezentativke osvojile su četvrto mesto na Evropskom prvenstvu u Francuskoj.
Izabranice Marine Maljković ispisale su nove stranice istorije i za kratko vreme postale heroine cele države.
Tek posle šest meseci igračice postaju svesne rezultata koje su napravile, ali ni to nije bilo dovoljno da počnu da se rešavaju veliki problemi u ženskoj košarci.
Kapiten nacionalnog tima i bivša igračica beogradskog Partizana Milica Dabović u intervjuu za B92 govorila je o velikom uspehu reprezentacije, raspadu nekadašnjeg kluba usled finansijskih problema, navijačima, novoj sredini i planovima za budućnost. Krajem 2013. počeli smo sa otvaranjem našeg Novogodišnjeg paketića, a do sada ste imali prilike da pročitate najjače sportske utiske, kao i preko 30 intervjua sa ljudima koji su obeležili godinu za nama. Reprezentacija Srbije je tog 30. juna poražena u meču za bronzu u Francuskoj, ali niko nije bio previše razočaran s obzirom na napravljeni uspeh. Milica Dabović ističe da je ponosna na "ludački" uspeh koji je napravljen. "Sa sportske strane mi je zaista krivo što oko vrata nemam medalju. Ipak je iz dana u dan sve veće saznanje kakav je  rezultat napravljen. Danas, nakon šest meseci i boravka van Srbije, čestitki na svakom koraku, sve sam svesnija postignutog uspeha", rekla je Dabovićeva. Kompletan intervju pročitajte u našoj rubrici 'Intervjui'
