> Izvor: B92
> Datum: utorak 11.02.2014.  
> Rubrika: sport_košarka
> Naslov: Bodiroga o mestu u FK Partizan...
> Članak:

Potpredsednik Košarkaškog saveza Srbije Dejan Bodiroga u izjavi za „Novosti“ ne odbacuje mogućnost da dođe u FK Partizan.
Ipak, legendarni igrač dodao je da je trenutno posvećen poslu u KSS.
"Za sada vidim ogromnu želju ljudi iz Partizana, ali i običnih navijača, da dođem u fudbalski klub. Od slučajnih susreta na ulici, do nekih neformalnih kontakata. Moj odnos prema Partizanu i moje mišljenje o Partizanu su odavno poznati“, kaže Bodiroga.
Legendarni košarkaš dodaje ipak da posla ima i u KSS. "Fudbalski klub je trenutno u problemu zbog svega što se dešava sa predsednikom Đurićem. Želim Partizanu da na najbolji način to reši, a ja sam sada potpuno posvećen radu u KSS, gde takođe imamo nove ljude i velike planove", kaže Bodiroga za Novosti. Dragan Đurić za sada ostaje predsednik Partizana, ali će se radu u klubu u narednom periodu posvetiti u skladu sa svojim mogućnostima.
