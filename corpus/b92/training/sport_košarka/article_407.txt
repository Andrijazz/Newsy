> Izvor: B92
> Datum: ponedeljak 27.01.2014.  
> Rubrika: sport_košarka
> Naslov: ABA: Partizan od 20.30 dočekuje MZT
> Članak:

Košarkaši Partizana NIS od 20 časova i 30 minuta dočekuju MZT Skoplje u poslednjem meču 18. kola regionalne ABA lige.
Crno-beli, koji su doživeli novi peh povredom kapitena Milosavljevića, trenutno su drugi na tabeli sa skorom 13-4, a makedonski tim ima sedam pobeda i deset poraza.
U prvom ovosezonskom međusobnom okršaju viđen je uzbudljiv meč u Skoplju, a Partizan je slavio zakucavanjem Tarensa Kinzija u završnici.
Trener Partizana Duško Vujošević rekao je da njegova ekipa mora da nastavi sa dobrim igrama i rezultatima bez obzira na povredu Dragana Milosavljevića. Kapitensku traku sada je dobio Francuz Žofre Lovernj, a on je na Tviteru poručio da je jako ponosan na to. U ranije odigranim mečevima Zvezda je dobila Solnok i zadržala prvo mesto, Mega je bila bolja od Zadra, a Radnički je ubedljivo poražen od Olimpije u Ljubljani ABA liga, 18. kolo: Olimpija - Radnički 85:56 Solnok - Crvena zvezda 72:77 Mega Vizura - Zadar 91:75 Cedevita - Cibona 67:85 Igokea - Krka 83:74 Budućnost - Široki 85:68 Partizan - MZT (ponedeljak, 20.30h) Tabela: 1. Crvena zvezda 15-3 2. Partizan 13-4 3. Cedevita 13-5 4. Cibona 12-6 5. Budućnost 12-6 6. Igokea 10-8 7. Mega Vizura 7-11 8. Radnički 7-11 9. Olimpija 7-11 10. MZT 7-10 11. Krka 7-11 12. Solnok 5-13 13. Zadar 5-13 14. Široki 5-13
