> Izvor: B92
> Datum: subota 22.02.2014.  
> Rubrika: sport_košarka
> Naslov: KKCZ podelio 3.000 karata za derbi
> Članak:

Košarkaški klub Crvena zvezda podelio je navijačima 3.000 karata za ’večiti derbi’ sa Partizanom u 21. kolu ABA lige, koji se igra u nedelju.
Ulaznice su podeljene na zapadnoj tribini „Marakane“ posle utakmice između fudbalera Crvene zvezde i Javora na startu prolećnog dela Jelen Superlige, koju su ’crveno-beli’ dobili sa 2:1.
Spiker na stadionu je pre kraja utakmice najavio deljenje karata, posle čega se određeni broj navijača uputio ka prodavnici  na zapadnoj tribini. Ulaznice za meč nisu bile u slobodnoj prodaji, a pored podeljenih ulaznica za meč koji se igra od 20 časova važiće sezonske karte.
