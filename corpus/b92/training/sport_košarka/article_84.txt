> Izvor: B92
> Datum: ponedeljak 6.01.2014.  
> Rubrika: sport_košarka
> Naslov: Denver trejduje Milera?
> Članak:

Vremešni plejmejker Andre Miler po svemu sudeći nalazi se na izlaznim vratima Denver Nagetsa, nakon sukoba sa trenerom Brajanom Šoom.
Član američke reprezentacije iz 2002. godine ima 37 godina, a u franšizi iz Kolorada boravio je u dva navrata, od 2003. do 2006. i od 2011.
Godina nije dobro počela po njega, na utakmici sa Filadelfijom je ušao u ozbiljan verbalni sukob sa trenerom, nakon čega je suspendovan i stavljen na trejd listu.
Miler je karijeru startovao u Klivlendu, koji ga je 1999. godine izabrao sa osme pozicije na draftu. Nakon tri sezone postao je član Los Anđeles Klipersa, da bi 2003. prvi put stigao u redove Nagetsa. Usledio je trejd u kojem je u Denver stigao Alen Ajverson, Miler je završio u Portlandu, koji ga je vratio u Kolorado 2011. godine. U dosadašnjoj karijeri prosečno je po utakmici ubacivao 13,8 poena uz nešto preko sedam asistencija i tačno četiri skoka.
