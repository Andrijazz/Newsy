> Izvor: B92
> Datum: subota 4.01.2014.  
> Rubrika: sport_košarka
> Naslov: Željko: Vidite kako me vole ovde
> Članak:

Željko Obradović rekao je nakon poraza Fenerbahčea u Pireju da njegov tim mora da popravi mnogo stvari u svojoj igri.
Olimpijakos je u derbiju 1. kola Top16 faze Evrolige savladao Fener sa 95:82 uz briljantno izdanje Vasilisa Spanulisa.
Najtrofejniji trener Evrope imao je, kao što se i očekivalo, paklenu dobrodošlicu u Pireju, pošto je prethodno 13 godina vodio Olimpijakosovog najvećeg rivala, ekipu Panatinaikosa.
"Čestitam Olimpijakosu na pobedi. Kaznili su naše glupo izgubljene lopte. Pokušali smo da promenimo nešto tokom meča, ali nije upalilo. Olimpijakos je igrao koncentrisano, sa karakterom, jer oni su ponosan tim koji je osvojio dve uzastopne titule u Evroligi. Spanulis i Perperoglu su odigrali odlično. Mi smo tim napravili prošlog leta. Postoji mnogo stvari u našoj igri koje moramo da popravimo. Jas am srećan svaki put kada dođem u Grčku. Vidite kako me ljudi ovde vole (smeh), ali ja volim Grčku i znam koliku ljubav navijači Olimpijakosa imaju prema svom timu", rekao je Obradović.
