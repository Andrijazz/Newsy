> Izvor: B92
> Datum: nedelja 2.02.2014.  
> Rubrika: sport_košarka
> Naslov: Zvezda za revanš i nastavak serije
> Članak:

Košarkaši Crvene zvezde Telekom od 19 sati dočekuju Budućnost u hali Pionir u jednom od derbija 19. kola regionalne ABA lige.
U prvom delu sezone Podgoričani su u tvrdoj i ne baš kvalitetnoj utakmici slavili sa 62:60 i naneli su Zvezdi jedan od tri ovosezonska poraza na Jadranu.
Situacija je sada drugačija, crveno-beli igraju na svom terenu i favoriti su, mada se u tim Budućnosti posle povrede vraća Aleksandar Ćapin.
"Budućnost ima mlade i talentovane igrače i imaju mogućnost da se odmore i spreme u odnosu na timove koji igraju u Evropi, što je prednost. Pouke iz prve utakmice s njima upućuju na to da moramo da budemo kvalitetniji da bismo ih savladali i održali prednost koju imamo na tabeli", rekao je između ostalog trener Zvezde Dejan Radonjić. Ćapin se jeste oporavio, ali nije sigurno koliko će moći da pomogne saigačima. Loša vest za goste jeste povreda kapitena Marka Popovića. "Idemo u Beograd da odigramo meč sa jakim protivnikom, koji na domaćem terenu u ABA ligi nema poraz. To naravno ukazuje koliko su težak rival, da odlično brane domaći teren i da imaju fenomenalne pojedince. Prvi su na tabeli i uloga favorita pripada njima. Mi smo u prethodnom periodu trenirali dobro, uspeli smo da osvežimo ekipu, uz neke kadrovske probleme koje imamo poslednjih mesec dana, ali na koje smo se navikli. Idemo bez bele zastave, sa željom da se  sa protivnikom, da vidimo da li ćemo doći u situaciju da ih ugrozimo", kazao je trener Budućnosti Igor Jovović. ABA liga, 19. kolo: MZT - Mega Vizura 80:72 Radnički - Solnok 82:91 Široki - Cedevita 68:73 Zadar - Krka 55:57 nedelja: Olimpija - Igokea Crvena zvezda - Budućnost (19h) utorak: Cibona - Partizan (19h) Tabela: 1. Crvena zvezda 15-3 2. Cedevita 14-5 3. Partizan 13-5 4. Cibona 12-6 5. Budućnost 12-6 6. MZT 9-10 7. Igokea 10-8 8. Krka 8-11 9. Mega Vizura 7-12 10. Radnički 7-12 11. Olimpija 7-11 12. Solnok 6-13 13. Široki 5-14 14. Zadar 5-14
