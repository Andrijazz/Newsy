> Izvor: B92
> Datum: petak 24.01.2014.  
> Rubrika: sport_košarka
> Naslov: Bartomeu dobio od PAO pismo i DVD
> Članak:

Čelnici Panatinaikosa bili su izuzetno nezadovoljni suđenjem na utakmici 4. kola Top16 faze Evrolige u Istanbulu protiv Fenerbahčea.
Ekipa Željka Obradovića je pobedila sa 77:72 i tako ostvarila prvi trijumf u drugoj fazi nanevši Grcima prvi poraz.
U taboru grčkog šampiona smatraju da su ih sudije Sreten Radović (Hrvatska), Emilio Peres Pisaro (Španija) i Roberto Kjari (Italija) oštetile i odlučili su da se žale.
Prema pisanju grčkih medija, PAO je poslao direktoru Evrolige Đordiju Bartomeu pismo i DVD sa utakmice u Istanbulu.
