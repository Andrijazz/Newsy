> Izvor: B92
> Datum: utorak 7.01.2014.  
> Rubrika: sport_košarka
> Naslov: Čitavih osam sekundi košarke
> Članak:

U košarkaškom savezu Francuske se baš vode čuvenom poštapalicom legendarnog glumca Pavla Vujisića iz filma "Ko to tamo peva" – "Propisi su propisi".
Verovali ili ne, čelnici Saveza odlučili su da mora da se odigra preostalih osam sekundi utakmice 14. kola prve lige, između Pariza i Gravlena – koji je prekinut zbog tuče pre 22 dana!
Da sve bude još zanimljivije, pobrinuo se bivši centar Crvene zvezde Elton Braun koji se našao u centru sukoba. U tom trenutku, njegov Pariz vodio je 86:72. Iako je ovakva odluka izazvala podsmevanje kompletne francuske javnosti, KSF nije želeo da promeni odluku. Logično, čitavih osam sekudni meča odigrano je pred praznom halom, igrači Pariza samo su ubacili loptu na parket kako bi vreme isteklo, dok su se treneri dogovorili da niko od igrača neće šutirati ka košu.
