> Izvor: B92
> Datum: nedelja 5.01.2014.  
> Rubrika: sport_košarka
> Naslov: VTB: CSKA jedva, Nižni poražen
> Članak:

U 10. koli VTB lige pobede su ostvarile ekipe CSKA, Himkija, Lijetuvos Ritasa, Uniksa, Trijumfa, Azovmaša, Donjecka i Nimburka.
Protivnik košarkaša Partizana u Evroligi ekipa CSKA namučila se protiv Rige, ali ipak je zabeležila pobedu 88:84.
Najbolji kod Moskovljana bili su Soni Vims sa 22 poena i Nenad Krstić sa 15, Miloš Teodosić je imao 10 poena i 6 skokova. U poraženom timu dobre partije su pružili Bajramović sa 23 poena i 6 uhvaćenih lopti, Kuksiks je dodao 19, a Braun je imao 18 poena uz 10 asistencija.
Sa druge strane protivnik Crvene zvezde u Evrokupu Niznij Novgorod poražen je od Ljetuvos Ritasa 82:71. Kod Ritasa najbolji je bio Songaila sa 21 poenom, po 13 su dodali Palasios i Seibutis. Naš Stefan Jelovac postigao je 6 poena uz 9 skokova, dok su u poraženoj ekipi Nižnjeg najzapaženiji bili Antonov sa 21 poenom uz to imao je i 7 skokova, i Bebit sa 20. Himki je bio ubedljiv na gostovanju protiv Krasnih Krilja 91:58. Kod gostiju su se istakli Lončar sa 16 poena, Koponen je imao 15 uz 10 asistencija, dok je Grin imao dobru ol-raund partiju 13 poena, 8 skokova, 7 asistencija. Kod domaćina Nikols je imao 15, a Ponkrašov 13 poena. Takođe vrlo ubedljivu pobedu su ostvarili košarkaši Donjecka protiv Spartaka u Sankt Petersburgu 91:65. Kod Ukrajinaca su se istakli King sa 22 poena i 10 asistencija, dok je Mekoli dodao 20 u 9 uhvaćenih lopti. Kod domaćih Mekgret je postigao 17. Azovmaš je bio bolji od Neptunasa 85:74. Kod Azovmaša najbolji je bio Kikert sa 23 poena, dok je Neptunas predvodio Mazeika sa 24. Trijumf je kao domaćin savladao Astanu 82:81. Predvodio ih je Higins sa 22 poena, 7 skokova i 6 asistencija, dok je kod gostiju najbolji bio Raš sa 25 poena. Uniks je savladao Turov na gostovanju 88:74. Kod gostiju iz Kazanja odličnu partiju je pružio Gudlok sa 28 poena, a kod domaćina Tejlor je imao 21 poen. Nimburk je kao domaćin pobedio Kalev 97:81. Domaće je predvodio Mahalbašić sa 27 poena, dok je kod gostiju najbolji bio Vidman sa 25. Rezultati 10. kola Spartak - Donjeck 65:91 Ayovmaš - Neptunas 85:74 Krasnje Krila - Himki 58:91 Ljetuvis Ritas - Nižnji Novgorod 82:71 Trijumf - Astana 82:81 Riga - CSKA 84:88 Nimburk - Kalev 97:81 Turov - Uniks 74:88 Tabela grupe A 1. Uniks 9/1 2. Lijetuvos 8/2 3. Kubanj 6/3 4. Donjeck 6/4 5. Njižni 5/5 6. Jenisej 4/5 7.Nimburk 3/7 8. Spartak 3/7 9. Turov 2/7 10. Kalev 2/7 Grupa B 1. Kimki 10/0 2. CSKA 9/1 3. Krasnja Krilja 5/5 4. Trijumf 5/5 5. Minsk 4/5 6. Krasni 4/6 7. VEF 4/6 8. Astana 3/7 9. Azovmaš 3/7 10. Neptunas 2/8
