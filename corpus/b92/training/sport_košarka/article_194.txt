> Izvor: B92
> Datum: utorak 14.01.2014.  
> Rubrika: sport_košarka
> Naslov: Musli: Nije svejedno kad ti zvižde
> Članak:

Centar Partizana NIS Dejan Musli izjavio je za „Sportski žurnal“ da uvek daje maksimum i da ga zvižduci bole.
"Naravno da nije svejedno kada vidiš i čuješ negativne komentare. Međutim, košarka se igra zbog tih ljudi, a svako od njih ima pravo na svoje mišljenje. A mi moramo da poštujemo svačije. Lično, trudim se da dam maksimum pre svega zbog ekipe, zatim zbog tih ljudi koji su došli i na kraju zbog sebe“, rekao je Musli.
"Iskreno, u žaru borbe nekako i ne čuješ sve komentare. Sam si nervozan zbog greške koju si napravio i koncentrišeš se da je ispraviš. Na svakoj našoj utakmici je mnogo ljudi i naravno da je bolji aplauz od zvižduka. Verujte, ja se najviše iznerviram kada pogrešim", dodao je centar crno-belih za Žurnal. Musli je protiv Krke imao 12 poena i 3 skoka, pa je na klupu ispraćen aplauzom. U dosadašnjem toku ABA lige on prosečno beleži 7,5 poena i 5,2 skoka po meču.
