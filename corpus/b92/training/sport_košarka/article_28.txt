> Izvor: B92
> Datum: petak 3.01.2014.  
> Rubrika: sport_košarka
> Naslov: Novica: Kad opet učiš da hodaš...
> Članak:

Novica Veličković nije osvojio u 2013. godini titulu, niti je igrao za reprezentaciju Srbije...
Ipak, zbog svega što je preživeo do povratka na parket zaslužio je da se nađe u "Novogodišniim intervjuima".
Od finalne serije, tada ACB lige, između Reala i Barselone, u kojoj je bio među najboljima, i odlaska na rutinsku kontrolu u Berlin, koja se završila teškom operacijom, počinje priča ovog momka, koju mnogi ne vide uz sve lepe stvari koje mogu da se dogode jednom vrhunskom sportisti.
Ovo je priča o momku koji nakon svega opet igra košarku na najvišem nivou, ali put do nje, može da posluži mnogima i za pisanje dobre knjige. Od hodanja na štakama skoro dva meseca, ogromnog odricanja i bolnih terapija, pa preko odluke da košarkaški ponovo prohoda u Mega Vizuri i povratka pod evroligaška svetla u Bambergu, ali i brojnih skepsi i sumnji da će ikada biti onaj isti. Novice, odakle ideja da potpišeš za Bamberg? Imamo pouzdane informacije da si imao još dobrih ponuda, od takođe dobrih klubova, iz "jakih" liga. "Bamberg je šampion Nemačke, tako da smo se lako dogovorili jer sam ja igrač koji uvek ima šampionske ambicije. Klub je pravi, imaju strpljenja za mene i za sve probleme koje sam imao. Idemo samo napred i smatram da će biti samo bolje kako vreme bude prolazilo. Ma, biće sve super", optimističan je Novica. Sigurno da je način igranja u Nemačkoj dosta različit nego u ligama gde sam do sada igrao, španskoj Endesa ligi i ABA ligi. Ali, isto tako, mislim da sam odabrao dobru zemlju za život i pravu sredinu za karijeru. Nemačka je jedna od najboljih zemalja za život na svetu, sređena, uređena. Tako je i u košarci". Ceo intervju pročitajte ovde. U našem 'Novogodišnjem paketiću' do sada ste mogli da pronađete i preglede 2013. godine u auto-moto sportu, tenisu, domaćem fudbalu, odbojci, rukometu i košarci. Takođe, u njemu vas već čekaju intervjui sa Draganom Milosavljevićem, Aleksandrom Brkovićem, Radosavom Petrovićem, Draganom Mrđom, Dejanom Milojevićem, Milošem Korolijom, Milošem Jojićem, Anom Joković, Bobanom Marjanovićem, Aleksandrom Džikićem, Nevenom Majstorovićem, Žofrijem Lovernjom, Filipom Đorđevićem,Aleksandrom Atanasijevićem, Nemanjom Bjelicom, Milicom Mandić, Marinom Maljković, Sašom Ilićem, Nenadom Miljenovićem, Čarlsom Dženkinsom, Miroslavom Vulićevićem i Dušanom Petkovićem.
