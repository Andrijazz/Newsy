> Izvor: B92
> Datum: sreda 29.01.2014.  
> Rubrika: sport_košarka
> Naslov: Labović se razišao sa Košalinom
> Članak:

Bivši reprezentativac Srbije Dragan Labović sporazumno je raskinuo ugovor sa poljskom ekipom AZS Košalin iz privatnih razloga.
26-godišnji krilni centar je u dosadašnjem delu sezone prosečno beležio 12.1 poen i 4.3 skoka po meču.
Labović je karijeru počeo u FMP Železniku, a u karijeri je igrao i za Borac, Aris, Frankfurt,Jenisej, Krasnaja Krila i Nižnji Novgorod. Na svetskom juniorskom prvenstvu 2005. godine bio je proglašen za najkorisnijeg igrača takmičenja, a za seniorsku selekciju je igrao na EP 2007.

