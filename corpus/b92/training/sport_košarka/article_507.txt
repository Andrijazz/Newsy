> Izvor: B92
> Datum: nedelja 2.02.2014.  
> Rubrika: sport_košarka
> Naslov: Endesa: Poraz Barse, Srbi solidni
> Članak:

U derbiju 18. kola Endesa lige Valensija je na domaćem terenu savladala Barselonu rezultatom 95:93, uz sjajne partije Bojana Dubljevića i Olivera Lafajeta.
Katalonci su na poluvremenu imali čak 13 poena prednosti, ali je domaći tim fantastičnom trećom četvrtinom (33:16) preokrenuo rezultat i stigao do pobede.
Crnogorac je ubacio 26 poena uz sedam skokova, dok je nekadašnji plejmeker Partizana postigao 22 uz sedam asistencija i tri skoka. Na drugoj strani Bred Oleson upisao je 18, a Boštjan Nahbar 17 pogodaka.
Valensija je ovim trijumfom ostala na drugoj poziciji na tabeli sa 16 pobeda i dva poraza, dok je Barselona smeštena mesto niže, sa 12 trijumfa i šest neuspeha. Što se tiče učinka srpskih košarkaša u 18. kolu Endesa lige, Danilo Anđušić je nastavio sa odličnim partijama, ubacio je 14 poena u porazu Valjadolida od Real Madrida, Nikola Cvetinović je dodao četiri, koliko je upisao i Đorđe Drenovac, koji je nedavno stigao u španski klub. Kahasol je savladao ekipu San Sebastijana, a za pobedniči tim Nikola Radičević je postigao dva poena za svega 57 sekundi na terenu. Najbolji trojkaš Endesa lige Ivan Paunić nije se proslavio, postigao je sedam poena uz 0-3 za tri poena, ali je njegova Fuenlabrada pobedila Mursiju. Manresa je doživela još jedan poraz, ovoga puta od Huventuda, ali je sasvim solidnu partiju pružio Marko Ljubičić sa 12 poena, dok je Vladimir Štimac u trijumfu Unikahe nad Estudijantesom ubacio deset poena uz četiri skoka. Rezutati 18. kola Endesa lige Valjadolid - Real Madrid 83:105 Kahasol - San Sebastijan 80:59 Fuenlabrada - Mursija 87:84 Rio Natura - Iberostar 84:76 Saragosa - Bilbao 88:72 Huventud - Manresa 93:72 Estudijantes - Unikaha 84:85 Herbalajf - Laboral Kuča 84:81 Valensija - Barselona 95:93 Tabela 1.Real Madrid 18 0 2.Valensija 16 2 3.Barselona 12 6 4.Unikaha 12 6 5.Herbalajf 12 6 6.Saragosa 10 8 7.Huventud 9 9 8.Kahasol 9 9 9.Laboral Kuča 9 9 10.Iberostar Tenerife 9 9 11.San Sebastijan 8 10 12.Bilbao Basket 7 11 13.Rio Natura Monbus 7 11 14.Fuenlabrada 7 11 15.Manresa 6 12 16.Murcija 5 13 17.Estudijantes 4 14 18.Valjadolid 2 1
