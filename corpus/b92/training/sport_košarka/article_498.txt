> Izvor: B92
> Datum: subota 1.02.2014.  
> Rubrika: sport_košarka
> Naslov: Oklahoma ne staje, poraz LAL
> Članak:

U noći između petka i subote odigrano je osam mečeva u NBA ligi, Lejkersi su poraženi od Šarlota 110:100, a Minesota je izgubila od Memfisa 94:90.
Oklahoma je slavila nad Bruklinom sa ubedljivih 120:95 i tako upisala desetu pobedu zaredom, a Toronto je do treće uzastopne pobede došao trijumfom nad Denverom 100:90,
Milvoki je nastavio sa serijom poraza, ovoga puta bolji je bio Orlando 113:102, a Atlanta je savladala Filadelfiju 125:99.
Dalas je kod kuće pobedio Sakramento 107:103, a Golden Stejt je slavio na gostovanju Juti 95:90. Srpski košarkaš Miroslav Raduljica je na terenu proveo nešto manje od 12 minuta i zabeležio šest poena i pet skokova za Milvoki. Nemanja Nedović nije igrao za Voriorse. Tandere su do ubedljivog trijumfa, 38. u sezoni, predvodili Kevin Durent sa 26 poena i sedam asistencija i Serž Ibaka koji je zabeležio poen manje, bez promašaja iz igre i uhvatio devet lopti. Durent je na prethodnih 12 utakmica postizao preko 30 poena, ali ovoga nije uspeo da nastavi niz, jer je na terenu proveo 30 minuta. Na drugoj strani najbolji je bio Livingotn sa 16 poena. Lejkersi su doživeli šest uzastopni poraz, a 31 u sezoni. Ekipu Šarlota je do trijumfa predvodio fenomenalni Al Džeferson sa 40 poena, što mi je rekord karijere. Uz to je imao 18 skokova, 16 ofanzivnih, a pratio ga je Džerald Henderson sa 20 poena. Pau Gasol je držao Lejkerse u igri sa 24 poena, a Džodi Miks je meč završio sa 19. Dirk Novicki predvodio je Dalas do pobede nad Kingsima sa 34 poena i pet skokova, a pratio ga je Monta Elis sa 20. 35 poena Rudija Geja nije bilo dovoljno da se meč preolomi u korist Sakramenta. Minesota je bez Nikole Pekovića poražena od Memfisa 94:90, uz 28 poena Kevina Lava, dok je kod Grizlisa najbolji bio Rendolf sa dabl-dabl učinkom od 26 poena i 12 skokova. NBA liga, rezultati: Orlando - Milvoki 113:102 Filadelfija - Atlanta 99:125 Bruklin - Oklahoma 95:120 Minesota - Memfis 90:94 Dalas - Sakramento 107:103 Denver - Toronto 90:100 LA Lejkers - Šarlot 100:110 Juta - Golden Stejt 90:95
