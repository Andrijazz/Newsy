> Izvor: B92
> Datum: utorak 28.01.2014.  
> Rubrika: sport_košarka
> Naslov: “Zvezda nije za džabe vodeća u ABA”
> Članak:

Trener Panioniosa Janis Sfairopulos rekao je da njegovi izabranici moraju da odigraju dobro tokom celog meča ako misle da pobede Crvenu zvezdu.
‘Crveno-beli’ u sredu gostuju u Atini od 18 časova u okviru četvrtog kola druge faze Evrokupa, uz direktan prenos na televiziji B92.
U prvom duelu dva tima, odigranom prošle nedelje u Beogradu, Zvezda je slavila sa 84:64, a izabranicima Dejana Radonjića bi novom pobedom nad Atinjanima napravili korak ka plasmanu u narednu fazu Evrokupa.
S druge strane, grčki tim je bez šansi da prođe dalje, pošto ima tri poraza. To previše ne opterećuje trenera Panionisa, koji ističe da je njegova ekipa napravila odličan rezultat plasmanom u drugu fazu Evrokupa. "Prvo poluvreme u Beogradu jedno je od naših najbojih ove sezone. Bili smo spremni i koncentrisani. Nama je bitno da u predstojećoj utakmici budemo na visokom nivou ne samo tokom prvog poluvremena, već tokom celog meča. Crvena zvezda je odlična ekipa sa kvalitetnim igračima na svim pozicijama. Imaju dobru hemiju unutar tima, odličnog trenera i zato su vodeći tim ABA lige", naglasio je Sfairopulos. U drugom meču četvrtog kola, u 16.40 Nižnji Novgorod dočekuje Bilbao. Posle tri kola, Crvena zvezda, Bilbao i Nižnji imaju skor 2/1, dok je Panionios bez pobede.
