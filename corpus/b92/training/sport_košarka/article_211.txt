> Izvor: B92
> Datum: četvrtak 16.01.2014.  
> Rubrika: sport_košarka
> Naslov: EL: Drugi poraz Olimpijakosa u nizu
> Članak:

Košarkaši Olimpijakosa do pre nedelju dana su uz Real bili jedini neporaženi tim u Evroligi, a sada su zabeležili i drugi poraz zaredom u elitnom takmičenju.
Posle Armanija, bolja od Pirejaca bila je Barselona, koja je slavila u „Dvorani mira i prijateljstva“ sa 81:72.
Katalonci su do trećeg trijumfa u grupi E Top16 faze Evrolige došli zahvaljujući mnogo boljoj igri u drugom poluvremenu, posle izjednačene igre u prvom.
Najzaslužniji za pobedu Barselone bio je Huan Karlos Navaro sa 21 poenom, dok je Bred Oleson dodao 14 poena. Njih dvojica su jedini imali dvocifren učinak, a još osmorica igrača upisala su se u strelce u redovima katalonskog kluba. Na drugoj strani, Vasilis Spanulis i Jorgos Printezis upisali su po 17 poena. Preostali mečevi trećeg kola grupe E igraju se u petak, a sastaju se Unikaha i Fenerbahče, Panatinaikos i Anadolu Efes, odnosno Emporio Armani i Laboral Kuča. Grupa E, treće kolo četvrtak, 16. januar Olimpijakos - Barselona 72:81 petak, 17. januar Unikaha - Fenerbahče 19.00 Emporio Armani - Laboral Kuča 20.30 Panatinaikos - Anadolu Efes 20.45 Tabela: Barselona 3/0, Panatinaikos 2/0, Olimpijakos 1/2, Laboral Kuča 1/1, Unikaha 1/1, Fenerbahče 0/2, Anadolu Efes 0/2.
