> Izvor: B92
> Datum: nedelja 5.01.2014.  
> Rubrika: sport_košarka
> Naslov: "U Srbiji te izopšte ako imaš stav"
> Članak:

Bio je superioran u mlađim kategorijama, činilo se da će se taj trend nastaviti i u seniorima i da je za Miroslava Raduljicu NBA liga sigurno krajnje odredište.
Međutim, mnogo toga u karijeri 26-godišnjeg centra nije išlo prema planu, pa je letošnja vest da je Raduljica potpisao ugovor sa Milvoki Baksima naišla na iznenađenje mnogih.
Ipak, on očigledno nije bio iznenađen, vredno je radio i iskoristio je šansu - u dosadašnjem toku sezone prosečno beleži 4,7 poena i 2,4 skoka za skoro 11 minuta u igri, a kako vreme protiče, uživa sve veće poverenje trenera Lerija Drua. U intervjuu za B92 Raduljica kaže da je zadovoljan kako se sve odvija, da se najviše druži sa Iljasovom i Pačulijom, kao i da je u Milvokiju jako hladno i da nema mnogo šta da se radi. Dotakli smo se i njegovog negativnog imidža u Srbiji, reprezentacije, rastanka u ružnim odnosima sa matičnim FMP Železnikom, kao i njegove izjave posle odlaska iz Partizana da se nikada više neće vratiti u Srbiju. Snažni centar Milvoki Baksa koristi svaki trenutak na parketu, minutaža mu je sve veća, a za sada je nekoliko puta ubacio dvocifren broj poena. "Kao prvo, mislim da sam šansu zaslužio svojim radom i odnosom. Takođe, imali smo dosta povreda, pa sam  kao zamena i pokazao da mogu da igram na visokom nivou. Licno sam prezadovoljan svojim napretkom ovde, mislim da niko nije ovo očekivao od mene", kaže Raduljica. Kompletan intervju pročitajte ovde. U našem 'Novogodišnjem paketiću' do sada ste mogli da pronađete i preglede 2013. godine uauto-moto sportu, tenisu, domaćem fudbalu, odbojci, rukometu, košarci, stranom fudbalu,ostalim sportovima, kao i nova imena koja su zasijala u godini za nama. Takođe, u njemu vas već čekaju intervjui sa Draganom Milosavljevićem, Aleksandrom Brkovićem, Radosavom Petrovićem, Draganom Mrđom, Dejanom Milojevićem, Milošem Korolijom, Milošem Jojićem, Anom Joković, Bobanom Marjanovićem, Aleksandrom Džikićem, Nevenom Majstorovićem, Žofrijem Lovernjom, Filipom Đorđevićem,Aleksandrom Atanasijevićem, Nemanjom Bjelicom, Milicom Mandić, Marinom Maljković, Sašom Ilićem,Nenadom Miljenovićem, Čarlsom Dženkinsom, Miroslavom Vulićevićem, Dušanom Petkovićem, Ivanom Španović, Novicom Veličkovićem, Jovanom Brakočević, Andrijom Prlainovićem, Antoniom Rukavinom i Milicom Dabović.
