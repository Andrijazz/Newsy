> Izvor: B92
> Datum: petak 24.01.2014.  
> Rubrika: sport_košarka
> Naslov: Mlađan: Treba da se saberemo
> Članak:

Košarkaši Radničkog u veoma čudnoj atmosferi idu u Ljubljanu meč 18. kola ABA lige protiv Olimpije, nakon poraza u Evrokupu od Strazbura.
Pored neuspeha u evropskom takmičenju, pred trenerom Miroslavom Nikolićem je i zadatak da sredi situaciju u timu nakon svađe Nikole Kalinića i Stefana Birčevića.
"Do pobede možemo kao tim koji ume da se sabere, a to smo pokazali u poslednjim kolima ABA lige. Trudićemo se da lopta kruži u napadu i da punom koncentracijom greške svedemo na minimum“, naveo je bek Radničkog Dušan Mlađan.
Kragujevčani zauzimaju devetu poziciju sa sedam pobeda i deset poraza, dok je na drugoj strani Olimpija na poziciji niže, sa trijumfom manje. "Ne zavaravamo se trenutnim stanjem na tabeli, Olimpija je mnogo bolja od toga. Najbolja ilustracija njenog kvaliteta je dvostruki uspeh protiv Valensije, jednog od kandidata za osvajanje Eurocupa. ABA ligu je otvorila sa šest poraza, što joj remeti ambicije. Ipak, to je jak rival i čeka nas teška utakmica", zaključio je Mlađan. Parovi 18. kola ABA lige Subota 16.00 Olimpija - Radnički 17.00 Solnok - Crvena zvezda Telekom 19.00 Mega Vizura - Zadar 19.00 Cedevita - Cibona 20.00 Igokea - Krka 21.00 Budućnost - Široki Ponedeljak 20.30 Partizan - MZT Tabela 1. Crvena zvezda Telekom 14-3 2. Partizan NIS 13-4 3. Cedevita 13-4 4. Cibona 11-6 5. Budućnost 11-6 6. Igokea 9-8 7. MZT 7-10 8. Krka 7-10 9. Radnički 7-10 10. Olimpija 6-11 11. Mega Vizura 6-11 12. Široki 5-12 13. Solnok 5-12 14. Zadar 5-12
