> Izvor: B92
> Datum: nedelja 16.02.2014.  
> Rubrika: sport_košarka
> Naslov: CSKA ispao iz kupa, Krstić odličan
> Članak:

Ekipa CSKA iz Moskve ispala je iz Kupa Rusije nakon poraza od ekipe Volgograda na domaćem terenu 73:84.
Volgograd je do polufinala predvodio Amerikanac Von Vejfer sa 38 poena, a najbolji u redovima “Armejaca” bio je Nenad Krstić sa 21 poenom i 6 skokova.
U četvrfinalu Kupa Rusije igraju se dve utakmice, a očekivalo se da će CSKA lako izaći na kraj sa Volgogradom nakon pobede u gostima 81:75. Ipak “Armejci” nisu uspeli da sačuvaju +6 iz prvog meča i ispali su iz ovog takmičenja.
U polufinale se plasirala i Lokomotiva Kubanj koja je posle poraza od 8 razlike u prvoj utakmici u drugom meču pobedila 91:80. Ostala dva para polufinala su Himki - Saratov i Sankt Petersburg - Uniks. Posle prvih utakmica u prednosti su Uniks i Himki.
