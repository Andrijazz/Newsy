> Izvor: B92
> Datum: četvrtak 13.02.2014.  
> Rubrika: sport_košarka
> Naslov: Lebron trojkom srušio Voriorse
> Članak:

U NBA ligi odigrano je 13 utakmica, a veče je obeležila trojka Lebrona Džejmsa na 0,2 sekunde do kraja za pobedu Majamija nad Golden Stejtom 111:110.
Nemanja Nedović nije ulazio u igru za Voriorse, a Miroslav Raduljica je u porazu Milvokija od Nju Orleansa 102:98 upisao 6 poena (3-4 iz igre) i 2 skoka za 10 minuta na parketu.. Klipersi su uz 36 poena Grifina pobedili Portland 122:117, a Harden je sa 35 poena vodio Hjuston do trijumfa nad Vašingtonom 113:112. Dalas je zaustavio Indijanu i slavio 81:73, a San Antonio je uz Dankanovih 25 poena bio bolji od Bostona 104:92. Majami je teškom mukom došao do 37. pobede ove sezone, a Džejms je ukupno ubacio 36 poena (14-26 iz igre), uz 13 skokova i 9 asistencija. Kris Boš ubacio 19 poena, a Čalmers je imao 12 poena i 7 asistencija. Stef Kari predvodio je Golden Stejt sa 29 poena (8-14 iz igre), 5 skokova i 7 asistencija, Dejvid Li upisao je 21 poen i 11 skokova, dok je Klej Tompson postigao 17 poena. Ipak, ni dobre partije glavng trija nisu pomogle Voriorsima da izbegnu 22. poraz ove sezone, uz 31 pobedu. Blejk Grifin predvodio je Kliperse sa 36 poena (13-21 iz igre), a blistao je i Kris Pol sa 20 poena (10-15 iz igre) i 12 asistencija. Džamal Kraford ubacio je 25 poena, a kod poraženih Blejzersa istakli su se Oldridž sa 25 i Lilard sa 21 poenom. Alek Burks je sa 26 poena vodio Jutu do trijumfa nad Filadelfijom 105:100, a Siksersi posle dva poraza sa 40+ razlike moraju da budu zadovoljni i ovakvim ishodom. Rudi Gej postigao je koš za produžetak, zatim i važnu trojku u dodatnom periodu, pa je sa ukupno 20 poena i 7 skokova značajno doprineo pobedi Kingsa nad Njujorkom. Istakli su se i Fredet sa 24 poena, Ajzea Tomas sa 20, kao i Kazins sa 19 poena i 14 skokova. Po običaju, Nikse je predvodio Entoni sa 36 poena (12-28 iz igre) i 11 skokova, Stodemajer je upisao 20, a Tajson Čendler 17 poena (11 sk). Pol Pirs postigao je 25 poena (5-5 za tri) u pobedi Netsa nad Šarlotom, a pratili su ga Teletović sa 13 poena i 8 skokova, kao i Deron Vilijams sa 13 poena i 7 asistencija. Za Bobketse je Kemba Voker dao 16 poena. Tim Dankan je 23 od ukupno 25 poena dao u drugom poluvremenu i tako je nadoknadio odsustvo Parkera, Lenarda, Đinobilija i Splitera, a Sparsi su dobili Boston. Dijao je ubacio 18 poena, sjajan je bio Belineli sa 16 poena, 11 skokova i 8 asistencija, a kod Seltiksa je Radžon Rondo upisao 16, a Olinik i Hamfriz po 15 poena. Kevin Lav je sa 32 poena, 11 skokova i 8 asistencija vodio Minesotu do pobede nad Denverom, a Riki Rubio imao je 11 poena, 12 asistencija i 7 ukradenh lopti. Dalas je sjajnom odbranom ograničio Indijanu, a Monta Elis je zabeležio 23 poena, 9 skokova i 6 asistencija. Novicki je dodao 18 poena, a kod Pejsersa je Džordž Hil upisao 14. Jan Veseli je u porazu Vašingtona za šest minuta u igri imao 2 poena i 4 skoka, a najbolji kod Vizardsa bili su Ariza sa 32 poena i 11 skokova, Ilario je dao 21 poen, a Džon Vol je imao 19 poena i 14 asistencija. Ipak, Hjuston je slavio pre svega zahvaljujući odličnom Hardenu, koji je postigao 35 poena (8-14 iz igre), uz po 6 skokova i asistencija. Hauard je imao 24 poena i 16 skokova, a Parsons 18 poena, 12 skokova i 6 asistencija. NBA, rezultati: Golden Stejt - Majami 110:111 LA Klipers - Portland 122:117 Juta - Filadelfija 105:100 Hjuston - Vašington 113:112 Milvoki - Nju Orleans 98:102 Njujork - Sakramento 101:106 (produžetak) Detroit - Klivlend 89:93 Orlando - Memfis 81:86 Indijana - Dalas 73:81 Boston - San Antonio 92:104 Bruklin - Šarlot 105:89 Minesota - Denver 117:90 Toronto - Atlanta 104:83
