> Izvor: B92
> Datum: ponedeljak 20.01.2014.  
> Rubrika: sport_košarka
> Naslov: Simonović: Samo pobeda
> Članak:

Kapiten Crvene zvezde Marko Simonović istakao je da je zadovoljan pobedom nad Olimpijom i ABA ligi i da ‘crveno-beli’ spremno dočekuju Panionios.
Zvezda je u nedelju upisala 14. pobedu u regionalnom takmičenju i tako ostala samostalna na liderskoj poziciji, a već u sredu dočekuje Panionios u drugoj fazi Evrokupa.
"Bila je to veoma teška utakmica, iako krajnji rezultat govori drugačije. Prethodno smo imali naporno gostovanje u Rusiji, koje je ostavilo veliki trag na igrače. Ipak, obavili smo posao kako treba i sve se završilo vrlo uspešno", rekao je Simonović o meču završenom trijumfom Zvezde sa 87:82. U "Pionir" u okviru trećeg kola L grupe Evrokupa stiže atinski Panionios. Grci su na startu takmičenja upisali dva poraza, pa su  apsolutni favoriti sa skorom 1-1. "Panionios je sigurno neugodan protivnik sa odličnim pojedincima. Mi do trijumfa možemo da stignemo samo ako se budemo držali plana i igrali na prepoznatljivom nivou. Pune tribine biće nam dodatni motiv. Moramo da tražimo pobedu da bismo i dalje bili u trci za sledeću rundu", objašnjava Simonović. Utakmica između Crvene zvezde i Panioniosa igra se u sredu od 19.15, uz direktan prenos na televiziji B92.
