> Izvor: B92
> Datum: nedelja 5.01.2014.  
> Rubrika: sport_košarka
> Naslov: Čović Pešiću: Šta je starije?
> Članak:

Predsednik Crvene zvezde Nebojša Čović odgovorio je na intervju Svetislava Pešića koji je prokomentarisao učešće ’crveno-belih’ u Evroligi.
Čović je u izjavi za B92 rekao da su pojedine teze iz tog intervjua nekadašnjeg trenera ’crveno-belih’ mogu gledati kao čuveno pitanje „šta je starije kokoška ili jaje“.
"Meni je Svetislav Pešić, sa kojim sam imao dobru saradnju, i dalje vrlo drag. Mnogo je pomogao našem klubu u jednom periodu. Ali, moram da kaže da je pitanje šta bi bilo kada bi bilo uvek spekulacija. Da smo igrali sa Lokomotivom u "Pioniru" u Evroligi i izgubili, svi bi naravno pitali: ", rekao je Čović za B92. Pešić je u pomenutom intervjuu rekao da bi Zvezda sigurno pobedila Lokomotivu na startu Evrolige da je meč odigran u "Pioniru". Iskusni stručnjak je istakao da bi isto bilo i sa utakmicom sa Partizanom, koja je zbog zauzetosti "Pionira" odigrana u Železniku. "Ponavljam, ne želim na bilo koji način da polemišem sa Svetislavom Pešićem, želim njegovoj porodici i njegovom Bajernu sve najbolje u Novoj 2014. godini i za predstojeće božićne praznike. Želim mu i kao velikom navijaču Crvene zvezde i našem bivšem treneru, da poput drugih klubova, pomaže svom nekadašnjem, na sve moguće načine", dodao je Čović.
