> Izvor: B92
> Datum: nedelja 2.02.2014.  
> Rubrika: sport_košarka
> Naslov: Zvezda rutinski protiv Budućnosti
> Članak:

Košarkaši Crvene zvezde Telekom zabeležili su ubedljivu pobedu protiv Budućnost u hali Pionir 74:64(42:33) u 19. kolu regionalne ABA lige.
Ekipa Dejana Radonjića tako se revanširala Podgoričanima za tesan poraz u prvom delu sezone, i sa skorom od 16 pobeda i tri poraza se dodatno učvrstila na prvom meču na tabeli.
Kompletan tim domaće ekipe bio je raspoložen za igru, a ponovo su se najviše istakli DeMarkus Nelson i Raško Katić. Iskusni centar upisao je 16 poena i šest skokova, a Amerikanac 14 i pet asistencija.
Solidan meč odigrao je i Čarls Dženkins, koji je susret završio sa 10 ubačenih poena, isto koliko i Ivan Radenović, dok je Jaka Blažič dodao osam. S druge strane, jedino su Čedomir Vitkovac, Marko Popović i Ajodeji Akindele bili na visini zadatka. Nigerijac je meč završio sa 12 ubačenih poena, dok su bivši igrač Crvene zvezde i Popović dodali po deset. Zvezda se učvrstila na liderskoj poziciji sa 16 trijumfa i tri neuspeha, dok je Budućnost peta sa 12 uspeha i sedam poraza. U mečevima odigranim u petak, naše ekipe nisu imale previše uspeha, dok četvrti predstavnik Srbije Partizan svoj meč igra u utorak - kada gostuje Ciboni u Zagrebu.
Početak meča obeležio je veliki broj grešaka i promašenih šuteva na obe strane, pa posle pet minuta igre nije bilo previše poena u 'Pioniru'. Domaći tim je prvi uspeo da dođe do igre pa je prvu deonicu ipak završio sa plusom, a prednjačio je DeMarkus Nelson sa osam poena za sedam minuta. Nastavila je Zvezda u istom rimtu, gosti su u potpunosti pali što su crveno-beli maksimalno iskoristili i stvorili prvu osetniju prednost. Komletna ekipa lidera ABA lige bila je raspoložena za igru, čemu svedoči podatak da se u prvih 20 minuta čak deset igrača upisalo u strelce. Tim Dejana Radonjića otišao je na odmor sa devet poena prednost. Ništa se nije promenilo ni u nastavku, Zvezda je zaigrala još agresivnije, pa gosti nisu postigli koš punih tri minuta. Prednost se postepeno uvećavala, da bi Čarls Dženkins serijom od 8:0 odveo svoj tim na maksimalnih 23 poena prednosti. Do kraja susreta trener domaće ekipe odlučio je da pruži šansu mladim igračima Tejiću i Stojanoviću, pa je Budućnost to iskoristila i uspela da ublaži poraz do kraja meča.
U uvodinim minutima meča u Pioniru vidleli smo seriju grešaka s jedne i druge strane. Obe ekipe su u ovaj bitan susret ušle dosta stegnuto, pa smo prvi koš videli tek na polovini drugog minuta, kada je Popović doveo goste u vođstvo. Nastavile su igrači dveju ekipa da promašuju otvorene šuteve, a veliki broj akcija završao se neuspelim solo prodorima. Prvi koji je proradio u timu Zvezde bio je DeMarkus Nelson, vezavši četiri poena. Ispratili su ga Radenovič i Marjanović, da bi gosti preko Protića i Vitkovca odražavali egal u rezultatu. Ivan Radenović pogađa prvu trojku na meču za novu prednost svog tima (15:13), ali Protić i Vitkovac nastavljaju u istom ritmu i ne daju domaćem timu da se odlepi - 19:18. Ipak, Zvezda ulaskom Dženkinsa dobija na brzini, pa je u poslednjem minutu prve deonice uspela da stvori rezultatsku zalihu pred prvi odmor - 23:18.
Ekipa Dejana Radonjića nastavila je da igra u ritmu sa kraja prve deonice, uz dosta agresivniju odbaranu, pa je prednost počela postepeno da se povećava. Katić je postigao nove poena, da bi ubrzo kapiten Marko Simonović pogodio svoju prvu trojku. Raspoloženom Katiću pomaže Tadija Dragićević, koji je veza četiri poena, dok je Čarls Dženkis dvojkom sa pozicije pet doneo svom timu maksimalnih 14 poena prednosti - 36:22. Pokušala je gostujuća ekipa da se nešto bržom igrom vrati u meč, ali domaći igrači nisu dozvoljavali lake poene. Domaćin je preko centarske linije dolazio lako do koša, da bi odlično prvo poluvreme svoje ekipe krunisao DeMarkus Nelson, kada je u poslednjem minutu posle ukradene lopte efekto zakucao - 42:33.
Nisu igrači domaćeg tima ništa menjali u pristupu u nastavku meča. Radenović i Nelson upisali su nove poene sa linije za slobodna bacanja, da bi se razigrao i Jaka Blažič. Budućnost nikako ne uspeva da pronađe rešenje za agresivnu odbranu Zvezde, pa puna tri minuta nije uspela da postigne koš - 48:33. Popović i Vitković su i dalje jedini raspoloženi igrači gostiju, ali ne mogu njih dvojica sami da pariraju raspoloženom domaćinu. Čarls Dženkins je još jednom potvrdio da je u dobroj formi. Sa dve vezane trojke i polaganjem odveo je svoj tim do maksimalne prednosti u meču - 59:38. Do kraja treće deonice crveno-beli su uspeli još više da uvećaju prednost, a Dejan Radonjič uodlučio je da dâ šansu mladim igračima - Stojanoviću i Tejiću - 65:32.
Početak poslednje deonice doneo nam je nešto sporiji ritam meča. Dmoaći igrači su usled velike prednosti zaigrali nešto opuštenije što je Budućnost iskoristila i uspela da smanji prednost. Četvrtinu je otvorio Raško Katić svojim 12 poenom, da bi Podgoričani serijom Akindelea i Protića uspeli da smanje zaostatak za deset poena 70:57. Zvezda je do kraja meča totalno oborila ritam i sa mlađom petorkom privela meč kraju, što su Podgoričani iskoristili i ublažili poraz - 74:64.
