> Izvor: B92
> Datum: utorak 14.01.2014.  
> Rubrika: sport_košarka
> Naslov: Anđušić za B92: Napredovao u Endesi
> Članak:

Iako je tek dva meseca u Valjadolidu, Danilo Anđušić je postao prvi strelac ekipe i glavni adut tima u borbi za opstanak u Endesa ligi.
Iako je klub usled finansijskih problema ostao bez nekoliko igrača i pao na poslednje mesto na tabeli, srpski bek je pre svega zadovoljan svojim igrama i napretkom u Španiji.
U intervjuu za B92 Anđušić je pričao o svojoj formi, situaciji u klubu, gradu u kojem trenutno živi, kao i planovima za budućnost.
"Već sam se navikao ovde, prijaju mi i liga i zemlja. Ekipa trenutno ne stoji najbolje, ne igramo baš najbolje, što se može videti i po rezultatima, ali ja sam zadovoljan sa svoje strane. Meni je cilj bio da dođem u Španiju, da dobijem minute i samopouzdanje koje nisam imao kao do sada. To sam i dobio", rekao je za B92 Danilo Anđušić. Kompletan razgovor sa Danilom Anđušićem možete pročitati u našoj rubric intervjui.
