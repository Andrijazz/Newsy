> Izvor: B92
> Datum: subota 22.02.2014.  
> Rubrika: sport_košarka
> Naslov: Srbi polovični, derbi u nedelju
> Članak:

Srpski predstavnici u regionalnoj ABA ligi imali su polovičan učinak u subotnjim mečevima 21. kola ABA lige, Mega Vizura je pobedila, dok je Radnički poražen.
Izabranici Dejana Milojevića su na gostovanju pobedili Široki sa 72:86, dok su Kragujevčani izgubili od Cedevite na svom terenu sa 78:61.
U nedelju će se na terenu naći Crvena zvezda i Partizan, koji se od 20 časova u hali „Pionir“ sastaju u derbiju kola.
Duel u Širokom obeležili su i padovi dvojice košarkaša Mega Vizure, Vasilije Micić je doživeo potres mozga, dok je Nemanja Dangubić povredio skočni zglob, ali su obojica dobro. U ostalim mečevima odigranim u subotu pobede su zabeležili Solnok, Cibona i MZT. Solnok je bio bolji od Igokee sa 79:72, Cibona je slavila protiv Krke sa 92:78, a MZT protiv Zadra sa 78:69. Kolo u ponedeljak od 19 časova u Ljubljani zatvaraju Olimpija i Budućnost. ABA liga, 21. kolosubota, 22. februar Solnok - Igokea 79:72 Radnički - Cedevita 61:78 Široki - Mega Vizura 72:86 Cibona - Krka 92:78 MZT - Zadar 78:69 nedelja, 23. februar Crvena zvezda - Partizan 20.00 ponedeljak, 24. februar Olimpija - Budućnost 19.00 Tabela: 1. Cedevita 16/5 2. Crvena zvezda 16/4 3. Cibona 14/7 4. Partizan 14/6 5. Igokea 12/9 6. Budućnost 12/8 7. MZT 10/11 8. Mega Vizura 9/12 9. Krka 9/12 10. Radnički 8/13 11. Olimpija 8/12 12. Solnok 7/14 13. Široki 5/16 14. Zadar 5/16
