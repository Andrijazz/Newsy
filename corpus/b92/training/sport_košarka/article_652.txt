> Izvor: B92
> Datum: sreda 12.02.2014.  
> Rubrika: sport_košarka
> Naslov: EK: Zvezda prošla, Radnički blizu
> Članak:

Košarkaši Crvene zvezde i kragujevačkog Radničkog ostvarili su vredne trijumfe u mečevima 5. kola druge faze Evrokupa.
U duelu koji ste mogli da gledate na televiziji B92 Crvena zvezda je pobedila Bilbao u Španiji sa 85:81 i tako kolo pre kraja obezbedila plasman u osminu finala.
Radnički je na svom parketu u Jezeru bio ubedljiv protiv Himika sa 86:68, sada ima skor 2-3 u grupi N i ukoliko savlada Albu u berlinu u poslednjoj rundi, Srbija će imati dva tima u osmini finala.
Posle pet kola druge faze jedino Himki ima maksimalan učinak u grupi K. Ruski tim slavio je protiv Sijene sa 85:73. U grupi I sve je otvoreno pred poslednje kolo, a u prednosti su Nanter i Ulm koji imaju skor 3-2. U grupi J Ankara je ubedljivom pobedom protiv Sasarija obezbedila prvo mesto u grupi, dok će se za drugo mesto boriti Bamberg i Sasari. U K grupi osim Himkija dalje će Nimburk ili Makabi Haifa, a u grupi M dalje je prošao Hapoel. Crvena zvezda ukršta sa grupom P gde je trenutno lider Lijetuvos Ritas sa skorom 3-2, a isti skor ima i drugoplasirani Bešiktaš. U svakom slučaju, sve će biti poznato nakon što bude odigrano poslednje kolo, a bilo bi lepo da Radnički trijumfuje u Berlinu, pa da srpska košarka ima dva predstavnika među najboljih 16. EK, 5. kolo druge faze: Grupa I: Kantu - Nanter 89:74 Karšijaka - Ulm 90:78 Tabela: Nanter 3-2, Ulm 3-2, Kantu 2-3, Karšijaka 2-3. Grupa J: Ankara - Sasari 104:75 Bamberg - Gravlen 70:59 Tabela: Ankara 4-1, Bamberg 3-2, Sasari 2-3, Gravlen 1-4. Grupa K: Himki - Sijena 85:73 Nimburk - Makabi Haifa 68:53 Tabela: Himki 5-0, Nimburk 2-3, Makabi Haifa 2-3, Sijena 1-4. Grupa L: Nižnji Novgorod - Panionios 80:67 Bilbao - Crvena zvezda 81:85 Tabela: Crvena zvezda 4-1, Nižnji 4-1, Bilbao 2-3, Panionios 0-5. Grupa M: Budiveljnik - Banvit 60:59 Hapoel - Olimpija 86:77 Tabela: Hapoel 4-1, Budiveljnik 3-2, Banvit 2-3, Olimpija 1-4. Grupa N: Strazbur - Alba 78:75 Radnički - Himik 86:68 Tabela: Alba 4-1, Radnički 2-3, Strazbur 2-3, Himik 2-3. Grupa O: Uniks - Zjelona Gora 82:64 Ostende - Valensija 64:84 Tabela: Uniks 4-1, Valensija 3-2, Ostende 2-3, Zjelona Gora 1-4. Grupa P: Bešiktaš - Lijetuvos Ritas 63:84 Cedevita - Saragosa 74:77 Tabela: Lijetuvos Ritas 3-2, Bešiktaš 3-2, Saragosa 2-3, Cedevita 2-3.
