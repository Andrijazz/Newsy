> Izvor: B92
> Datum: utorak 18.02.2014.  
> Rubrika: sport_košarka
> Naslov: Micić vs Šarić, ko je kompletniji?
> Članak:

Dvorana u Smederevu bila je gotovo popunjena za utakmicu između Mega Vizure i Cibone, a na meti prisutnih skauta bili su Vasilije Micić i Dario Šarić.
Pobednik na timskom i na individualnom nivou iz duela bio je srpski plejmejker, Mega je slavila sa 102:74, a on je imao 18 poena uz osam asistencija za indeks 23.
Šarić imao 19 poena, sedam skokova za indeks od 22 poena. U Smederevu se našao i Džonatan Dživoni, skaut Draft Ekspresa, prema čijem mišljenju će oba košarkaša biti izabrana na sledećoj NBA "pijaci“.
Micić je u nedavnom intervjuu za B92 naveo da ne razmišlja o predstojećem NBA draftu i da je koncentrisan na igru Mege kako u ABA, tako i u domaćoj ligi. U izboru FIBA Šarić je proglašen za najboljeg mladog košarkaša Evrope, dok se u tom izboru Micić našao na petoj poziciji. Šarić vs Micić, ko je kompletniji igrač?
