> Izvor: B92
> Datum: ponedeljak 17.02.2014.  
> Rubrika: sport_košarka
> Naslov: Zvezdi večiti derbi sa plus 30
> Članak:

Košarkašice Crvene zvezde pobedile su u večitom derbiju Partizan 84:54 i izdvojile se na drugom mestu Prve A ženske lige Srbije.
Zvezda posle 19 kola ima skor 16-3, a Partizan je treći sa 15-4. Lider Radivoj Korać ima 17 pobeda, a u ponedeljak gostuje u Staroj Pazovi.
Partizan je bolje počeo okršaj državnog prvaka i najtrofejnijeg srpskog tima i imao 10 poena prednosti, ali je Zvezda preokrenula do poluvremena, a u trećoj četvrtini daleko je ostavila rivala.
Pobedničku ekipu predvodile su Aleksandra Crvendakić, sa 18 poena i 7 skokova, i Ivanka Matić, koja je uz 16 poena uhvatila i 12 lopti. Dominacija Zvezde u skoku (44-21) bila je ključna za ishod meča. Jovana Pašić bila je najefikasnija na meču, sa 21 poenom i 4 ukradene lopte, a Lidija Vučković je uz 16 poena imala i 5 asistencija, ali to nije bilo dovoljno za ozbiljniji otpor. Partizan je poveo 9:0, imao je i 18:8, dobio prvu četvrtinu sa 2 razlike i držao se do 33:33 u 16. minutu. Od tog trenutka usledilo je deset minuta u kojima je prelomljen meč, kada je Zvezda dala 26, a primila samo 4 poena. Na 14 minuta pred kraj prednost gostujućeg tima u Hali sportova bila je 59:37, a do kraja razlika je samo rasla. Zvezda je tako uzvratila Partizanu za poraz od osam poena razlike u prvom delu šampionata. Partizan - Crvena zvezda 54:84 (24:22, 11:20, 10:26, 9:16) Dvorana: Hala sportova. Gledalaca: 150. Sudije: Vukanović, Ivanović i Vučić. Partizan: Pašić 21 (4 ul, 3 sk, 5 il), Vučković 16 (5 as, 3 sk, 2 il), Prćić 7 (4 sk, 2 ul, 5 il), Janković 4 (5 sk, 4 ul, 3 il), Luković 4 (2 sk), Radić 2 (4 sk, 2 bl), Mršić. Nisu igrale: Anđelković, Vujić, Bajović, Petričić i Vučetić. Crvena zvezda: Bošković 2 (3 sk, 2 as), Beronja 9 (6 as, 2 sk), Vojinović, Stanković 4 (4 sk), Stanaćev 11 (9 as, 4 il), Crvendakić 18 (7 sk, 2 il), Đoković 9 (5 sk, 4 ul, 3 il), T. Jovanović 13 (7 sk, 5 il), Matić 16 (12 sk), M. Jovanović 2 (3 sk). Nisu igrale: S. Bogićević i Papić.
Večite rivalke i ostale vodeće srpske ekipe čekaju ove nedelje obaveze u regionalnoj ligi, gde se igraju revanši četvrtfinala. U domaćem derbiju Srbobran juri veliki minus protiv Radivoja Koraća (37:81, revanš u sredu), a Zvezda i Partizan nastupaju u četvrtak. Crno-bele će u Podgorici braniti 81:79 iz prvog meča, a Zvezdin posao je lakši - igraju kod kuće protiv Triglava posle pobede u Kranju 81:66. Final Four igra se osmog i devetog marta, a četvrti par četvrtfinala su Athlete Celje i Medveščak (Slovenke kod kuće slavile 82:56). U 19. kolu A Ženske lige Srbije sve pobede do sada su ostvarili gosti, a i u preostalom meču lider Radivoj Korać je veliki favorit protiv fenjerašica iz Stare Pazove. Vrbašanke su očuvale ritam u borbi za četvrto mesto, dobivši bački derbi u Subotici, a u drugom derbiju Bačke Srbobranu je trebao produžetak da slavi u Novom Sadu. Dvocifrena prednost u uvodnoj četvrtini i briljantna Jelena Mitić (23p, 9s, 4a, ukupni indeks 37) nisu bili dovoljni Jagodini protiv Šapca, a igračica kola je Nikolina Milić iz Radničkog, koja je odigrala meč sezone. Zamalo joj je izmakao neobični tripl dabl - postigla je 28 poena, uz 13 skokova, 9 rampi i 2 ukradene lopte, index 42. Milićeva je ovom partijom stvorila priličnu prednost u trci za naslov MVP lige. Student - Radnički 49:59 Spartak - Vrbas Medela 56:63 Šumadija - Vršac 50:61 Vojvodina - Srbobran 69:77 Jagodina - Šabac 70:83 Partizan - Crvena zvezda 54:84 Stara Pazova - Radivoj Korać ponedeljak Tabela 1. Radivoj Korać 18 17 1 1314:909 35 2. Crvena zvezda 19 16 3 1465:1217 35 3. Partizan 19 15 4 1534:1348 34 4. Vrbas Medela 19 14 5 1380:1222 33 5. Vršac 19 13 6 1280:1203 32 6. Srbobran 19 11 8 1347:1282 30 7. Radnički Kg 19 9 10 1345:1306 28 8. Šumadija 19 9 10 1310:1230 28 9. Spartak 19 7 12 1224:1345 26 10. Šabac 19 7 12 1185:1277 26 11. Vojvodina NIS GAS 19 7 12 1205:1339 25 12. Student 19 5 14 1172:1320 24 13. Jagodina 2001 19 1 18 1281:1656 20 14. Stara Pazova 18 1 17 1018:1406 19
