> Izvor: B92
> Datum: petak 21.02.2014.  
> Rubrika: sport_košarka
> Naslov: Furiozan start Zvezdinih juniora
> Članak:

Juniori Crvene zvezde uspešno su započeli NIJT Evroligin kvalifikacioni turnir, pošto su deklasirali Zemun 85:52.
Najbolji kod crveno-belih bio je Vojislav Stojanović sa 21 poenom (7-9 iz igre) i 5 skokova, dok je Bratislav Jeković upisao 17 poena (4-5 za tri).
U poraženom timu istakao se Jovan Starinčević sa 20 poena i po 6 skokova i asistencija. Već u prvoj četvrtini Zvezda je stekla dvocifrenu prednost, koja je do kraja meča samo rasla do konačnih +33.
U drugom meču grupe Budućnost je savladala francuski INSEP 65:57, a najbolji su bili Novosel sa 27 poena i Bacović sa 17 poena i 12 skokova. U drugoj rundi A Grupe Zvezda se sastaje sa INSEP-om, a Zemun sa ekipom Budućnosti. U B grupi u prvom kolu igraju Partizan - Cedevita i Mega Vizura - Kanarijas.
