> Izvor: B92
> Datum: sreda 29.01.2014.  
> Rubrika: sport_košarka
> Naslov: EK: Debakl Bilbaa u Rusiji
> Članak:

Nižni Novgorod pobedio je Bilbao u Rusiji sa 81:65 u 4. kolu druge faze Evrokupa i sada u L grupi ima skor 3-1 na čelu tabele.
Ruski tim neočekivano lako je slavio s obzirom da igra bez svog najboljeg igrača Luka Bebita koji je raskinuo ugovor.
Od početka do kraja utakmice u Rusiji ekipa Nižnog je dominirala, već na poluvremenu je imala +17 (43:26) i do kraja je zadržala tu prednost.
Tejlor Ročesti imao je 18 poena i 6 asistencija, Vadim Panin je dodao 15 poena i 5 skokova, a Pavel Korobkov ubacio je 11 poena. Na drugoj strani, Gabrijel je ubacio 12, Markota 11, a Mumbru 10 poena. Zvezda i Nižni su sada favoriti za prolaz u osminu finala iz ove grupe, ali Bilbao je i dalje u igri. Španski tim ima bolji međusobni skor sa Rusima, a u Pioniru je od Zvezde izgubio 105:87. Sve će biti mnogo jasnije nakon pete runde kada Zvezda gostuje u Španiji, a Panionios u Rusiji.
