> Izvor: B92
> Datum: ponedeljak 27.01.2014.  
> Rubrika: sport_košarka
> Naslov: DV: Iskoristili su našu situaciju
> Članak:

Trener Partizana Duško Vujošević rekao je da je ekipa MZT Skoplje zasluženo slavila jer je iskoristila činjenicu da su ‘crno-beli’ bili desetkovani u tom duelu.
Skopski tim je u poslednjem meču 18. kola pobedio Partizan sa 73:66 i tako naneo peti poraz šampionu Srbije, a ujedno je i zabeležio osmu pobedu, pa je trenutno na sedmom mestu tabele.
"Čestitam MZT Skoplju na zasluženoj pobedi. Iskoristili su našu specifičnu sitaciju sa povredama. Gagić i Milutinov su bili pod temperaturom. Mogu samo da se zahvalim publici, posebno brojem gledalaca, njihovi smo dužnici. Bez obzira na okolnosti, verovatno smo morali da damo vise, što se tiče angažovanja. Jednog momenta pristup nije bio dovoljno dobar, uz nove povrede, sve je to preraslo u paniku", rekao je Vujošević. Pored poraza, duel sa makedonskim klubom obeležila je i povreda Milenka Tepića, ali i činjenica da najbolji igrač  najavio je da će njegovi izabranici nastaviti da rade u normalnom ritmu do duela sa Lokomotivom u petak i da neće imati nikakav predah. Strateg šampiona Srbije je takođe naglasio da posle poraza od skopskog tima nije trenutak da se priča o pojačanjima, ali da potreba postoji. Krilo Partizana Mihajlo Andrić istakao je da se nada da će on i saigrači brzo reagovati posle neočekivanog poraza. "Čestitam ekipi MZT na pobedi. Igrali smo solidno u prvom poluvremenu, ali je u nastavku došlo do pada. Ostaje nam da se vratimo treningu i da pokažemo reakciju", istakao je Andrić.
