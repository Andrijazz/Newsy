> Izvor: B92
> Datum: ponedeljak 6.01.2014.  
> Rubrika: sport_košarka
> Naslov: Debakl Bajerna pred Partizan
> Članak:

Košarkaši Bajerna pretrpeli su ubedljiv poraz na gostovanju Oldenburgu 87:72 u duelu nemačke Bundeslige.
Ekipa Svetislava Pešića će u četvrtak na svom parketu dočekati Partizan u duelu 2. kola Top16 faze Evrolige.
Oldenburg je od početka do kraja utakmice dominirao i na kraju je ostvario neočekivano ubedljivu pobedu. U pobedničkoj ekipi Nemanja Aleksandrov imao je 7 poena i 6 skokova za 26 minuta.
Na drugoj strani, samo je Malkolm Dilejni bio raspoložen sa 22 poena. Po 10 su ubacili Šafarcik i Štajger, a po 8 Tompson i Idbi. Bajern je na startu Top16 faze u Evroligi razbio Žalgiris u gostima sa 84:66, dok je Partizan poražen kući od Reala sa 80:64.
