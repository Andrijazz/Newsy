> Izvor: B92
> Datum: utorak 7.01.2014.  
> Rubrika: sport_košarka
> Naslov: Rodman ljutito brani meč u Koreji
> Članak:

Denis Rodman je vrlo odsečno i pun ljutnje odgovarao na pitanja vezana za utakmicu u Pjongjangu koja je postavljao Kris Kuomo sa "CNN".
Na on-lajn konferenciji, u kojoj su učestvovali svi košarkaši koji su otputovali u glavni grad Severne Koreje, Rodman je sa tompusom u ruci pričao o uhapšenom državljaninu Amerike.
"Kenet Bej je učinio jednu stvar… Ako razumete šta je uradio. Da li razumete šta je uradio? Ne, ne, ne, recite vi meni. Zašto ga još uvek drže kao zatvorenika, zašto?", izjavio je Rodman za "CNN".
Rodman je eksplodirao pred kamerom, podigao je glas i branio je motive odigravanja košarkaškog meča u Pjongjangu dok su ga saigrači smirivali.. Jedan od košarkaša koji su doputovali se već pokajao zbog dolaska u Pjongjang.
