> Izvor: B92
> Datum: petak 10.01.2014.  
> Rubrika: sport_košarka
> Naslov: B92: Duda Ivković preuzima Efes
> Članak:

Doskorašnji selektor reprezentacije Srbije Dušan Ivković prihvatiće ponudu Anadolu Efesa i postaće prvi trener tog turskog kluba, saznaje B92.
Aktuelni šef stručnog štaba kluba u kojem nastupa naš Duško Savanović Vangelis Angelou ostaće u timu kao Ivkovićev pomoćnik.
Trenerski dvojac će tako sarađivati po treći put, pošto je Grk funkciju pomoćnika 70-godišnjeg stručnjaka obavljao i u Dinamu iz Moskve, kao i u Olimpijakosu.
Ivković je trenersku karijeru počeo davne 1978. godine u Partizanu, a potom je predvodio Aris, Radnički iz Beograda, Šibenik, Vojvodinu, PAOK, Panionios, Olimpijakos (u dva navrata), AEK, te moskovske CSKA i Dinamo. Turski klub je trenutno trećeplasirani tim u nacionalnom šampionatu, posle 14 odigranih kola ima 11 pobeda, dve manje od vodećeg Banvita. U prvoj fazi Evrolige zabeležio je četiri trijumfa, uz šest neuspeha, a Top 16 fazu startovao je porazom od Barselone
