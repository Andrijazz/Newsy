> Izvor: B92
> Datum: subota 8.02.2014.  
> Rubrika: sport_košarka
> Naslov: Muta: Nemam igrače...
> Članak:

Trener Radničkog iz Kragujevca Miroslav Nikolić naveo je da on nema dovoljno kvalitetne igrače kako bi se suprostavio Crvenoj zvezdi Telekom.
"Crveno-beli“ su u neizvesnoj završnici savladali Kragujevčane rezultatom 82:78 i plasirali se u finale Kupa Radivoja Koraća.
"Dozvolili smo im u drugoj četvrtini nekoliko lakih poena, imali smo utakmicu, ali smo opet sami izgubili. Moji igrači su se borili, iako nisu plaćeni, mi nemamo igrače za ABA ligu, ja imam samo Marinovića, Lešića i Brkića“, naveo je Nikolić.
Radnički je u bio u zaostatku tokom celog prvog poluvremena, međutim u trećoj deonici se velikom serijom vratio u čak stigao do vođstva. Međutim, u poslednjoj deonici je Zvezda uspela da ostvari pobedu. "Najviše nas je pogodio odlazak Jarua, a i ja se malo zaluđujem pa hoću da pravim velike igrače. Svi hoće da igraju u Partizanu i Zvezdi, ja samo mogu da skupljam igrače i ne smem da pogrešim. Svaki moj igrač je bio MVP ABA lige, mi radimo izuzetan skauting, a eto, taman mi tri igrača stignu iz mlađeg pogona, pa i oni odu. To je veliki problem, kada se završi ova sezona svi će da odu, pa ponovo tražim novih deset igrača", zaključio je Nikolić. Prethodno je ekipa Radničkog u četvrtfinalom meču Kupa Radivoja Koraća savladala OKK Beograd sa 87:72, a zanimljivo viđenje utakmice sa Zvezdom imao je plejmejker Marko Marinović.
