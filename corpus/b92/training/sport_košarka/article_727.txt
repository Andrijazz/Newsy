> Izvor: B92
> Datum: utorak 18.02.2014.  
> Rubrika: sport_košarka
> Naslov: Radonjić: Navijači najveći motiv
> Članak:

Trener košarkaša Crvene zvezde Dejan Radonjić izjavio je da njegov tim s maksimalnom motivacijom dočekuje ruski Nižnji Novgorod.
Crveno-beli u sredu od 19.15h dočekuju ruski tim u poslednjem kolu grupne faze, uz direktan prenos na televiziji B92.
"Imamo jasnu ideju da pobedimo i maksimalnu motivaciju. Ne razmišljamo uopšte o revanšu, naša najveća motivacija je to što ćemo istrčati na teren pred svojim navijačima", rekao je Radonjić na konferenciji za novinare u hali Pionir.
Zvezda je jedini poraz u drugoj fazi takmičenja pretrpela u Novogorodu. Radonjić je pohvalio rivala. "To je kvalitetan tim, imaju tipične šutere i znalački koriste svoje kvalitete. Bez obzira na to, mi želimo pred svojim navijačima da zabelžimo pobedu. Zdravstveno stanje je dobro i svi koji su tu, igraće", rekao je Raodnjić. Obe ekipe su obezbedile plasman u osminu finala i imaju skor od po četiri pobede i jednog poraza. Upitan da li će zbog toga nešto menjati, pošto Zvezdu predstojećeg vikenda očekuje derbi s Partizanom, Radonjić je rekao da je njegova ekipa maksimalno motivisana. U poslednjih 14 dana Zvezda je odigrala šest utakmica, tokom kojih je osvojia Kup i izborila plasman u treću fazu Evrokupa. Uprkos tome, Radonjić je rekao da ekipa izlazi na kraj sa umorom. "Kada se govori o umoru, gleda se naš ritam u poslednjih 10 dana, ali mi smo od prvog dana u žestokom ritmu. Znali smo kakav nam je raspored i spremno smo ga dočekali", rekao je trener crveno-belih. Zvezda je u nedelju izgubila od Cedevite u Jadranskoj ligi i tako prekinula seriju od devet uzastopnih pobeda. "Taj meč se jasno može analizirati, ali on neće imati nikakvog uticaja na sutrašnju utakmicu. Ekipa će biti spremna i nema razloga da bilo šta bude drugačije nego do sada", rekao je Radonjić. On je dodao da ne razmišlja o protivniku u osmini finala, već da će napraviti analizu kada se završi takmičenje u Grupi P, sa kojom se ukršta Zvezdina Grupa L. U Grupi P Lijetuvos Ritas i Beškitaš imaju skor od po tri pobede i dva poraza. U medijima se pojavila informacija da je Real Madrid zainteresovan za plejmejkera crveno-belih Demarkusa Nelsona, a Radonjić je rekao "da o nije tačno i da on ne zna ništa o tome".
