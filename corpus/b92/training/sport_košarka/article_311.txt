> Izvor: B92
> Datum: sreda 22.01.2014.  
> Rubrika: sport_košarka
> Naslov: Bertans: Hvala grobari, ali ostajem
> Članak:

Agent Dairisa Bertansa potvrdio je da će letonski košarkaš ostati u Bilbau do kraja sezone, iako je bio blizu dolaska u Partizan, gde igra njegov brat Davis.
Bertansov agent Arturs Kalnitis je na tviteru potvrdio da je baskijski klub pronašao sponzora koji je omogućio ostanak starijeg od braće Bertans.
"Želim da se zahvalim navijačima Partizana koji su želeli da me vide u timu. Problemi u Bilbauu su rešeni, pa ja ostajem ovde. Napred Partizan", napisao je Bertans na svom tviter nalogu.

