> Izvor: B92
> Datum: utorak 21.01.2014.  
> Rubrika: sport_košarka
> Naslov: EK: Domaćini demonstrirali silu
> Članak:

U okviru trećeg kola druge faze Evrokupa u utorak su odigrane tri utakmice, na na sve tri domaćini su ostvarili ubedljive pobede.
Valensija je bila najubedljivija, pošto je sa 90:53 slavila protiv Zijelone Gore, Saragosa je sa 94:60 bila bolja od Lijetuvos Ritasa, dok je Nanter pobedio Ulm sa 95:77.
Srpski predstavnici u Evrokupu Crvena zvezda i Radnički svoje mečeve igraju u sredu. ‘Crveno-beli’ od 19.15 dočekuju Panionios, uz direktan prenos na televiziji B92, dok Kragujevčani od 20.30 gostuju Strazburu.
Valensiju je do druge pobede u drugoj fazi predvodio Huan Hose Triguero sa 14 poena i šest skokova, dok su po poen manje dodali Džastin Delman i Bojan Dubljević, koji su imali i po pet skokova. U poraženom timu, koji sa klupe vodi Mihajlo Uvalin, jedino se istakao Vladimir Dragičević sa 15 poena. Zijelona Gora je tako posle tri kola i dalje bez pobede u grupi O. U grupi P, Saragosa je došla do prve pobede u duelu dva tima koji u drugoj fazi do trećeg kola nisu slavila. Najbolji u pobedničkoj ekipi bio je Majkl Rol sa 23 poena i po pet skokova i asistencija, dok su meč sa po 11 poena završili Damjan Rudež i Giorgi Šermadini. Kod Ritasa, Huan Palasios je postigao 17 poena i imao šest skokova i četiri asistencije. Nanter nije bio jednako ubedljiv kao španski klubovi, ali je zabeležio siguran trijumf. Dejvid Lajti je upisao 21 poen i šest asistencija u tom trijumfu, dok su Trenton Mičam i Dešon Tomas dodali po 16 poena. U redovima Ulma, Trent Plajsted je postigao 23 poena i imao deset skokova. Evrokup, treće kolo Grupa I Nanter - Ulm 95:77 Kantu - Pinar Karšijaka 20.30 Tabela: Nanter 3/0, Ulm 2/1, Kantu 0/2, Pinar Karšijaka 0/2. Grupa J Ajkon TED Ankara - Brose Baskets 18.00 Dinamo Sasari - Gravelin 20.30 Tabela: Brose Baskets 2/0, Dinamo Sasari 1/1, Ajkon TED Ankara 1/1, Gravelin 0/2. Grupa K Nimburk - Himki 18.30 Makabi Haifa - Montepaski 18.30 Himik 2/0, Nimburk 1/1, Makabi Haifa 1/1, Montepaski 0/2. Grupa L Crvena zvezda - Panionios 19.15 (TVB92) Bilbao - Nižnji Novgorod 20.30 Nižnji Novgorod 2/0, Bilbao 1/1, Crvena zvezda 1/1, Panionios 0/2. Grupa M Hapoel Jerusalim - Budiveljnik 18.00 Olimpija - Banvit 20.30 Hapoel Jerusalim 2/0, Budiveljnik 1/1, Banvit 1/1, Olimpija 0/2. Grupa N Alba - Himik 20.30 Strazbur - Radnički 20.30 Alba 2/0, Himik 2/0, Strazbur 0/2, Radnički 0/2. Grupa O Valensija - Zijelona Gora 90:53 Ostende - Uniks 20.30 Tabela: Uniks 2/0, Valensija 2/1, Ostende 1/1, Zijelona Gora 0/3. Grupa P Saragosa - Lijetuvos Ritas 94:60 Cedevita - Bešiktaš 18.45 Tabela: Bešiktaš 2/0, Cedevita 1/1, Saragosa 1/2, Lijetuvos Ritas 1/2.
