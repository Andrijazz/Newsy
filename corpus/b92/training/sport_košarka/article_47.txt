> Izvor: B92
> Datum: subota 4.01.2014.  
> Rubrika: sport_košarka
> Naslov: Radonjić: Okrećemo se Bilbau
> Članak:

Trener Crvene zvezde Dejan Radonjić pohvalio je svoje igrače nakon ubedljive pobede protiv Igokee u Pioniru.
Crveno-beli su u 15. kolu savladali goste iz Aleksandrovca sa 93:59 i učvrstili se na čelu tabele ABA lige.
Radonjić je posebno pohvalio odbranu svog tima i pozvao navijače da dođu u velikom broju na duel sa Bilbaom koji Zvezda igra u sredu uz direktan prenos na TVB92 (19.15h).
"Od početka dobra utakmica defanzivno, u pojedinim trenucima iz prevelike želje u odbrani nismo odigrali adekvatno u napadu. Upisali smo bitnu pobedu, okrećemo se Bilbau, biće to kao evroligaški meč. Hvala navijačima, nadam se da ce ispuniti halu i u sredu", rekao je Zvezdin trener i prokomentarisao povratnički debi Tadije Dragićevića: "Verujem da ce se Tadija brzo adaptirati, odradio je nekoliko treninga pre utakmice."
