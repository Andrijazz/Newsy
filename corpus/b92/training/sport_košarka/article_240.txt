> Izvor: B92
> Datum: subota 18.01.2014.  
> Rubrika: sport_košarka
> Naslov: ABA: Radnički siguran protiv Igokee
> Članak:

Košarkaši kragujevačkog Radničkog zabeležili su sedmu pobedu u ABA ligi, na domaćem terenu savladali su Igokeu rezultatom 82:67.
Izabranici Mute Nikolića su na taj način stekli pravo da se nadaju pomeranju na tabeli, ukoliko im na ruku budu išao rezultat Olimpije u duelu sa Zvezdom.
Najzapaženiji u pobedničkom timu bili su Stefan Jović (16p, 6as), Sava Lešić (15p, 8sk) i Stefan Birčević (16p, 8sk), dok je na drugoj strani Nemanja Gordić ubacio 24 poena.
Prvi deo meča pripao je domaćoj ekipi, do šestog minuta viđena je rezultatska klackalica, da bi potom prednost od pet poena stigla Igokea, nakon koševa Štembergera i Jorovića. Ipak, dve uzastopne trojke Nikole Kalinića donele su vođstvo Radničkom koje nije ispušteno do kraja prve četvrtine, 23:20. Tri minuta bez koša domaćeg tima Igokea je iskoristila i preuzela vođstvo, Štemberger i Mirković su ubacili trojke, ali je potom i tim iz Laktaša bio bez koša u narednih 180 sekundi, a rafal sa linije 6,75 nastavili su Mlađan i Lešić za 39:32 na poluvremenu za Radnički. Najefikasniji u domaćem timu bio je Nikola Kalinić sa 14 poena, Stefan Jović je dodao sedam, dok je na drugoj strani jedini dvocifreni Nemanja Gordić, ubacio je 15 poena. Početak drugog poluvremena doneo je izjednačenu igru sa obe strane, da bi u drugom delu trećeg perioda domaći tim prvi put stigao do dvocifrene prednosti, posle trojke Mlađana. Do kraja deonice Igokea je uspela da smanji razliku, pa se u poslednjih deset minuta ušlo sa 53:44. Poslednjih deset minuta Radnički je rešio u svoju korist rezultatom 27:18, Jović, Marinović i Birčević su pogađali trojke, dok je Lešić dominirao pod oba koša. Na drugoj strani Gordić i Gipson su pokušavali da smanje zaostatak, ali nisu uspeli pa je konačan rezultat iznosio 82:67. Parovi i rezultati 17. kola ABA lige Subota MZT - Cedevita 75:81 Krka - Mega Vizura 80:65 Radnički - Igokea 82:67 19.00 Široki - Solnok 19.00 Cibona - Budućnost Nedelja 17.00 Crvena zvezda Telekom - Olimpija Ponedeljak 18.00 Zadar - Partizan Tabela1. Cedevita 13 4 2. Crvena zvezda Telekom 13 3 3. Partizan NIS 12 4 4. Budućnost VOLI 11 5 5. Cibona 10 6 6. Igokea 9 8 7. MZT Skopje Aerodrom 7 10 8. Krka 7 10 9. Radnički 7 10 10. Mega Vizura 6 11 11. Union Olimpija 6 10 12. Solnok 5 11 13. Zadar 5 11 14. Široki Primorka 4 12
