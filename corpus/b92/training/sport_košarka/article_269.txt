> Izvor: B92
> Datum: nedelja 19.01.2014.  
> Rubrika: sport_košarka
> Naslov: Kad igra Majami i sudije simuliraju
> Članak:

Košarkaše Majamija, sa Lebronom Džejmsom na čelu, javnost često optužuje za simuliranje, ali je u nedeljnoj utakmici sa Šarlotom ta "zaraza" prešla i na sudije.
Majami je posle produžetka pobedio Šarlot 104:96, a dva minuta pre kraja sudija je “odglumio” da ga je Kris Boš nakon promašenog šuta za tri zakačio laktom.
Pri nerešenom rezultatu (90:90) Boš se nakon promašenog šuta okrenuo, skočio i podigao ruke, nakon čega je sudija pao. Kontakt između krilnog centra Majami Hita i sudije je u najmanju ruku sumnjiv.

