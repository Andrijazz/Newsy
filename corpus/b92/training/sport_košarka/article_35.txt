> Izvor: B92
> Datum: petak 3.01.2014.  
> Rubrika: sport_košarka
> Naslov: Podrška Vujoševiću sa svih strana
> Članak:

Košarkaši Partizana biće bez trenera Duška Vujoševića sigurno na mečevima protiv Mega Vizure u Smederevu u ABA ligi i Bajerna u Minhenu u Evroligi.
Trener crno-belih nalazi se na lečenju na VMA zbog problema sa bubrezima prouzrokovanih dijabetesom.
Crno-beli su u četvrtak uveče poraženi na startu Top16 faze od Real Madrida sa 80:64, a Vujošević je tokom meča dobio podršku sa tribina, a nakon meča i od trenera Reala Pabla Lasa.
"Želeo bih da pružim podršku Dušku Vujoševiću. On je čovek kog svi poštujemo i cenimo, i nadam se da ćemu uskoro biti bolje i da će se vratiti na svoje mesto", rekao je Laso. Amerikanac Tarens Kinzi otkrio je da je Vujošević bio na treningu crno-belih pred duel sa Madriđanima. "Želim treneru Dušku Vujoševiću sve najbolje, njegovo prisustvo osetilo se večeras jer nas je juče posetio na treningu, održao motivacioni govor i to nam je mnogo značilo", rekao je Kinzi. Podršku Vujoševiću uputila je i Evroliga, preko svog Tviter profila: "Cela evroligaška porodica nada se da će trener Partizana Duško Vujošević brzo ozdraviti i da će brzo biti ponovo na klupi." Partizan je izgubio na startu od Reala sa 80:64, a naredni meč u Evroligi crno-beli igraju u Minhenu protiv Bajerna.
