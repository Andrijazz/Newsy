> Izvor: B92
> Datum: sreda 5.02.2014.  
> Rubrika: sport_košarka
> Naslov: EL: Pariz Levaloa dobija licencu?
> Članak:

Ekipa Pariz Levaloa mogla bi da dobije petogodišnju licencu za učešće u Evroligi ako se fuzioniše sa fudbalskim klubom PSŽ.
Predsednik kluba Pariz Levaloa Žan Pjer Obri rekao je novinaru Kanal plusa da mu je izvršni direktor Evrolige Đordi Bertomeu dao takvo obećanje.
Vlasnici iz Katara uložili su enormne sume novca u PSŽ u poslednjih nekoliko godina, tako da im košarka verovatno ne bi bila preveliki izdatak.
Sličan aranžman već smo videli sa minhenskim Bajernom, koji ove sezone sa Svetislavom Pešićem na klupi debituje u Evroligi.
