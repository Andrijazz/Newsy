> Izvor: B92
> Datum: četvrtak 16.01.2014.  
> Rubrika: sport_košarka
> Naslov: Žreb za Kup Koraća 27. januara
> Članak:

Žreb za finalni turnir Kupa Radivoja Koraća za sezonu 2013/14 biće održan 27. januara od 13 časova u hotelu „Metropol“.
Završni turnir na programu je od 6. do 9. februara u Beogradu.
Na finalnom turniru nacionalnog Kupa učestvovaće branilac trofeja Crvena zvezda, Partizan, kragujevački Radnički, Mega Vizura, FMP, Borac, Crnoksa i OKK Beograd.
Žreb će biti poludirigovan, što znači da u četvrtfinalu neće moći da se sastanu timovi iz ABA lige. "Želeli smo da se finalni turnir Kupa održi van Beograda, ali nažalost nije bilo zainteresovanih. Beograd će zato ponovo biti domaćin, a Košarkaški savez Srbije će sve učiniti da sva četiri dana turnira u Pioniru budu praznici košarke. Zato ćemo se maksimalno potruditi da iskreiramo pozitivnu atmosferu u čemu nam je pomoć medija, ali i svih učesnika finalnog turnira neophodna. Hoćemo da na tribinama bude što više najmlađih košarkaša, a u prvim redovima, kao počasni gosti, nekadašnje zvezde ovog takmičenja, košarkaši koji su osvajali medalje na najvećim takmičenjima, pronosili slavu našeg trofejnog sporta", rekao je potpredsednik Košarkaškog saveza Srbije Dejan Tomašević.
