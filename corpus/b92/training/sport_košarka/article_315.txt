> Izvor: B92
> Datum: sreda 22.01.2014.  
> Rubrika: sport_košarka
> Naslov: Durent i Gej 40+, LBJ nosio Majami
> Članak:

Izvanredni Kevin Durent obeležio je još jedno veče u NBA ligi, pošto je u pobedi svoje Oklahome nad Portlandom 105:97 ubacio čak 46 poena (17-25 iz igre).
’Durantula’ je 11 poena dao u poslednjih tri i po minuta, a ovo mu je bio osmi uzastopni meč sa 30 ili više poena.
U ostalim mečevima Majami je dobio Boston 93:86, uz 29 poena Džejmsa, Sakramento je na krilima 41 poena Rudija Geja slavio u Nju Orleansu 114:97, Bruklin je pobedio Orlando 101:90, a Minesota je savladala Jutu 112:97.
Osim sjajnog Durenta, dobri u pobedi Oklahome bili su Redži Džekson sa 15 poena, 7 skokova i 5 asistencija, kao i Serž Ibaka sa 10 poena i po 5 skokova i rampi. Portland je predvodio Lamarkus Oldridž sa 29 poena (12-26 iz igre) i 16 skokova, a Vesli Metjuz ubacio je 21 poen. U pobedi Minesote najbolji je bio Kevin Lav sa 19 poena, 13 skokova i 8 asistencija, 19 poena ubacio je i Bruer, dok je Nikola Peković imao 18 poena (7-14 iz igre za 32 min) i 9 skokova. Riki Rubio zabeležio je 11 poena i 13 asistencija, dok su kod Jute najbolji bili Hejvard sa 27 i Burks sa 18 poena. Majami je serijom 9-0 okončao meč i došao do trijumfa protiv Bostona, iako je možda trebalo i ranije da reše utakmicu, pošto su imali 18 poena viška. Lebron Džejms ubacio je 29 poena (10-19 iz igre), uz 8 skokova i 4 asistencije, Boš je dao 16, a Andersen 13 poena. Najefikasniji kod Seltiksa bio je Brendon Bas sa 15 poena, Hamfriz je upisao 14 poena i 13 skokova, dok su po 12 poena ubacili Grin i Salindžer. Bruklin je u briljantnoj formi u januaru, a protiv Orlanda je zabeležio osmu pobedu u poslednjih devet utakmica. Andrej Bleč bio je najefikasniji sa 18 poena, Mirza Teletović ubacio je 14 (5-10 iz igre, 3 sk), a Džo Džonson i Pirs po 13 poena. Za Medžik je Kajl OKvin upisao 15 poena i 8 skokova, dok je Mur postigao 13 poena. Rudi Gej je blistao u pobedi Sakramenta nad Nju Orleansom, postigao je 41 poen (16-25 iz igre), uz 8 skokova i 5 asistencija. Ajzea Tomas imao je 20 poena i 11 asistencija, a odličan je bio i Kazins sa 18 poena, 11 skokova i 6 asistencija. Kod Pelikansa je Tajrik Evans bio je najefikasniji sa 17 poena, Entoni Dejvis dao je 16, a Brajan Roberts 15 poena. NBA, rezultati: Oklahoma Siti - Portland 105:97 Majami - Boston 93:86 Nju Orleans - Sakramento 97:114 Bruklin - Orlando 101:90 Juta - Minesota 97:112
