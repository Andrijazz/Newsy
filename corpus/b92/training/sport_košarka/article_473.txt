> Izvor: B92
> Datum: petak 31.01.2014.  
> Rubrika: sport_košarka
> Naslov: Dobri Erceg i Mačvan, pobeda Galate
> Članak:

Košarkaši Galatasaraja pobedili su Žalgiris sa 90:83, u 5. kolu Top16 faze Evrolige, pa sada u F grupi ima skor 2-3.
Gosti iz Litvanije, koji su jedini tim u drugoj fazi bez pobede, odlično su počeli i posle deset minuta imali su osam poena viška – 25:17.
Ipak, već do poluvremena domaći tim je preokrenuo (40:35), a u nastavku je viđena izjednačena utakmica. Galatasaraj se u finišu ipak bolje snašao i zabeležio je izuzetno važnu pobedu.
Najbolji kod domaćina bio je Karlos Arojo sa 22 poena i 9 asistencija, a odličano su odigrali i srpski internacionalci. Zoran Erceg je imao 12 poena, 8 skokova i indeks 19, a Mačvan 11 poena, 3 skoka i indeks 14. Na drugoj strani Pocius je imao 26 poena, a Javtokas 21 uz 9 skokova. Top16 faza Evrolige, peto kolo: Grupa F: Galatasaraj - Žalgiris 90:83 Partizan - Lokomotiva Bajern - CSKA 61:86 Real Madrid - Makabi 74:68 Tabela: CSKA 4-1 Makabi 4-1 Real Madrid 4-1 Lokomotiva 2-2 Galatasaraj 2-3 Bajern 2-3 Partizan 1-3 Žalgiris 0-4
