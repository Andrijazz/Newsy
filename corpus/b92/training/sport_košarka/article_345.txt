> Izvor: B92
> Datum: petak 24.01.2014.  
> Rubrika: sport_košarka
> Naslov: EL: Simon nosio Lokose do pobede
> Članak:

Košarkaši Lokomotive pobedili su na svom parketu Žalgiris sa 80:75 u 4. kolu Top16 faze u Evroligi.
Gosti iz Litvanije imali su ubedljivo vođstvo tokom većeg dela meča, ali u poslednjih deset minuta Lokomotiva je napravila preokret i pobedila je.
Ruski tim sada u F grupi ima polovičan učinak, dok je Žalgiris ostao jedina ekipa bez pobede u ovoj grupi u kojoj nastupa i Partizan.
Sjajan meč odigrao je Krunoslav Simon koji je na kraju imao 21 poen, 6 skokova i 8 asistencija za ukupan indeks 35 i najverovatnije će biti MVP kola. Aleks Marić ubacio je 10, a Lihodej i Jasaitis po 11 poena za domaćina koji u narednoj rundi gostuje Partizanu u Kombank areni. Na drugoj strani, Dentmon je uz 15 poena imao 11 aistencija, ali je u finišu napravio nekoliko loših odluka zbog kojih je njegov tim izgubio. Javtokas je dodao 16 poena, a Lipkevičius je ubacio 10. Grupa F: CSKA - Real Madrid 85;71 Makabi - Partizan 88:67 Bajern - Galatasaraj 66:72 Lokomotiva - Žalgiris 80:75 Tabela: Makabi 4-0, Real Madrid 3-1, CSKA 3-1, Bajern 2-2, Lokomotiva 2-2, Partizan 1-3, Galatasaraj 1-3, Žalgiris 0-4.
