> Izvor: B92
> Datum: četvrtak 13.02.2014.  
> Rubrika: sport_košarka
> Naslov: Šesti poraz Partizana u nizu
> Članak:

Košarkaši Partizana NIS poraženi su na gostovanju od Žalgirisa 89:77, u šestom kolu Top 16 faze Evrolige.
Crno-beli nisu imali rešenja za šut Litvanaca koji su u prvom poluvremenu imali više od 75% iz igre, što im je i donelo ogromnih18 poena prednosti.
Naš šampion u nastavku nije imao ni skok (u 25. minutu 8 uhvaćenih lopti ukupno, a Žalgiris 10 u napadu), pa je zabeležio peti poraz u Top 16, a šesti u nizu u svim takmičenjima.
Partizan je u Kaunasu imao samo jedno raspoloženog igrača tokom svih 40 minuta, Bogdan Bogdanović postigao je 24 poena (7/11 dva, 2/10 tri) uz 4 asistencija i 4 ukradene lopte, dok su u finišu meča dvocifren učinak izborili Žofre Lovernj (14p, 7sk) i Nikola Milutinov (10p, 2sk). Litvanci su imali petoricu raspoloženih igrača sa dvocifrenim učinkom, a posebno je blistao Džastin Dentnom sa 23 poena (5/10 tri), 6 asistencija i 5 skokova. Najbolje ga je pratio Martinas Pocius sa 18 poena i 7 proigravanja, 14 je dodao Robertas Jevtokas, a po 12 su imali Jankunas i Dimsa.
Partizan je odlično počeo meč sa 11 poena u prva tri minuta, ali je Žalgiris promašio samo jedan od prvih 12 šuteva te je ekspresno nakon 11:11 prvo stekao 17:11, a potom i 29:16 na kraju prvog perioda. Ipak, predvođeni sjajnim Bogdanovićem (po dve ukradene lopte i dva koša), crno-beli prave seriju 10:0 na startu druge četvrtine i vraćaju se na 29:16, ali tu opet staju. Bez igrača koji će ispratiti Bogdanovića u napadu, naš šampion nije mogao da parira sjajnom šutu domaćina koji se za tri minute vraća na +10, a nakon tehničke greške Duška Vujoševića povećava i na +15. Savršeno šuterko veče Pocijus kruniše trojkom u poslednjoj sekundi poluvremena za ogromnih 58:41. U nastavku meča Žalgiris je stigao i do +21, Partizan preko centara smanjuje na -15 što domaćin održava do same završnice kada ponovo centarska linija crno-belih spušta minus i na samo 10 poena zaostatka, prvi put od 13. minuta meča. Ipak, vise od toga naš šampion nije mogao, sjajan šut i dobar skoka doneo je Žalgirisu prvu pobedu u Top 16, koliko ima i Partizan. U narednom kolu dočekuje Galatasaraj sledećeg četvrtka u Areni, a u međuvremenu igra protiv Širokog Brijega u nedelju, kada se očekuje debi Saše Pavlovića u Pioniru.
Tok meča: Bogdanović sa dva koša otvara meč u Kaunasu, ali mu s druge strane nakon trojke Paciusa odgovara Paulius sa dva koša za 7:4 u korist Žalgirisa. Crno-beli su odlično delovali u napadu u prva tri minuta sa 11 poena, ali brza igra nije odgovorala odbrani našeg šampiona, pa su Litvanci serijom Pocijusa, Jevtokasa i Dentmona stigli do 17:11. Bogdanović sa pet poena u nizu smanjuje na 20:16, ali tu crno-beli staju, Litvanci u nastavku dodatno stežu odbranu, nastavljaju da šutiraju skoro savršeno (12/14) i stiču čak 13 poena prednosti posle prve deonice - 29:16. Post od četiri minute bez poena Partizan okončava na isteku prvog minuta druge četvrtine novim košem Bogdanovića, nakon čega su se crno-beli konačno razigrali i sa dva koša Bezbradice (drugi zakucavanje nakon ukradene lopte Bogdanovića) smanjuju na 29:22. Ni tajm-aut domaćina nije zaustavio nalet našeg tima, sjajni Bogdanović krade drugu loptu u nizu i zakucava za potpuni povratak Partizana u igru serijom 10:0 (29:26). Međutim, crno-beli u 25 sekunde gube sve što su izgradili, jer Jevtokas i Dentmon trojkom ekspresno bude Žalgiris, a Pocijus vraća na dvocifrenu razliku. Novu seriju domaćina okončao je Musli, potom Bogdanović sa penala smanjuje na +6, ali Lipkevičijus petom trojkom Žalgirisa sprečavaju crno-bele da se ponovo vrate u egal. Dodatnu pomoć domaćin je dobio tehničkom greškom Duška Vujoševića koju domaćin pretvara u +14 (48:34). Do kraja poluvremena domaćin održava veliku prednost, a fenomenalnih 20 minuta trojkom u poslednjoj sekundi kruniše Pocius za 58:41.
Već na startu drugog poluvremena Žalgiris podiže razliku na +21, ali najslabija tačka Partizana, centarska linija (Musli sa dva 'fejdaveja' i Lovernj zakucavanjem), vraćaju crno-beli na -15 (62:47). Domaćin je u trećem periodu konačno počeo da promašuje, ali crno-beli nisu mogli da dođu do skoka (8 za 25 minuta, Žalgiris 10 u napadu), pa su se Litvanci lako vratili na 20+ i to bez problema održavali. U finišu trećeg perioda Gagić se donekle razigrao, ali je Partizan u poslednji kvartal ušao sa 18 poena zaostatka - 77:59. Verovatno uvereni u laganu pobedu domaći igrači su usporili, a crno-beli to dobro iskoristili. Opet su u prvom planu bili centri, Milutivnov i Lovernj zajednu ubacuju svih devet poena za Partizan i smanjuju zaostatak na 12 poena (80:68). Međutim, crno-beli ne uspevaju da u potpunosti prelome u svoju korist, ne koriste nekoliko napada, što Jevtokas i Dentnom kažnjavaju i posle nekoliko minuta slabije igre vraćaju Žalgiris na +15. Minut i po pre kraja crno-beli prave brzu seriju 7:2 i prvi put od 42:32 smanjuju na -10. To je bio i poslednji trzaj našeg tima koji je samo ublažio poraz za konačnih 89:77 za Žalgiris. Top 16, grupa F: Lokomotiva Kubanj - Real Madrid 74:78 (23:18, 13:2, 18:18, 20:20) Žalgiris Kaunas - Partizan NIS 89:77 (29:16, 29:25, 19:18, 12:18) četvrtak, 20:05 Makabi Elektra - Bajern Minhen petak, 19:30 Galatasaraj - CSKA Moskva Tabela: 1. Real Madrid 5-1 2. CSKA Moskva 4-1 3. Makabi Tel Aviv 4-1 4. Lokomotiva Kubanj 3-3 5. Galatasaraj 2-3 6. Bajern Minhen 2-3 7. Žalgiris Kaunas 1-5 8. Partizan NIS 1-5
