> Izvor: B92
> Datum: sreda 15.01.2014.  
> Rubrika: sport_košarka
> Naslov: EK: Radnički pao u produžetku
> Članak:

Košarkaši Radničkog doživeli su drugi poraz u Las 32 fazi Evrokupa, poraženi su kod kuće od Albe 85:75, posle produžetka.
U meču punom preokreta Radnički nije iskoristio fantastičan drugi period u koji je dobio 21:9, kao ni +6 u finišu meča, te slabom završnicom u produžetku ostao bez pobede.
Marko Marinović je predvodio Kragujevčane sa 15 poena i 8 asistencija, dok je Sava Lešić ubacio 14 uz 7 skokova. Tim Saše Obradovića 'nosio' je Klif Hemonds sa 21 poenom, a 14 je dodao Vojdan Stojanovski.
Radnički je očajno šutirao, manje od 50% za dva, uz 11 promašenih slobodnih bacanja, pa mu nije pomoglo ni 13 ofanzivnih skokova. U narednom kolu Kragujevčani gostuju francuskom Strazburu. Radnički je počeo loše meč i do kraja prve deonice se nije oporavio. Alba je postigla prvih pet poena, Kragujevčani su uzvratili serijom 6-0, ali odlični nemački tim je brzo vratio vođstvo i u 7. minutu je imao +9 (17:8). Stefan Birčević je bio sjajan sa 8 poena u prvoj deonici, a Alba je nakon 10 minuta imala +6 (25:19). Radnički je u prvoj četvrtini pogodio samo jedan od 6 šuteva za dva poena. U drugoj deonici Radnički je zaigrao mnogo bolje u odbrani, pa se to preslikalo i na rezultat. Kragujevčani su primili samo 9 poena u drugoj deonici, pa sun a poluvremenu imali šest poena viška (40:34). Odličnom Birčeviću pridružili su se Marinović, Jović i Lešić, pa je ekipi Saše Obradovića bilo mnogo teže na parketu. Alba se brzo konsolidovala i vratila u meč početkom treće deonice, pa je na parketu hale  u kojoj Kragujevčani nisu uspeli da ostvare pobedu iako su imali nekoliko prilika. U poslednjem napadu Jović je iz veoma teške pozicije šutirao za tri poena, promašio je ceo koš i meč je otišao u produžetak. Alba bolje otvara produžetak, stiče tri poena prednosti polaganjima Hemondsa i Redinga, ali Lešić sa tri poena vraća rezultat u egal - 75:75. Minut i po pre kraja Makedonac Stojanovski pogađa trojku, Brkić ne uspeva da uzvrati istom merom, Reding postiže novi koš, te Alba stiže do pet poena prednosti minut pre kraja. Miroslav Nikolić nije uspeo da tokom tajm-auta kreira napad za koš, Stojanovski postiže nove poene za Nemce i rešava pitanje pobednika. U poslednjoj sekundi Aleks King je trojkom postavio konačnih 85:75.
