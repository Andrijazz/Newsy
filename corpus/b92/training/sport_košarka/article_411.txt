> Izvor: B92
> Datum: ponedeljak 27.01.2014.  
> Rubrika: sport_košarka
> Naslov: Bruklin u naletu, Kari 38 poena
> Članak:

Košarkaši Bruklin Netsa pobedili su Boston u gostima 85:79 i tako su zabeležili desetu pobedu u poslednjih 11 utakmica.
Golden Stejt je bez Nemanje Nedovića savladao je Portland 103:88, uz 38 poena Stefa Karija, a Dirk Novicki je sa 28 poena vodio Dalas do pobede nad Detroitom 116:106. Denver je slavio u Sakramentu 125:117, uz 27 poena Taja Losona, Nju Orleans je dobio Orlando 100:82, a Finiks je bio bolji od Klivlenda na strani 99:90.
Ranije su odigrana još dva meča - Majami je savladao San Antonio 113:101, dok je Njujork bio bolji od Lejkersa 110:103. Veče je obeležio Stef Kari, koji je ubacio Portlandu 38 poena (8-15 za dva, 5-8 za tri), uz 7 skokova i 8 asistencija, a Dejvid Li imao je 17 poena i 12 skokova. Klej Tompson takođe je ubacio 17 poena, ali uz nekarakteristično nizak procenat šuta - 6 od 21, dok je Andre Iguadala upisao 12 poena, 10 skokova i 5 asistencija. Vesli Metjuz bio je najefikasniji kod poraženih Blejzersa sa 21 poenom, Demijan Lilard ubacio je 16 (5-16 iz igre), a Voriorsi su potpuno zaustavili Lamarkusa Oldridža, koji je meč okončao sa 10 poena (2-14 iz igre, 11 sk). Bez povređenih Kazinsa i Geja Sakramento Kingsi nisu mogli više od jakog otpora Denveru, koji je do trijumfa vodio Taj Loson sa 27 poena (9-15 iz igre) i 6 asistencija. Vilson Čendler postigao je 20 poena, dok je Kenet Farid zabeležio 15 poena, 11 skokova i 4 asistencije. Kod Kingsa su se istakli Ajzea Tomas sa 22 poena (7-21 iz igre), Tornton je ubacio 19, Meklemor 18 poena, a Džejson Tompson imao je 13 poena i 10 skokova. Kevin Garnet i Pol Pirs dobili su ovacije u Bostonu pred početak meča sa bivšim timom, al Bruklin nije imao milosti ni prema Seltiksima. Najbolji u novoj pobedi bio je Andre Bleč sa 17 poena, Kirilenko i Alan Anderson ubacili su po 11, dok je Mirza Teletović postigao 9 (4-11 iz igre) za 19 minuta u igri. Za Boston je Brendon Bas imao 17 poena i 8 skokova, a Ražon Rondo upisao je 13 poena i po 8 skokova i asistencija, ali i 6 izgubljenih lopti. Po 12 poena dali su Valas i Džonson. Finiks je gubio 18 poena razlike od Klivlenda, ali je na kraju ipak slavio napravivši neverovatnu seriju 40:9, uz sjajnu partiju Markifa Morisa - 27 poena (8-16 iz igre) i 15 skokova. Fraj je postigao 16 poena, Goran Dragić 15, a Kajri Irving predvodio je Kavse sa 24 poena i 9 asistencija. Dirk Novicki imao je 28 poena (10-15 iz igre), 9 skokova i 4 asistencije u pobedi Dalasa nad Detroitom, Kalderon je imao 17 poena i 4 asistencije, a Devin Heris14 poena i 7 asistencija. Za Pistonse je Brendon Dženings ubacio 26 poena, Džoš Smit 25, a Greg Monro 20. Tajrik Evans sa 23 poena i Entoni Dejvis sa 22 poena i 10 skokova vodili su Nju Orleans do trijumfa nad Orlandom, za koji je Aron Aflalo postigao 25 poena. NBA, rezultati: Boston Seltiks - Bruklin Nets 79:85 Klivlend Kavalirs - Finiks Sans 90:99 Nju Orleans Pelikans - Orlando Medžik 100:82 Dalas Meveriks - Detroit Pistons 116:106 Golden Stejt Voriors - Portlant Trejl-Blejzers 103:88 Sakramento Kings - Denver Nagets 117:125 ranije Majami Hit - San Antonio Spars 113:101 Njujork Niks - LA Lejkers 110:103
