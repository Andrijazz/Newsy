> Izvor: B92
> Datum: petak 21.02.2014.  
> Rubrika: sport_košarka
> Naslov: EL: Fenerbahčeu istanbulski derbi
> Članak:

Košarkaši Fenerbahčea pobedili su Anadolu Efes sa 71:63 u poslednjem meču sedmog kola grupe E Top16 faze Evrolige.
U istanbulskom derbiju viđena je velika borba tokom celog meča, ali su izabranici Željka Obradovića bili bolji kada je bilo najvažnije, u poslednjoj četvrtini, i došli do treće pobede u drugoj fazi elitnog takmičenja.
Fenerbahče je do trijumfa predvodio Bojan Bogdanović sa 17 poena i pet skokova, Linas Kleiza je upisao poen manje uz pet skokova, dok je Bo Mekejleb meč završio sa 13 poena i takođe pet skokova. Srpski košarkaš Nemanja Bjelica za 31 minut na terenu postigao je četiri poena i imao šest skokova, četiri asistencije i dve ukradene lopte. U poraženom timu, Duško Savanović se istakao sa 15 poena, dva skoka, tri asistencije i dve ukradene lopte, dok je Džamon Gordon dodao 13 poena i osam asistencija. Crnogorski reprezentativac Milko Bjelica upisao je 11 poena i četiri skoka. Fenerbahče sa tri pobede i četiri poraza drži i dalje šesto mesto na tabeli grupe E, dok je Anadolu Efes odmah iza sa skorom 2/5. Grupa E, sedmo kolo četvrtak, 20. februar Panatinaikos - Olimpijakos 66:62 Emporio Armani - Unikaha 70:59 Laboral Kuča - Barselona 68:80 petak, 21. februar Anadolu Efes - Fenerbahče 63:71 Tabela: Barselona 7/0, Emporio Armani 4/3, Olimpijakos 4/3, Panatinaikos 4/3, Unikaha 3/4, Fenerbahče 3/4, Anadolu Efes 2/5, Laboral Kuča 1/6.
