> Izvor: B92
> Datum: subota 25.01.2014.  
> Rubrika: sport_košarka
> Naslov: Bertans: Pustite priče, bićemo prvi
> Članak:

Jedan od trojice povređenih igača Partizana, Davis Bertans obratio se navijačima Partizana preko tvitera.
Letonac je u prošlogodišnjoj finalnoj seriji domaće lige povredio ligamente kolena, a istu povredu su ove sezone doživeli Leo Vesterman i Dragan Milosavljević.
"Uvek je tužno kada se bilo ko povredi, ali posebno mrzim kada se to dogodi momku koji uvek daje sve od sebe za tim", razočaran je Bertans zbog povrede kapitena svog tima.
Jedan od ljubimaca navijača Partizana zatim se osvrnuo i na ambicije svog tima u borbi za pehare. "Molim sve da zaborave na priče kako nećemo biti šampioni ove godine. Mi smo borci, ništa nećemo dati za džabe", jasan je Bertans. Momak kome na šuterskoj ruci fali dobar deo prsta dobro napreduje sa oporavkom, a njegov povratak na parket očekuje se u martu. S druge strane, trener crno-belih, Dule Vujošević pričao je o trenutnoj situaciji u klubu i o mogućnosti angažovanja zamene za kapitena Milosavljevića.
