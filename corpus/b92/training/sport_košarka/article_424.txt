> Izvor: B92
> Datum: utorak 28.01.2014.  
> Rubrika: sport_košarka
> Naslov: Kobi još čeka povratak na teren
> Članak:

Zvezda LA Lejkersa Kobi Brajant je trebalo da se vrati na parket šest nedelja nakon povrede kolena, a to je naredni četvrtak.
Međutim, još uvek je neizvesno kada će ’Crna mamba’ ponovo zaigrati jer mu se koleno još uvek nije oporavilo.
Očekuje se da će Brajant propustiti još barem dve nedelje i da će tek tada otići na novo snimanje kod doktora kako bi utvrdio da li je spreman za povratak.
Lejkersi uz brojne probleme igraju jednu od najlošijih sezona u istoriji kluba. Trenutno su 13. na zapadu sa skorom 16-29.
