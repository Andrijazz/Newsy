> Izvor: B92
> Datum: subota 15.02.2014.  
> Rubrika: sport_košarka
> Naslov: ABA: Radnički u Podgorici
> Članak:

U subotnjem programu 20. kola ABA lige od srpskih timova na teren izlazi samo kragujevački Radnički, koji gostuje u Podgorici ekipi Budućnosti.
Prvi meč dana igraju Olimpija i Solnok od 17h, sva sata kasnije startuje duel Krke i MZT Skoplja, dok utakmica u hali "Morača“ počinje od 21h.
Izabranici Miroslava Nikolića su u negativnoj seriji, vezali su dva poraza i trenutno zauzimaju 11. poziciju na tabeli sa sedam pobeda i čak 12 poraza, dok Budućnost želi da 13. trijumfom u sezoni ostane u borbi za plasman na fajnal-for.
Bez obzira na lošu formu u regionalnoj ligi Radnički je odigrao sjajan meč u Evrokupu i ubedljivo savladao ekipu Himika Južnog, ali je potom usledilo i nekoliko kadrovskih promena. Klub je napustio Di Džej Sili, na njegovo mesto je stigao nekadašnji mladi reprezentativac Dušan Katnić, dok je Marko Marinović odlučio da ostane u klubu do kraja sezone. "Dodatno smo motivisani posle dobrih partija u Kupu Srbije, a posebno nakon velike pobede u Evrokupu. Odlazimo u Podgoricu sa uverenjem da imamo dovoljno kvaliteta da, uz malo sportske sreće, a trudićemo se da je zaslužimo, možemo da nastavimo sa dobrim igrama. Ako ponovimo jaku odbranu iz meča protiv Ukrajinaca, rastu šanse za iznenađenje. S obzirom da je Budućnost favorit, bez ikakve dileme", istakao je Nikola Jevtović, krilni centar Radničkog. ABA liga, 20 kolosubota 17.00 Olimpija - Solnok19.00 Krka - MZT21.00 Budućnost - Radničkinedelja 17.00 Igokea - Zadar17.00 Partizan - Široki19.00 Cedevita - Crvena zvezda Telekomponedeljak 20.45 Mega Vizura - Cibona Tabela 1.Crvena zvezda Telekom 19 16 3 1484:1252 232 35 2.Cedevita 19 14 5 1411:1341 70 33 3.Partizan 19 13 6 1414:1291 123 32 4.Cibona 19 13 6 1471:1386 85 32 5.Budućnost 19 12 7 1391:1324 67 31 6.Igokea 19 11 8 1408:1444 -36 30 7.MZT Skoplje 19 9 10 1421:1421 0 28 8.Krka 19 8 11 1292:1334 -42 27 9.Olimpija 19 7 12 1294:1326 -32 26 10.Mega Vizura 19 7 12 1513:1562 -49 26 11.Radnički 19 7 12 1446:1530 -84 26 12.Solnok 19 6 13 1384:1479 -95 25 13.Široki 19 5 14 1316:1416 -100 24 14.Zadar 19 5 14 1328:1467 -139 24
