> Izvor: B92
> Datum: nedelja 9.02.2014.  
> Rubrika: sport_košarka
> Naslov: Sasari osvojio Kup Italije
> Članak:

Košarkaši Dinamo Sasarija su prvi put u istoriji postali osvajači Kupa Italije pošto su u finalu pobedili branioca trofeja Sijenu rezultatom 80:73.
Jedina prednost koju je na Sijena imala bila je 7:8, a od tada je Sasari lako kontrolisao meč. U nekim trenucima Dinamo je bio čak na plus 18, ali je mnogo poznatiji tim uspevao da se vrati na jednocifrenu razliku.
Najbolji u redovima novog osvajača Kupa bio je Kejleb Grin sa 18 poena i sedam skokova, dok je Trevis Diner dodao poen manje uz isti bro skokova. Kod tima iz MOntepaskija, Erik Grin je postigao 22 poena i imao pet skokova, Benjamin Ortner je dodao 17 poena i čak 13 skoova, dok je Džoš Karter meč završio sa 16 poena i pet skokova. Na putu do finala i osvajač Kupa je pobedio ekipe Milana i Ređo Emilije.
