> Izvor: B92
> Datum: ponedeljak 27.01.2014.  
> Rubrika: sport_košarka
> Naslov: Žreb od 13h, ko će na koga u KRK?
> Članak:

Žreb parova završnog turnira za košarkaški Kup Radivoja Koraća biće održan u 13 sati u beogradskom hotelu Metropol.
Učesnici završnog turnira nacionalnog Kupa su branilac trofeja Crvena zvezda, Partizan, Radnički Kragujevac, Mega Vizura, Borac Čačak, FMP, Crnokosa Kosjerić i OKK Beograd.
Žreb će biti poludirigovan, što znači da u četvrtfinalu neće moći da se sastanu klubovi koji igraju u regionalnoj Jadranskoj ligi.
Završni turnir Kupa Koraća biće održan od 6. do 9. februara u beogradskoj dvorani Pionir.
