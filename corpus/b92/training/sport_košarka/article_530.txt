> Izvor: B92
> Datum: ponedeljak 3.02.2014.  
> Rubrika: sport_košarka
> Naslov: Partizan bez Bezbradice u Zagrebu
> Članak:

Pehovima košarkaša Partizana nema kraja. Već oslabljeni crno-beli igraće u Zagrebu protiv Cibone i bez Nemanje Bezbradice, koji se povredio na treningu.
Povreda mladog košarkaša crno-belih nije teže prirode, saopšteno je na sajtu Partizana, ali on sigurno neće moći da igra u utorak u Zagrebu duel 19. kola ABA lige.
Bezbradica se naime lakše povredio i ostao je u Beogradu na terapijama i kućnom lečenju.
Zbog povrede kolena, Partizan je ove sezone već ostao bez kapitena Dragana Milosavljevića i Lea Vestermana, a istu povredu od prošle sezone ima Davis Bertans koji bi trebalo da se vrati u martu. Van stroja je i Milenko Tepić zbog povrede zadnje lože. Bezbradica je u poslednjih nekoliko utakmica dobio nešto veću minutažu, a ove sezone prosečno igra 5,9 minuta u ABA ligi.
