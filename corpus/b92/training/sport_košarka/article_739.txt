> Izvor: B92
> Datum: sreda 19.02.2014.  
> Rubrika: sport_košarka
> Naslov: EK: Zvezda u boljem delu kostura?
> Članak:

Košarkaši Crvene zvezde i Radničkog poraženi su u mečevima poslednjeg šestog kola druge faze Evrokupa, pa će Srbija u osmini finala imati jednog predstavnika.
Zvezda je u duelu koji ste mogli da pratite na TVB92 izgubila u Pioniru od Nižnog sa 78:74, ali će i pored toga u nokaut fazu.
Ekipa Radničkog neće među 16 najboljih. Kragujevčani su imali šansu Berlinu protiv Albe, ali su na kraju izgubili sa 92:83, pa su završili na trećem mestu u N grupi.
Zvezda će u osmini finala igrati protiv Lijetuvos Ritasa koji je trijumfom protiv Cedevite zauzeo prvu poziciju u grupi P. Dueli osmine finala igraju se od 4. do 12. marta, a crveno-beli će u prvoj utakmici dočekati u Pioniru ekipu koju su ove sezone dva puta pobedili u Evroligi. Trener crveno-belih Dejan Radonjić rekao je nakon poraza od Nižnog da će mečevi protiv Ritasa biti neizvesni. Zanimljivo je da će pobednik dvomeča Crvena zvezda - Lijetuvos u četvrtfinalu Evrokupa igrati sa pobednikom duela Nanter - Budiveljnik. Francuski i ukrajinski tim takođe su igrali u istoj grupi u prvoj fazi Evrolige i završili su ispod Partizana. Nanter je bio prvi u I grupi nakon pobede nad Karšijakom, dok je Budiveljnik završio kao drugoplasirani u grupi M. U istoj polovini kostura su i parovi Uniks - Nimburk, odnosno Ankara - Himik. Jedini tim koji je drugu fazu Evrokupa završio sa maksimalnih šest pobeda je Himki koji će u osmini finala na Valensiju i to će biti derbi u prvom kolu nokaut faze. Nižnij će na Bešiktaš koji je u dramatičnoj završnici slavio u Saragosi sa 79:77. Alba koja je pobedila Radnički i završila sa 5-1 igraće protiv Sasarija, dok će prvoplasirani Hapoel iz M grupe protiv Ulma koji je bio drugi u I grupi. Parovi osmine finala: Nanter - Budiveljnik Lijetuvos Ritas - Crvena zvezda Ankara - Himik Uniks - Nimburk Himki - Valensija Alba - Sasari Nižnij - Bešiktaš Hapoel - Ulm Grupa I Ulm - Kantu 77:85 Nanter - Karšijaka 76:57 Tabela: Nanter 4-2, Ulm 3-3, Kantu 3-3, Karšijaka 2-4 Grupa J Gravelin - Ankara 86:72 Sasari - Bamberg 102:84 Tabela: Ankara 4-2, Sasari 3-3, Bamberg 3-3, Gravlen 2-4 Grupa K Makabi Haifa - Himki 66:86 Sijena - Nimburk 86:84 Tabela: Himki 6-0, Nimburk 2-4, Makabi 2-4, Sijena 2-4 Grupa L Panionios - Bilbao 84:88 Crvena zvezda Telekom - Nižnji Novgorod 74:78 Tabela: Nižnij Novgorod 5-1, Crvena zvezda 4-2, Bilbao 3-3, Panionios 0-6 Grupa M Banvit - Hapoel Migdal 93:79 Olimpija - Budiveljnik 83:87 Tabela: Hapoel 4-2, Budiveljnik 4-2, Banvit 3-3, Olimpija 1-5 Grupa N Himik - Strazbur 74:63 Alba - Radnički 92:83 Tabela: Alba 5-1, Himik 3-3, Radnički 2-4, Strazbur 2-4 Grupa O Zjelona Gora - Ostende 80:84 Valenijsa - Uniks 73:76 Tabela: Uniks 5-1, Valensija 3-3, Ostende 3-3, Zjelona Gora 1-5 Grupa P Lijetuvos - Cedevita 75:74 Saragosa - Bešiktaš 77:79 Tabela: Lijetuvos Ritas 4-2, Bešiktaš 4-2, Cedevita 2-4, Saragosa 2-4
