> Izvor: B92
> Datum: petak 3.01.2014.  
> Rubrika: sport_košarka
> Naslov: Duško Ivanović preuzima BiH?
> Članak:

Duško Ivanović mogao bi da postane selektor košarkaške reprezentacije Bosne i Hercegovine, prenose mediji u bh.
Lokalni mediji nisu dobili potvrdu od Košarkaškog saveza BiH, ali ni demant, pa se sve više spekuliše o dolasku Ivanovića u Sarajevo.
Mnogi njegov dolazak vide u odličnoj vezi sa najboljim igračem BiH Mirzom Teletovićem, koga je Ivanović nekoliko godina trenirao u Vitoriji.
Crnogorski stručnjak je tokom karijere vodio Sisli i Olimpik u Švajcarskoj, Split, Limogš, Đironu, Tau Keramiku (danas Laboral Kuča), Barselonu, Lijetuvos Ritasa, a imao i selektorskog iskustva jer je vodio selekciju Švajcarske. Osvojio je dve titule šampiona Španije i četiri Kupa kralja, a bio je aktivan u kampanji tokom referenduma za nezavisnost Crne Gore. BiH je prethodnih godina vodio Aleksandar Petrović, ali je napustio klupu posle neuspeha na Evrobasketu u Sloveniji.
