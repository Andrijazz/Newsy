> Izvor: B92
> Datum: nedelja 9.02.2014.  
> Rubrika: sport_košarka
> Naslov: Kup Koraća: Zvezda ili Mega?
> Članak:

Košarkaši Crvene zvezde Telekom i Mega Vizure igraće u nedelju uveče (20:30) u finalu Kupa Radivoja Koraća.
Crveno-beli su na putu ka odbrani trofeja bili bolji od Borca i Radničkog, dok je Vizura nadigrala Crnokosu i FMP.
Ove sezone timovi su imali jedan međusobni duel, a Zvezda je slavila u Pioniru 86:78.
Igrači Crvene zvezde DeMarkus Nelson i Marko Simonović su nakon teške pobede nad Radničkim istakli da tim igra veoma dobro. Trener Mega Vizure Dejan Milojević nada se iznenađenju,istakavši da u finalima ne pobeđuju uvek favoriti. I dalje ima karata u slobodnoj prodaji: tribine - 500 dinara, parter - 700 dinara, plava i bela loža - 1000 dinara, VIP - 1500 dinara.
