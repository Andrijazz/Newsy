> Izvor: B92
> Datum: ponedeljak 3.02.2014.  
> Rubrika: sport_košarka
> Naslov: SP: Srbija čeka rivale u Barseloni
> Članak:

Košarkaška reprezentacija Srbije saznaće u ponedeljak uveče rivale na Svetskom prvenstvu u Španiji.
Šampionat sveta održaće se krajem avgusta i početkom septembra ove godine.
Žreb je zakazan u 19 sati u Barseloni, a reprezentacija Srbije svrstana je u četvrti šešir sa selekcijama Hrvatske, Slovenije i Ukrajine, što znači da sa tim ekipama ne može biti u istoj grupi.
Međunarodna košarkaška federacija saopštila je da je raspored takmičenja napravljen prema rang listi, kao i teritoriji, da se ne bi dogodilo da zemlje iz istog regiona igraju zajedno. Domaćin Španija biće u A grupi, SAD u C grupi, a Finska neće biti u grupi sa Španijom i Litvanijom, kao ni Australija sa Novim Zelandom. Sastavi šešira: 1: Argentina, Litvanija, Španija, SAD. 2: Angola, Egipat, Senegal, Finska. 3: Iran, Južna Koreja, Filipini, Novi Zeland. 4: Hrvatska, Srbija, Slovenija, Ukrajina. 5: Brazil, Dominikanska Republika, Meksiko, Portoriko. 6: Australija, Franuska, Grčka, Turska. Prvenstvo sveta za košarkaše biće održano u Španiji od 30. avgusta do 14. septembra.
