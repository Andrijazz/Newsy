> Izvor: B92
> Datum: subota 18.01.2014.  
> Rubrika: sport_košarka
> Naslov: KLS: Borac prati Crnokosu
> Članak:

U nastavku 16. kola Košarkaške lige Srbije čačanski Borac savladao je Slobodu (82:64) na gostovanju i ostao u trci za prvu poziciju sa Crnokosom.
Poslednjeplasirana Vojvodina najavljuje izlazak iz krize trijumfom nad Konstantinom, dok je Tamiš zabeležio tešku pobedu u Smederevu.
Duel ekipa iz donjeg doma tabele Napredak je na svom parketu pobedio Meridijanu, a Sloga je posle produžetka bila bolja od Metalca.
Prethodno, ekipa Crnokose je savladala FMP na gostovanju i ostala na prvoj poziciji. Ekipa Borca je dominirala tokom celog meča protiv Slobode, a sjajnu partiju pružio je Nikola Pešaković sa 21 poenom. Na drugoj strani najaktivniji bio je Bogdan Obrenović, ubacio je 24 poena, a učinku je dodao i osam skokova. Vojvodina je napravila pravi potez dovođenjem Marka Popovića, koji je Konstantinu ubacio 27 poena i bio najzaslužniji za pobedu, zbog čega nije vredela odlična partija Stefana Stojačica (21p, 9sk). Pobednik duela Sloge i Metalca odlučen je posle produžetaka, domaćin je slavio, a najveće zasluge idu Nikoli Otoviću, koji je za 35 minuta na parketu postigao 36 poena. U taboru Metalca dvocifreni učinak zabeležili su Kruščić (18p), Kljajević (17p), Aleksić (16p) i Čakarević (14p). Do osmog trijumfa u ligi Tamiš je stigao u Smederevu, a odličnu partiju pružio je Davor Perak sa 16 poena, dok je na drugoj strani Nemanja Karalić ubacio 17. Napredak je do pobede nad Meridijanom vodio Vulić sa 23 poena, a najraspoloženiji na drugoj strani bio je Ljubičić, ubacio je 18. Rezultati 16. kola KLS PetakFMP - Crnokosa 79:85 Subota Sloboda - Borac 64:82 Vojvodina - Konstantin 71:67 Sloga - Metalac 89:85 Smederevo - Tamiš 64:66 Napredak - Meridijana 69:62 Nedelja18.00 OKK Beograd - Vršac Tabela 1. Crnokosa 12 / 4 28 2. Borac Mozzart Sport 12 / 4 28 3. FMP 11 / 5 27 4. Konstantin 9 / 7 24 5. Smederevo 1953 8 / 8 24 6. Tamiš 8 / 8 24 7. Vršac 8 / 7 23 8. Metalac Koteks 8 / 8 23 9. OKK Beograd 8 / 7 23 10. Napredak Rubin 7 / 9 21 11. Sloga 6 / 10 20 12. Meridiana 5 / 11 20 13. Vojvodina Srbijagas 5 / 11 19 14. Sloboda 4 / 12 20
