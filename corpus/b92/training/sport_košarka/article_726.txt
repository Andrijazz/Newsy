> Izvor: B92
> Datum: utorak 18.02.2014.  
> Rubrika: sport_košarka
> Naslov: Ko čeka Zvezdu u nastavku Evrokupa?
> Članak:

Košarkaši Crvene zvezde obezbedili su prolaz u osminu finala Evrokupa, pitanje je samo sa kog mesta, a navijači već prave kalkulacije za nastavak takmičenja.
Crveno-beli u sredu od 19.15 igra sa Nižnim Novgorodom u Pioniru, uz direktni prenos na TV B92, a pobednik tog meča biće prvi u grupi L.
Situacija u grupi P, sa kojom se Zvezda ukršta, krajnje je komplikovana, ali možemo da pretpostavimo ishod i da vidimo ko bi čekao crveno-bele. Pod uslovom da pobedi Cedevitu, Lijetuvos Ritas sigurno bi bio prvi i čekao bi Zvezdu ako crveno-beli izgube. Ako tim Dejana Radonjića bude prvi, najverovatniji rivali biće Saragosa ili Bešiktaš. Turski tim gostuje u Španiji i ići će dalje u slučaju da pobedi ili izgubi sa šest i manje poena razlike. Postoji i opcija da Cedevita iznenadi u Vilnijusu, što bi do bezizlaza zakomplikovalo situaciju u grupi i onda bi o krajnjem plasmanu odlučivala koš-razlika. Grupa P: sreda: 18.00 Lijetuvos Ritas - Cedevita 21.00 Saragosa - Bešiktaš Tabela: 1. Lijetuvos Ritas 3-2 2. Bešiktaš 3-2 3. Cedevita 2-3 4. Saragosa 2-3 Ukoliko Zvezda bude prva, a zatim se plasira i u četvrtfinale, tu bi se sastala sa pobednikom dvomeča između Hapoela iz Jerusalima i drugoplasirane ekipe iz I grupe. I u toj grupi situacija je zamršena i pred poslednje kolo sva četiri tima imaju šanse za prolaz dalje. Grupa I: sreda: 19.30 Ulm - Kantu 20.45 Nanter - Karšijaka Tabela: 1. Nanter 3-2 2. Ulm 3-2 3. Kantu 2-3 4. Karšijaka 2-3 Ako Zvezda bude druga i prođe u četvrtfinale, tu bi se sastala sa boljim iz dvomeča prvoplasiranog iz I grupe i drugoplasiranim iz M grupe (Budiveljnik ili Banvit). Grupa M: sreda: 18.00 Banvit - Hapoel Jerusalim 20.30 Olimpija - Budiveljnik Tabela: 1. Hapoel 3-2 (sigurno prvi) 2. Budiveljnik 3-2 3. Banvit 2-3 (ima bolji međusobni skor od Budiveljnika) 4. Olimpija 1-4 Ukoliko Zvezda bude prva, sve revanš mečeve do kraja takmičenja igraće kod kuće. Ako budu drugi, crveno-beli će do kraja takmičenja svaku prvu utakmicu igrati na svom terenu.
