> Izvor: B92
> Datum: subota 18.01.2014.  
> Rubrika: sport_košarka
> Naslov: Željko: Pravili smo mnogo grešaka
> Članak:

Trener Fenerbahčea Željko Obradović bio je veoma nezadovoljan igrom svoje ekipe nakon poraza u 3. kolu Evrolige.
Fener je izgubio u Malagi od Unikahe sa 89:75 pa sada ima 0-3 na startu Top16 faze u Evroligi.
“Očekivao sam tešku utakmicu. Bilo je mnogo agresivnosti, ali smo izgubili poslednju četvrtinu i to je bilo odlučujuće."
"Nismo dobro napadali, a ni odbrana nam nije bila dobra. Te stvari su izuzetno važne za konačan rezultat. Čestitam Unikahi na pobedi. Moramo da učimo iz naših grešaka kojih ima mnogo", rekao je Obradović nakon poraza u Malagi. U narednom kolu Fener dočekuje Obradovićev bivši tim Panatinaikos i taj duel turski tim će morati da dobije ukoliko želi da se uključi u trku za prolaz u narednu fazu.
