> Izvor: B92
> Datum: sreda 29.01.2014.  
> Rubrika: sport_košarka
> Naslov: Zvezda blizu 1/8, Radnički u igri
> Članak:

Košarkaši Crvene zvezde i Radničkog ostvarili su pobede u mečevima 4. kola druge faze Evrokupa.
U duelu koji ste mogli da pratite na TVB92, Zvezda je slavila u Atini protiv Panioniosa sa 78:66 i sada u grupi L ima skor 3-1.
Sa druge strane, Radnički je na svom parketu pobedio francuski Strazbur rezultatom 92:82, zabeležio je prvu pobedu i ostao u igri za prolaz u osminu finala.
Posle četvrtog kola neporažene su samo ekipe Himkija i Albe, ali Nemci su odigrali samo tri meča jer je njihov duel protiv Himika otkazan zbog snega. Himki je u 4. kolu bio ubedljiv protiv Nimburka kod kuće sa 106:85, a prvenac u drugoj fazi Evrokupa ostvarila je i Sijena koja je lako savladala Makabi Haifu sa 92:73. Ukoliko se Zvezda izbori za jedno od prva dva mesta u L grupi ukrstiće sa grupom P gde je prvi poraz pretrpeo Bešiktaš i to kod kuće od Cedevite sa 58:55. Hrvatski tim, koji sada ima polovičan učinak u grupi kao i Lijetuvos Ritas, predvodili su Alan i Babić sa po 9 poena, dok su Nurkić, Delaš i Zubčić ubacili po 8. Kod domaćina, Lofton je ubacio 11, a Broekof 10 poena. Kako izgledaju kalkulacije u Zvezdinoj grupi pročitajte u posebnoj vesti. Evrokup, četvrto kolo: Grupa I Ulm - Nanter 86:72 Pinar Karšijaka - Kantu 93:80 Tabela: Nanter 3/1, Ulm 3/1, Kantu 1/3, Pinar Karšijaka 1/3. Grupa J Gravlen - Dinamo 94:95 Brose Baskets - Ajkon TED Ankara 84:94 Tabela: Ajkon TED Ankara 3/1, Brose Baskets 2/2, Dinamo Sasari 2/2, Gravlen 1/3. Grupa K Himki - Nimburk 106:85 Montepaski - Makabi Haifa 92:73 Tabela: Himki 4/0, Makabi 2/2, Nimburk 1/3, Montepaski 1/3. Grupa L Nižnji Novgorod - Bilbao 81:65 Panionios - Crvena zvezda 66:78 Tabela: Nižnji Novgorod 3/1, Crvena zvezda 3/1, Bilbao 2/2, Panionios 0/4 Grupa M Budiveljnik - Hapoel Jerosalim 96:93 Banvit - Olimpija 81:65 Tabela: Hapoel 3/1, Budiveljnik 2/2, Olimpija 2/2, Banvit 2/2. Grupa N Himik - Alba (odloženo zbog snega) Radnički - Strazbur 92:82 Tabela: Alba 3/0, Strazbur 2/2, Himik 2/1, Radnički 1/3. Grupa O Uniks - Ostende 69:63 Zijelona Gora - Valensija 82:77 Tabela: Uniks 3/1, Valensija 2/2, Ostende 2/2, Zijelona Gora 1/3. Grupa P Lijetuvos Ritas - Saragosa 87:75 Bešiktaš - Cedevita 55:58 Tabela: Bešiktaš 3/1, Lijetuvos Ritas 2/2, Cedevita 2/2, Saragosa 1/3.
