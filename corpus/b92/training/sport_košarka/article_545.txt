> Izvor: B92
> Datum: utorak 4.02.2014.  
> Rubrika: sport_košarka
> Naslov: Bogdanović protiv Šarića (19.00)
> Članak:

Košarkaši Partizana NIS gostuju u utorak (19h) Ciboni u Zagrebu, u poslednjem meču 19. kola ABA lige.
Crno-beli tim će u prestonici Hrvatske biti dodatno desetkovan jer zbog nove povrede neće igrati ni Nemanja Bezbradica.
Partizan je trenutno treći na tabeli sa skorom 13-5, dok je Cibona peta sa pobedom manje. U prvom duelu jesenas crno-beli su nadigrali "vukove" 80:71.
U prethodnom kolu izabranici trenera Vujoševića su izgubili meč na domaćem terenu od ekipe MZT Skoplje rezultatom 66:73, a hrvatski tim je ubedljivo pobedio Cedevitu na gostujućem terenu rezultatom 85:67. Najveća opasnost po tim Partizana biće svakako talentovani krilni igrač Dario Šarić. Iako mu je tek 19 godina trenutno je najkorisniji igrač ABA lige sa prosečnim indeksom korisnosti 20,5. On je četvrti strelac lige sa 15,5 poena po utakmici, drugi skakač sa 8,4 uhvaćene lopte po meču i drugi kradljivac lopti sa 1,6. Šarić je igrač kojem se predviđa najbolji plasman na NBA draftu od svihEvropljana ove godine. Američki stručnjaci očekuju da bude izabran za 12. pozicije na kojoj su Minesota Timbervulvsi. "Cibona je ekipa koja igra sa puno energije, veoma brzo, agresivno, a ton takvoj igri pre svega daje njihov osnovni plejmejker Blasingejm, i naravno Šarić sa pozicije četiri, koji u stvari u samom konceptu njihove igre se ponaša kao drugi plejmejker. Biće izuzetno značajno da zaustavimo njihove kontranapade i igru u tranzitu, i da uspostavimo dominaciju u skoku", rekao je pre ovaj meč trener Partizana Duško Vujošević. ABA liga, 19. kolo: Crvena zvezda - Budućnost 74:64 MZT - Mega Vizura 80:72 Radnički - Solnok 82:91 Široki - Cedevita 68:73 Zadar - Krka 55:57 Olimpija - Igokea 62:66 Utorak: 19:00 Cibona - Partizan NIS Tabela: 1. Crvena zvezda 16-3 2. Cedevita 14-5 3. Partizan 13-5 4. Cibona 12-6 5. Budućnost 12-7 6. Igokea 11-8 7. MZT 9-10 8. Krka 8-11 9. Mega Vizura 7-12 10. Radnički 7-12 11. Olimpija 7-12 12. Solnok 6-13 13. Široki 5-14 14. Zadar 5-14
