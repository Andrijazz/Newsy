> Izvor: B92
> Datum: petak 3.01.2014.  
> Rubrika: sport_košarka
> Naslov: EL: Pešićev Bajern razbio Žalgiris
> Članak:

Košarkaši Bajerna iz Minhena pobedili su Žalgiris u Kaunasu 84:66 u prvom kolu F grupe Top 16 faze Evrolige.
Ekipa Svetislava Pešića već na poluvremenu vodila je sa 12 poena razlike i nijednog trenutka nije dozvolila domaćima da meč učine iole neizvesnim.
Boris Savović je za pobednički tim ubacio 4 poena (2-9 iz igre za 13 min), uz 4 skoka i jednu izgubljenu loptu.
Bajern je trojkama razbio Žalgiris, Šafarcik je ubacio četiri u nizu u završnici prvog poluvremena, a ukupno je tim iz Minhena šutirao trojke 10-21. Najbolji na meču bio je Malkolm Dilejni sa 14 poena (4-12 iz igre), 3 skoka i 6 asistencija, Hajko Šafarcik upisao je 12 poena, 6 skokova i 5 asistencija, Brus Tejlor takođe je ubacio 12 poena, a 10 je dodao Robin Bencing. Za Žalgiris je Džastin Dentmon postigao 12 poena (3-3 za dva, 1-8 za tri), a Klimavičijus i Milaknis po 9. U sledećem kolu Bajern na svom terenu dočekuje Partizan NIS, dok Žalgiris gostuje CSKA u Moskvi. F grupa, prvo kolo: Lokomotiva Kubanj - CSKA 77:84 Žalgiris - Bajern 66:84 četvrtak: Partizan NIS - Real Madrid 64:80 Galatasaraj - Makabi 90:84
