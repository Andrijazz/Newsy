> Izvor: B92
> Datum: četvrtak 30.01.2014.  
> Rubrika: sport_košarka
> Naslov: Tepić spreman do Kupa
> Članak:

Bek Partizana NIS Milenko Tepić bolje je nego što se u prvi mah mislilo i trebalo bi u narednih sedam dana da se vrati na parket.
“Najvažnije je da nema rupture posle svih pregleda, već se radi samo o istegnuću zadnje lože. To je mnogo bolje nego što smo pomislili u prvom trenutku. Dobro, nije idealno, ali je sjajno uzevši u obzir šta nas je sve snašlo ove sezone. Nadam se da će se oporaviti u narednih sedam dana”, rekao je trener Partizana Duško Vujošević za “Sport”.
Tepić će propustiti utakmice sa Lokomotivom Kubanj u Evroligi i duel sa Cibonom u ABA ligi, a trebalo bi da bude spreman za Kup Radivoja Koraća (6-9. februara). "Igraće", kratko je rekao Vujošević.
