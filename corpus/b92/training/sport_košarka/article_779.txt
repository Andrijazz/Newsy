> Izvor: B92
> Datum: petak 21.02.2014.  
> Rubrika: sport_košarka
> Naslov: NIJT: Pobede 'večitih' i Mege
> Članak:

Košarkaši Crvene zvezde, Partizana, Mega Vizure i Zemuna zabeležili su pobede u okviru drugog kola kvalifikacionog turnira za završni turnir juniorske Evrolige.
’Crveno-beli’ jedini posle dva kola imaju maksimalan skor pošto su posle trijumfa nad Zemunom sa 85:52 pobedili i INSEP iz Pariza sa 77:54 u grupi A. Tako su ujedno obezbedili mesto u polufinalu, dok je u drugom meču iste grupe Zemun pobedio Budućnost sa 80:67.
U okviru grupe B, Partizan i Mega Vizura su stigli do prvih trijumfa.  su bili bolji od Kanarijasa sa 69:59, dok je Mega sa 85:77 pobedila Cedevitu. Najbolji u redovima Crvene zvezde u drugom trijumfu na turniru bio je Vojislav Sojanović sa 12 poena i pet skokova, dok su po devet poena dodali Aleksandar Aranitović, Jovan Anđelković i Danilo Ostojić. Na drugoj strani, Sitil Elijeze Vanero je postigao 12 poena. U poslednjem kolu, u subotu od 10 časova u hali Basket City protivnik košarkaša Zvezde biće Budućnost, dok se od 10.45 u hali Basket lend sastaju INSEP i Zemun. Partizan je do prvog trijumfa u grupi B predvodio Vanja Marinković sa 21 poenom i pet skokova, dok je Miloš Glišić dodao 17 poena. Kod Kanarijasa, Norbert Janiček je postigao 20 poena i šest skokova, a po poen i skok manje imao je Kris Tang. Mega je u svojim redovima imala četvoricu igrača sa dvocifrenim učinkom u trijumfu nad Cedevitom. Vuk Karadžić postigao je 18 poena, jedan više od Nikole Pavlovića, koji je imao i devet skokova, odnosno dva od Radovana Đokovića, koji je dodao i šest skokova. U redovima Cedevite, Ante Žižić je postigao 14 poena i imao šest skokova, dok je Emir Šabić dodao 12 poena. U poslednjem kolu od 13 časova u hali Basket Lend sastaju se Partizan i Mega Vizura i taj meč će odlučiti koji će klub ići u polufinale. U hali Basket City od 12.15 igraju Kanarijas i Cedevita. Polufinalni mečevi na programu su od 19 i 20.30 u hali Basket city, dok su finale i ostali mečevi za plasman u nedelju.
