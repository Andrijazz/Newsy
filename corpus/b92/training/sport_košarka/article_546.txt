> Izvor: B92
> Datum: utorak 4.02.2014.  
> Rubrika: sport_košarka
> Naslov: Orenga: Naša grupa kao svaka druga
> Članak:

Selektor nacionalne košarkaške selekcije Španije Huan Antonio Orenga ne misli da je njegov tim upao u “grupu smrti” za predstojeći Mundobasket.
“Crvena furija” će kao domaćin igrati u grupi A sa Iranom, Egiptom, Brazilom, Srbijom i aktuelnim evropskim šampionom, selekcijom Francuske.
“Naša grupa je teška kao i svaka druga, možda naša nosi više prestiža od ostalih. Znamo da je turnir dug i da moramo da se borimo da stignemo do finala”, naveo je selektor Orenga.
Nešto drugačije mišljenje ima Huan Karlos Navaro, koji će se verovatno na Svetskom prvenstvu u domovini i oprostiti od dresa sa nacionalnim grbom. "Moramo da imamo dobar start, mislim da je naša grupa najkomplikovanija od sve četiri, ali smatram da imamo snage da se izborimo i da se suprostavimo svima. Borićemo se da stignemo do finala, videćemo, ali s obzirom na sve što se dogodilo prošlog leta moramo da se revanširamo Francuskoj", naveo je Navaro. Španija će se na startu takmičenja 30. avgusta sastati sa Iranom, potom sa Egiptom, Brazilom, Francuskom i za kraj 4. septembra sa Srbijom. Sa druge strane, potpredsednik Košarkaškog saveza Srbije Dejan Bodiroga kaže da je put našeg tima na Svetskom prvenstvu težak, ali da to ne mora mnogo da znači.
