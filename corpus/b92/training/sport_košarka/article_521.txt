> Izvor: B92
> Datum: ponedeljak 3.02.2014.  
> Rubrika: sport_košarka
> Naslov: Lagana 'spika' Nedovića i Dženkinsa
> Članak:

Nekadašnji igrač Crvene zvezde Nemanja Nedović i trenutno jedan od najboljih igrača 'crveno-belih'' Čarls Dženkins proćaskali su malo na tviteru.
Simpatični Amerikanac od prvog dana u Srbiji ističe da je prezadovoljan životom i atmosferom u Beogradu, a sve aktivnije uči srpski jezik kako bi komunicirao sa navijačima.
Srbin je prokomentarisao pobedu Juventusa nad Interom, na šta se nadovezao popularni Đenka pitanjem –
Gde si majstore? Ubrzo je usledio odgovor "Da li si dobro brate"?
Priča se nastavila na srpskom neko vreme, ali je razmena iskustava o životu na suprotnim kontinentima završena na engleskom. Dženkins: Priča malo srpski... Kako si? Nedović: Niko ti ne pomaže? To je impresivno. Svaka čast. Dženkins: Ha, ha.. Upravo sam diplomirao na gugl prevodiocu. Kako se 'zaliv' odnosi prema tebi? Nedović: Odlično mi je u Ouklendu, posebno mi se sviđa vreme. Ali, nedostaje mi Beograd. Kako je tebi, čujem da si oduševljen? Dženkins: Svakako, zaliv je neverovatan. Beograd je divan, podrške od navijača ima na tone. Nedović: Vidim da vam odlično ide, samo tako nastavite. Pozdravi mi ekipu i srećno. Dženkins: Daćemo sve od sebe, puno sreće i tebi.
