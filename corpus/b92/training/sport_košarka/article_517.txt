> Izvor: B92
> Datum: ponedeljak 3.02.2014.  
> Rubrika: sport_košarka
> Naslov: SP: Srbija sa Španijom i Francuskom
> Članak:

Košarkaška reprezentacija Srbije na Svetskom kupu u Španiji igraće u A grupi sa domaćinom Španijom, Egiptom, Iranom, Brazilom i Francuskom.
Naši momci će igrati u Granadi, u pokrajini Andaluzija.
U grupi B, sa kojom će se 'orlovi' ukrstiti u drugoj fazi, nalaze se Argentina, Senegal, Filipini, Hrvatska. Grčka i Portoriko.
Branilac titule SAD predvodi C grupu, u kojoj će još igrati Finska, Novi Zeland, Ukrajina, Dominikanska Republika i Turska. Konačno, u D grupi su Litvanija, Angola, Južna Koreja, Slovenija, Meksiko i Australija. Po četiri najbolje ekipe prolaze dalje u osminu finala, od koje počinje nokaut faza. Uz SAD, Španija je najveći favorit za titulu, a činjenica da se igra na domaćem terenu verovatno će učiniti da  moglo bi da bude odsustvo Tonija Parkera iz reprezentacije Francuske, koji je posle zlatne medalje na Evrobasketu najavio da bi mogao da propusti Svetski kup. Brazil može da bude jako neugodan, ali opet u zavisnosti od toga ko se pojavi u Španiji. Vođa tima biće plejmejker Marselinjo Uertas, tu je još igrača koji sa uspehom igraju u Evropi poput Batiste, Hetšajmera i Neta, a videćemo hoće li Brazilci ubediti Nene Ilarija, Tijaga Splitera i Andersona Varežaa da nastupe u Španiji. Hamed Hadadi, koji igra epizodnu ulogu u NBA ligi, prva je zvezda reprezentacije Irana, a u Egiptu su igrači koji igraju na domaćoj sceni, uz eventualno nekog naturalizovanog Amerikanca. Žreb za Svetski kup, grupe: Grupa A: Španija, Egipat, Iran, Srbija, Brazil, Francuska. Grupa B: Argentina, Senegal, Filipini, Hrvatska, Portoriko, Grčka Grupa C: SAD, Finska, Novi Zeland, Ukrajina, Dominikanska Republika, Turska Grupa D: Litvanija, Angola, Južna Koreja, Slovenija, Meksiko, Australija Prvenstvo sveta za košarkaše biće održano u Španiji od 30. avgusta do 14. septembra.
