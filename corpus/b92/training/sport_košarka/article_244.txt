> Izvor: B92
> Datum: subota 18.01.2014.  
> Rubrika: sport_košarka
> Naslov: Poraz Mega Vizure u Novom Mestu
> Članak:

Košarakši Mega Vizure poraženi su na gostovanju Krki 80:65 (19:12, 23:20, 11:13, 27:20) u meču 17. kola regionalne ABA lige.
Srpskoj ekipi ovo je 11. poraz u sezoni, a peti uzastopni, dok je ekipa iz Novog Mesta upisala sedmi trijumf.
Krka je vodila tokom celog meča i potpunosti imala kontrolu nad igrom. Najefikasniji u pobedničkoj ekipi bio je Murić sa 23 poena, dok je Klobučar dodao 21.
U poslednjoj deonici Mega Vizura je igrala loše u napadu, Krka je to iskoristila i postepeno uvećevala prednost. Samo dvojica raspoloženoh igrača nisu bila dovoljna da se ozbiljnije zapreti domaćim košarkašima. Kod Mege 18 poena upisao je Jokić, Micić je meč završio sa 15 poena, a Milovanović je zabeležio 11. Tok meča: Krka je bolje otvorila meč i povela sa 10:3, da bi vrlo brzo stekla dvocifrenu prednost, zahvaljujući Muriću i Hukiću koji su zajedno postigli 12 od 15 poena za svoju ekipu. Jokić, Radović i Micić bili su precizni kod gostiju, a prva četvrtiina završena je rezultatom 19:12 za Krku. Jedan od ključnih razloga za prednost slovenačke ekipe su postignute tri trojke, dok su na drugoj strani izabranici Dejana Milojevića ubacili samo jednu. Prva četvrtina završena je rezultatom 19:12 za Krku. Tokom druge četvrtine Krka je kontrolisala rezultat, igrala raznovrsnije, a u jednom momentu izabranici Aleksandra Džikića imali su i 12 bodova prednosti. Posle prvih 20 minuta Krka vodi 42:32. Kod Mege jedini "dvocifreni" je Jokić sa 11 poena, a na drugoj strani najbolji je Murić sa 15. Slična situacija i u drugom poluvremenu. Mega je slabo igrala pod košem, a prednost Krke je varirala između sedam i devet poena.
