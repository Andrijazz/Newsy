> Izvor: B92
> Datum: ponedeljak 27.01.2014.  
> Rubrika: sport_košarka
> Naslov: Oldenburg pobedio, Aleksandrov 10p
> Članak:

Pobedom nad Ulmom rezultatom 76:62 Oldenburg je ostao u vrhu Bundeslige, a Nemanja Aleksandrov postigao je deset poena za 19 minuta na terenu.
Oldenburg trenutno zauzima četvrtu poziciju na tabeli sa 13 pobeda i pet poraza, a mesta ispred zauzimaju Bajern, Bamberg i Alba.
Aleksandrov je šutirao bez greške za tri poena (2-2), a dok je bio na parketu njegov tim je stigao i do 14 poena prednosti.
Ulmu je ovo bila osma izgubljena utakmica, pa je sedmi na tabeli. Najefikasniji u pobedničkom timu bio je Džulijus Dženkins sa 19 poena. U timu Ulma Met Hauard je postigao 17, a Per Ginter 16 koševa. Posle tri vezana trijumfa igrači Oldenburga u narednom kolu igraće protiv lidera na tabeli Bajerna. Taj duel na programu je u nedelju, 2. februara. Isti timovi sastali su se pre tri nedelje i tada je ekipa Nemanje Aleksandrova bila ubedljiva, slavivši sa 87:72.
