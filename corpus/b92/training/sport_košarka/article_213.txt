> Izvor: B92
> Datum: četvrtak 16.01.2014.  
> Rubrika: sport_košarka
> Naslov: Sakramento prima virtuelni novac
> Članak:

Sakramento Kingsi biće prva sportska ekipa koja će pri kupovini ulaznica i opreme prihvatati virtuelnu valutu bitkoin.
Čelnici Kingsa istakli su da su se na taj potez odlučili kako bi omogućili svojim navijačima da kupe proizvode vezane za taj klub, a da pri tome ne moraju da posegnu za novčanikom.
Mnogi još nemaju poverenja u tu valutu zbog velikih i čestih promena vrednosti. Pre tri godine vrednost jednog bitkoina bila je dva dolara, da bi prošle porasla i do 1.200. Trenutno jedan bitkoin vredi 850 dolara.
Plaćanja će se vršiti preko servisa BitPay koji će prihvatati virtuelnu valutu, a plaćati Kingsima u dolarima. Bitkoini su nastali 2009. godine i nemaju fizičku formu. U prethodnim mesecima postali su toliko bitna tema u javnosti da se o njima raspravljalo i u Vašingtonu. Kingsi trenutno ne beleže rezultate kakvi se od njih očekuju i tek su na 13. mestu na 'Zapadu'.
