> Izvor: B92
> Datum: ponedeljak 10.02.2014.  
> Rubrika: sport_košarka
> Naslov: Dženkins: Nisam mogao da spavam
> Članak:

Bek Crvene zvezde Čarls Dženkins izjavio je za B92 posle osvojenog Kupa Radivoja Koraća da je jedva dočekao da finale počne.
"Nisam mogao da spavam u prethodnih nekoliko dana, pošto sam prvi put u životu došao do nekog polufinala. Bilo mi je još teže da spavam posle meča sa Radničkim. Neprestano sam gledao na sat, taman pomislim da su prošla dva sata, a onda vidim da je prošlo deset minuta. Želeo sam da što pre počne, otišao sam da dremnem pred finale, ali vreme je sporo prolazilo".
Dženkins je nedavno produžio ugovor sa crveno-belima i kaže da uživa na terenu. "Ovo mi je najbolji period u životu. Stručni štab mi je ulio samopouzdanje, veruju mi i daju mi loptu u ruke kada se odlučuje, a imam i poverenje saigrača".
Dženkins je uglavnom smiren na terenu, ponekad pokazuje emocije, ali u finalu je u nekoliko navrata  i uspevali su lako da dođu do realizacije. Uradili su sve kako treba i bilo je teško. Nije da nismo očekivali to, ali izašli su na teren sa mnogo samopouzdanja, naročito kada se uzme u obzir koliko su mlad tim. Morali smo da odgovorimo, nismo dugo izgubili kod kuće i to mi je bila dodatna motivacija. U drugoj četvrtini smo uspeli da odigramo odlično i da od toga gradimo", kaže 24-godišnji bek za B92.
Bilo je primetno i u polufinalu da Zvezda ima problema sa kombinovanim odbranama rivala, kao i sa čestim promenama vrste odbrane. "Zbunili su nas kombinovanom odbranom, isto nam se desilo i u meču sa Radničkim, ali najvažnije je da smo pobedili. Poznajući naš stručni štab, vrlo brzo ćemo se prilagoditi. Imamo snimke, analiziraćemo ih i pokušati da pronađemo rešenja za sledeći put kada neki rival bude igrao takvu odbranu protiv nas". Crveno-bele već u sredu čeka važan meč sa Bilbaom u Evrokupu (prenos na TV B92), a Dženkins je uveren da će ga tim dočekati spreman. "Idemo u dvoranu da se istegnemo, moraćemo da iskoristimo sve kapacitete koje klub ima na raspolaganju kako bismo se oporavili. Ledene kupke, sauna, masaža, sve što je potrebno kako bi nam noge bile sveže za važan meč u sredu. Imamo sjajne uslove i to će nam biti važno, pogotovo uzevši u obzir da nas čeka dug put. Sa mentalne strane, neće nam biti teško da se oporavimo - znamo šta treba da radimo, znamo koji je ulog i uveren sam da ćemo ispuniti plan koji nam trener zacrta". Trener Crvene zvezde Dejan Radonjić rekao je da je njegov tim izdržao sve pritiske i osvojio Kup Radivoja Koraća zato što je jako želeo trofej. Plejmejker Demarkus Nelson rekao je da je presrećan zbog osvojenog Kupa Radivoja Koraća, ali da  ne smeju da se zanose. Pročitajte i utiske Jake Blažiča, Raška Katića i Marka Simonovića.
