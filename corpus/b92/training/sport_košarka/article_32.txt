> Izvor: B92
> Datum: petak 3.01.2014.  
> Rubrika: sport_košarka
> Naslov: Teo prelomio ruski derbi Evrolige
> Članak:

Košarkaši CSKA pobedili su Lokomotivu u gostima posle produžetka sa 84:77 u 1. kolu Top16 faze Evrolige.
Sjajan ruski derbi u Krasnodaru odlučio je Miloš Teodosić koji je do samog finiša regularnog dela bio jedan od najlošijih na terenu.
Iako je promašio trojku za pobedu u poslednjim trenucima regularnog dela, Teodosić je u dodatnih pet minuta bio glavni igrač Moskovljana, a meč je završio sa 16 poena (4-13, 7-8 bacanja), 5 skokova i 4 asistencije.
Najbolji kod gostiju je bio Viktor Hrijapa sa 15 poena, 8 skokova i 7 asistencija, Krstić je za 30 minuta uz 11 poena imao 5 skokova i 3 asistencije, a Micov je postigao samo jednu trojku i to trojku koja je definitivno odlučila pobednika. Na drugoj strani, Lihodej i Braun su ubacili po 13, Aleks Marić 12, a Zubkov 10 poena. Meč je tokom svih 45 minuta bio veoma izjednačen, obe ekipe fantastično su šutirale za tri poena, a CSKA je na kraju imao 12-24 (50%). Domaćin je na kraju malo pokvario šut, pa je imao 10-27 za tri. Top16, prvo kolo: Grupa E: 20.30h Olimpijakos - Fenerbahče Ulker četvrtak: Unikaha - Laboral Kuča 79:93 Barselona - Anadolu Efes 84:65 Pantinaikos - Emporio Armani 73:57 F grupa, prvo kolo: Lokomotiva Kubanj - CSKA 18.45h Žalgiris - Bajern četvrtak: Partizan NIS - Real Madrid 64:80 Galatasaraj - Makabi 90:84
