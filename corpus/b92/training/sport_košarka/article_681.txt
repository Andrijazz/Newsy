> Izvor: B92
> Datum: petak 14.02.2014.  
> Rubrika: sport_košarka
> Naslov: Barsa 'slomila' Armani za 6-0
> Članak:

Košarkaši Barselone i dalje imaju maksimalan skor u Top 16 fazi Evrolige, pošto su kod kuće savladali Emporio Armani sa 80:70.
Tri četvrtine tim iz Milana dobro se držao, čak je uglavnom imao i prednost od nekoliko poena, ali Barsa se razgoropadila u poslednjoj deonici – Oleson je ubacio 12 poena u tom periodu, domaći su ukupno dali 31 i na kraju rutinski došli do trijumfa.
Najefikasniji kod pobednika bio je upravo Bred Oleson sa 17 poena (7-14 iz igre, 5sk), Ante Tomić imao je 16 poena i 4 skoka, a Marselinjo Uertas upisao je 9 poena i po 4 skoka i asistencije. Kod gostiju iz Milana istakao se Kit Lengford sa 18 poena (5-13 iz igre), Samardo Samjuels imao je 14 poena i 6 skokova, a Kurtis Džerels upisao je 12 poena. EL, Top16 faza, 6. kolo: Grupa E: Olimpijakos - Anadolu Efes 78:60 Fenerbahče - Laboral Kuča 98:64 Unikaha - PAO 87:71 Barselona - Armani 80:70 Tabela: 1. Barselona 6-0 2. Olimpijakos 4-2 3. Armani 3-3 4. PAO 3-3 5. Unikaha 3-3 6. Fenerbahče 2-4 7. Efes 2-4 8. Laboral Kuča 1-5
