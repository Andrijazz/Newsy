> Izvor: B92
> Datum: subota 25.01.2014.  
> Rubrika: sport_košarka
> Naslov: Zvezda iščupala pobedu u Mađarskoj
> Članak:

Košarkaši Crvene zvezde pobedili su Solnok u Mađarskoj sa 77:72, u 18. kolu regionalne ABA lige.
Zvezda je odigrala veoma loše u većem delu meča, imala je dvocifreni minus pred start poslednje deonice, ali je ipak pokazala zrelost u poslednjoj deonici.
Ono što će sigurno zabrinuti trenera Dejana Radonjića je očajan šut sa linije slobodnih bacanja. Crveno-beli su pogodili 21 od čak 38 slobodnih bacanja.
Čarls Dženkins bio je odličan sa 19 poena i 4 asistencije, Nelson je imao 16 poena, 6 skokova i 4 asistencije, a ključnu rolu imao je Ivan Radenović sa 13 poena i 7 skokova. Kod domaćina, Vojvoda je ubacio 18, a Voren 13 poena. Zvezda se sada učvrstila na čelu ABA lige sa skorom 15-3, a ovo joj je šesta uzastopna pobeda u regionalnom takmičenju. Tok meča: Koliko je Solnok bolji tim kada igra kući Zvezda je osetila već u prvoj deonici. Crveno-beli su postigli prva tri poena na utakmici, ali u nastavku prve četvrtine domaćin je bio dosta bolji. Vili Voren pravio je, kao i što se očekivalo, mnogo problema lideru ABA lige, pa je domaćin u 8. minutu imao šest poena viška (16:10). Zvezda je dobro koristila prednost pod koše, ali je promašila čak pet od 12 slobodnih bacanja. Ipak, u finišu prve deonice Dženkins je ubacio dve vezane trojke i Zvezda je imala egal posle 10 minuta (20:20). Nastavio je Voren i u drugoj deonici da igra sjajno u napadu, ali na drugoj strani Dženkins je bio sjajan u šutu za tri poena. Ipak, beogradski tim imao je mnogo problema sa linije slobodnih bacanja pošto je promašio 11 od 18 pokušaja u prvom poluvremenu. Uz to, sudije su podlegle atmosferi u maloj dvorani, pa meč nije bio previše lep za gledanje, osim dobre igre Vorena na jednoj i Dženkinsa na drugoj strani. Na kraju prvog poluvremena domaćin je imao dva poena viška nakon - 37:35. Početak drugog poluvremena pripao je Vojvodi koji je postigao tri vezane trojke i tri slobodna bacanja i doneo svom timu prvo dvocifreno vođstvo - 58:44. Igra Zvezde u tim trenucima potpuno se raspala, nije bilo koncepcije u napadu, pa je delovalo da je domaćin u tom periodu prelomio meč. Nije se mnogo promenilo u nastavku treće deonice, Nelson je sa pet vezanih poena Iako je delovala izgubljeno, Zvezda se u poslednjoj deonici malo po malo vraćala u meč, a sreidnom poslednje deonice uhvatila je u potpunosti priključak nakon što je uspela da zaustavi Vorena i Vojvodu (63:61). Tri minuta kasnije na semaforu je stajalo 73:70 za Zvezdu, a najzaslužniji za preokret bio je Ivan Radenović koji je ubacio prvo tešku dvojku, a onda i trojku. Imali su nešto kasnije crveno-beli 74:70 i napad u poslednjem minutu, ali Nelson nije pogodio, pa je domaćin dobio priliku da se vrati u meč. Keler je bio polovičan na drugoj strani, a Zvezda ponovo nije iskoristila napad, ovoga puta promašio je Dženkins. I Lorant je u ekipi Solnoka pogodio samo jedno bacanje, a 24 sekunde pre kraja fauliran je Raško Katić, koji je takođe pogodio samo jedno bacanje. Zvezda je ipak odigrala koncentrisanu odbranu, loptu je ukrao Dženkins koji je pogodio oba bacanja i tako rešio meč - 77:72.
