> Izvor: B92
> Datum: petak 31.01.2014.  
> Rubrika: sport_košarka
> Naslov: Džekson: Teodosić je sjajno šutirao
> Članak:

Plejmejker CSKA Aron Džekson pohvalio je kolegu Miloša Teodosića za odličan meč sa Bajernom.
"Šut nas je išao, naročito Teodosića, koji je sve pogađao. Pobedili smo Real i osećali smo da idemo u pravom smeru pred meč sa Bajernom. Želeli smo da nastavimo seriju i u ovom trenutku igramo jako dobro. Naročito smo poboljšali odbranu i skok“, rekao je Džekson.
Teodosić je ubacio 24 poena, uz šut za tri 6-10, a trener Moskovljana Etore Mesina rekao je da je njegov tim zabeležio važnu pobedu. "Znali smo da Bajern ima dosta oružja - skok, dobar šut i agresivna odbrana. Ipak, odigrali smo timski, a pre meča smo rešili da igramo sa dva plejmejkera sve vreme. I centri su nam mnogo pomogli da se izborimo sa njihovim pritiskom. Zadovoljni smo, ali ima još da se igra", dodao je italijanski stručnjak. Grupa F, 5. koloBajern - CSKA 61:86 Real Madrid - Makabi 74:68 petak 20.00 Galatasaraj - Žalgiris 20.45 Partizan - Lokomotiva Tabela 1. Makabi 4-0 2. CSKA 4-1 3. Real Madrid 3-1 4. Lokomotiva 2-2 5. Bajern 2-3 6. Galatasaraj 1-3 7. Partizan 1-1 8. Žalgiris 0-4
