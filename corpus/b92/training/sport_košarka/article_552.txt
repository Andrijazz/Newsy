> Izvor: B92
> Datum: sreda 5.02.2014.  
> Rubrika: sport_košarka
> Naslov: Bogdan: Napadamo Kup sa Kinzijem
> Članak:

Nakon demantija Tarenza Kinzija, i Bogdan Bogdanović je potvrdio da će američki krilni košarkaš nastupiti na finalnom takmičenju Kupa Radivoja Koraća.
Iako je najpre bilo najavljeno da će Kinzi zbog povrede skočnog zgloba u duelu sa Cibonom u Zagrebu odsustvovati desetak dana, Bogdanović je naveo da to nije istina.
"Opušteno grobari, brat Kinzi nije povređen i zajedno napadamo Kup“, napisao je Bogdanović na svom Fejsbuk profilu.
Partizan prvu utakmicu finalnog turnira Kupa Radivoja Koraća igra u četvrtfinalu protiv FMP u petak od 18 sati. Kinzi se prethodno oglasio na svom Tviter profilu rekavši da nije istina da će odsustvovati deset dana sa terena.
