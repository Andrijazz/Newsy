> Izvor: B92
> Datum: subota 1.02.2014.  
> Rubrika: sport_košarka
> Naslov: Finska na Mundobasketu, nema BiH
> Članak:

Reprezentacije Grčke, Turske, Finske i Brazila dobile su specijalne pozivnice za Svetsko prvenstvo u košarci 2014. godine.
Bez učešća na Mundobasket ostale su između ostalog selekcije Rusije i Bosne i Hercegovine.
SP na kojem će igrati i Srbija biće održano u Španiji od 30. avgusta do 14. septembra, a žreb grupne faze biće održan narednog ponedeljka (3. februar) u Barseloni od 19 časova.
Kandidaturu su ranije povukli Nemačka, Kina i Rusija, dok su bez pozivnice ostali Izrael, Poljska, Kanada, Venezuela, Kina, Katar i Nigerija. FIBA je ujedno uklonila i sankcije Košarkaškom savezu Senegala, pa će ova afrička zemlja takođe nastupiti na SP u Španiji predstojećeg septembra. Na Mundobasketu će igrati: Angola, Argentina, Australija, Brazil, Dominikanska Republika, Egipat, Grčka, Iran, Južna Koreja, Litvanija, Meksiko, Novi Zeland, Portoriko, Srbija, Sjedinjene Američke Države, Slovenija, Senegal, Turska, Ukrajina, Filipini, Finska, Francuska, Hrvatska i domaćin Španija. Grupna faza takmičenja igće se u četiri grada: Bilbao, Sevilja, Granada i Gran Kanarija, a završnica u Barseloni i Madridu.
