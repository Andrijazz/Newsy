> Izvor: B92
> Datum: nedelja 26.01.2014.  
> Rubrika: sport_košarka
> Naslov: Valensija sigurna, Anđušić 12 poena
> Članak:

U subotu su odigrana tri meča 17. runde Endesa lige, a pobede su ostvarili Gran Kanarija, Saragosa i Valensija.
Gran Kanarija je na svom parketu deklasirala Valjadolid 89:60, a za poraženi tim Danilo Anđušić ubacio je 12 poena (5-11 za 28 min), uz po 3 skoka i ukradene lopte, kao i 2 izgubljenje.
Njegov saigrač Nikola Cvetinović upisao je 2 poena (1-6 iz igre, 3 sk. za 19 min), a u pobedničkom timu naš Saša Borovnjak takođe je dao 2 poena, uz 2 skoka za 11 minuta.
Najefikasniji kod Gran Kanarije bio je Hensbrou sa 23 poena, dok je OLiri ubacio 15. Saragosa je razbila Mursiju 103:67, uz 19 poena Sanikidzea i 18 Stefansona, a za goste je Kim Tili ubacio 27 poena. Valensija je bila bolja od Huventuda 85:69 - van parketa i dalje je Vladimir Lučić, Pau Ribas dao je 22 poena, a Lafajet i Dubljević po 13, dok je tim iz Badalone predvodio Savane sa 26 poena. Endesa liga, 17. kolo: subota: Gran Kanarija - Valjadolid 89:60 Saragosa - Mursija 103:67 Valensija - Huventud 85:69 nedelja: Kompostela - Bilbao Kahasol - Barselona Real Madrid - Unikaha Kanarijas - Manresa Fuenlabrada - Laboral Kuča Estudijantes - San Sebastijan Tabela: Real 16-0, Valensija 15-2, Barselona 11-5, Unikaha 11-5, Gran Kanarija 11-6, Laboral Kuča 9-7, Kanarijas 9-7, Saragosa 9-8, San Sebastijan 8-8, Kahasol 8-8, Huventud 8-9, Bilbao 7-9, Kompostela 5-11, Fuenlabrada 5-11, Manresa 5-11, Mursija 5-12, Estudijantes 3-13, Valjadolid 2-15.
