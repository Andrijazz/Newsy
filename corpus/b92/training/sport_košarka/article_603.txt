> Izvor: B92
> Datum: subota 8.02.2014.  
> Rubrika: sport_košarka
> Naslov: "Neka se ugasi košarka u Srbiji"
> Članak:

Košarkaš Radničkog Marko Marinović rekao je posle poraza od Zvezde u polufinalu Kupa Radivoja Koraća da ne može da bude zadovoljan kriterijumom suđenja.
Radnički je u Beogradu, posle velike borbe, izgubio od Zvezde sa 82:78.
"Mi smo 'seljaci' koji su došli iz Kragujevca da igraju u velegradu. Mislim da bi košarka u Srbiji trebalo da se ugasi, da postoje samo Zvezda i Partizan i da osvajaju trofeje."
"Ne znam više čemu ovo vodi. Ako je ovo način da uđu u finale, neka im", rekao je Marinović na konferenciji za novinare u hali Pionir. Marinović je dodao da donekle razume sudije koje rade u, kako je naveo, izuzetno teškim uslovima i pod ogromnim pritiskom.
