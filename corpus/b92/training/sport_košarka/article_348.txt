> Izvor: B92
> Datum: petak 24.01.2014.  
> Rubrika: sport_košarka
> Naslov: Milojević: Pobeda za opstanak
> Članak:

Košarkaši Mega Vizure u 18. kolu ABA lige na domaćem terenu dočekuju ekipu Zadra, a trener Dejan Milojević istakao je važnost ovog meča za nastavak sezone.
Ekipa iz Smedereva nije ostvarila pobedu od sredine decembra, tada je savladan Solnok, a usledili su porazi od Partizana, Cedevite, Budućnosti, Igokee i Krke.
"Pobedom bismo obezbedili opstanak i toga smo svesni. Uspeli smo da ih pobedimo u prvom delu, oni imaju dobru ekipu iako postižu lošije rezultate. Verujem u svoj tim, nadam se pobedi“, rekao je Milojević.
U prošlom kolu Mega je gostovala Krki i doživela težak poraz (80:65), ali je ipak bilo pozitivnih stvari na tom meču, pošto se u tim nakon povrede vratio krilni centar Nemanja Radović. "Vredno smo trenirali i daćemo sve od sebe. Imamo dobru atmosferu u ekipi, okrenuli smo se duelu sa Zadrom i nadamo se pobedi. Sigurno nas očekuje teška utakmica, ali borićemo se i pružiti maksimum", naveo je Radović. Parovi 18. kola ABA lige Subota16.00 Olimpija - Radnički 17.00 Solnok - Crvena zvezda Telekom 19.00 Mega Vizura - Zadar 19.00 Cedevita - Cibona 20.00 Igokea - Krka 21.00 Budućnost - Široki Ponedeljak20.30 Partizan - MZT Tabela1. Crvena zvezda Telekom 14-3 2. Partizan NIS 13-4 3. Cedevita 13-4 4. Cibona 11-6 5. Budućnost 11-6 6. Igokea 9-8 7. MZT 7-10 8. Krka 7-10 9. Radnički 7-10 10. Olimpija 6-11 11. Mega Vizura 6-11 12. Široki 5-12 13. Solnok 5-12 14. Zadar 5-12
