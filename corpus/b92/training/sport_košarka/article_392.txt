> Izvor: B92
> Datum: nedelja 26.01.2014.  
> Rubrika: sport_košarka
> Naslov: Karmelo 62, Durent 54, a Lebron?
> Članak:

Karmelo Entoni ubacio je Šarlotu 62 poena, Kevin Durent takođe je postavio rekord karijere sa 54 poena, a mnogi se pitaju – gde je Lebron Džejms?
Devet puta tokom karijere Lebron je dao 50 i više poena, doduše samo jednom od prelaska u Majami, ali nikada u karijeri nije dao 60 poena.
"Pošto su Durent i Melo postavili nove rekorde karijere po broju poena, mislim da je sada red na mene da učinim nešto slično. Zar ne?", kazao je Džejms.
"Voleo bih to da postignem, ali videćemo šta će se desiti. Mislim da kada bih došao do 50, da bi saigrači morali da me preklinju ili da mi prete kako bih išao dalje, do 60-70", dodao je Kralj Džejms. Lebron ove sezone prosečno beleži 26,2 poena, 6,9 skokova i 6,5 asistencija.
