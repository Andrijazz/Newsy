> Izvor: B92
> Datum: nedelja 2.02.2014.  
> Rubrika: sport_košarka
> Naslov: Entoni Dejvis kao Patrik Juing
> Članak:

Krilni centar Nju Orleans Pelikansa Entoni Dejvis na tri utakmice u nizu imao je barem po 22 poena i 6 rampi.
To je drugi put u istoriji NBA lige da je jedan košarkaš to učinio, a prethodno je to pošlo za rukom jedino legendarnom centru Njujork Niksa Patriku Juingu 1990. godine.
Dejvis je prvo na meču sa Orlandom imao 22 poena, 19 skokova i 7 rampi, potom je sa Klivlendom upisao 30 poena, 7 skokova i 8 rampi, a zatim je u meču sa Čikagom zabeležio 24 poena, 8 skokova i 6 rampi.
Da sve bude bolje, Pelikansi su u sva tri meča upisali pobede. Dejvis, prvi pik sa drafta 2012. godine, ove sezone igra izvanredno - prosečno beleži 20,4 poena, 10,3 skoka i 3,3 blokade.
