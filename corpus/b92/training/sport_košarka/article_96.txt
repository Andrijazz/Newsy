> Izvor: B92
> Datum: utorak 7.01.2014.  
> Rubrika: sport_košarka
> Naslov: Borisov pojačao mađarski Šopron
> Članak:

Iskusni krilni košarkaš Miloš Borisov karijeru će nastaviti u redovima mađarskog prvoligaša Šoprona.
Borisov je nedavno napustio Vojvodinu, gde je imao otvoreni ugovor i bio jedan od najboljih igrača.
"Potpisao sam ugovor sa Šopronom do kraja sezone, što znači na četiri meseca plus plej-of, ako uspemo da izborimo plasman, a mislim da su velike šanse za to", rekao je Borisov.
Krilni košarkaš ističe da je u pitanju stabilan klub koji ima jasne ciljeve. "Klub je jedan od bolje organizovanih u Mađarskoj. Trenutno su treći na tabeli, a zadatak je plasman u Superligu, kao i mesto koje vodi u plej-of. Krajnji cilj je izlazak u Evropu, što bi bio sjajan uspeh. Od igrača sa prostora bivše Jugoslavije, tu je Barović iz Budućnosti, tako da će mi period adaptacije sigurno proći lakše i brže", zaključio je Borisov.
