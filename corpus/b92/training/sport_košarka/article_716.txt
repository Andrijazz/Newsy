> Izvor: B92
> Datum: ponedeljak 17.02.2014.  
> Rubrika: sport_košarka
> Naslov: Majkl Džordan slavi 51. rođendan
> Članak:

Najbolji košarkaš svih vremena Majkl Džordan slavi danas 51. rođendan.
Džordan je tokom svoje blistave karijere postavio brojne rekorde, a osvajao je NBA titulu sa Čikagom šest puta.
U svih šest finala Džordan je bio proglašen za najkorisnijeg igrača, pet puta je bio najkorisniji igrač lige, 14 puta je bio učesnih Ol-star vikenda, 10 puta je bio najbolji strelac lige, a jednom čak i najbolji defanzivac.
Izuzetno uspešan je bio i na reprezentativnom nivou, osvojivši dva puta zlato na Olimpijskim Igrama (1984. i 1992.). Postigao je ukupno 32,292 poena, a prosečno je tokom 15 sezona beležio 30,1 poen, 6,2 skoka i 5,3 asistencije. Pogledajte i najboljih deset momenata  u izboru B92. Srećan rođendan legendo!
