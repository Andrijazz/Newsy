> Izvor: B92
> Datum: utorak 18.02.2014.  
> Rubrika: sport_košarka
> Naslov: Micić: Važna pobeda za Srbiju
> Članak:

Plejmejker Mega Vizure Vasilije Micić rekao je da je pobeda njegovog tima nad Cibonom važna i za Srbiju.
"Kup nam je mnogo značio, pre svega na polju samopouzdanja, bilo je to veliko iskustvo. Ova pobeda nama mnogo znači, ali i Srbiji, kako bismo ostvarili što bolji koeficijent. Idemo meč po meč, rekao sam da ćemo napredovati, tako se i događa. Verujem da do kraja možemo da napravimo dobar rezultat i da zabeležimo što više pobeda“, kaže Micić.
Mega je deklasirala Cibonu 102:74, pa Srbija sada ima koeficijent 11,50, a Hrvatska 11. "Presrećan sam, ovo je naša najveća pobeda do sada, definitivno najbolji meč koji smo odigrali ove sezone. Kao i u svim utakmicama do sada, dozvolili smo veliki broj primljenih poena u prvom poluvremenu, ali u nastavku je naša želja za odbranom došla do izražaja. U drugom poluvremenu zaustavili smo Šarića, a uradili smo i dobar posao na Blesingejmu, koji im inače razigrava čitavu ekipu". U sledećem kolu Mega Vizura gostuje Širokom u Hercegovini, a sada ima skor 8-12. Trener Mega Vizure Dejan Milojević izjavio je da je zaustavljanje Džerela Blesingejma bilo ključno u pobedi.
