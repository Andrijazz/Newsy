> Izvor: B92
> Datum: četvrtak 9.01.2014.  
> Rubrika: sport_košarka
> Naslov: Hoksi oduševljeni Perom Antićem
> Članak:

Pero Antić maksimalno koristi prostor koji se u Atlanta Hoksima pojavio povredom Ala Horforda.
U pobedi nad Indijana Pejsersima, najboljim timom NBA lige, Antić je zabeležio 16 poena (6-10 iz igre), od toga osam u važnoj seriji na startu meča, uz 4 skoka i po asistenciju i blokadu.
U napadu je igrao raznovrsno, a u odbrani je zajedno sa Brendom namučio Roja Hiberta, navodi se na zvaničnom sajtu Hoksa.
"Moram dobro da čitam situacije - da nekada posle bloka idem na . Moram da miksujem posle pogođene trojke, kao i da igram dobru odbranu", izjavio je Antić i dodao da mu je drago što je Atlanta prekinula niz od tri poraza. Bivšeg igrača Crvene zvezde i Olimpijakosa pohvalio je i Džef Tig. "Pero je igrao sjajno, raširio je našu igru u napadu, pogađao je šuteve, a onda je na drugoj strani igrao odlično u odbrani. Otežao je posao Hibertu, to je ono što nam je trebalo". Poslednjih sedam utakmica Antić igra preko 20 minuta i sve je bolji kako vreme odmiče. Ukupno, makedonski košarkaš u NBA ove sezone prosečno upisuje 5 poena i 2,9 skokova.
