> Izvor: B92
> Datum: utorak 11.02.2014.  
> Rubrika: sport_košarka
> Naslov: EL: Tepić putuje u Kaunas, Kinzi ne
> Članak:

Košarkaši Partizana u četvrtak od 18.45 gostuju Žalgirisu u šestom kolu Top16 faze Evrolige, a ‘crno-beli’ će na tom meču moći da računaju na Milenka Tepića.
Tepić se vraća u tim posle dve nedelje, posle pauze zbog povrede zadnje lože, dok u redovima šampiona Srbije neće moći da računa na Tarensa Kinzija, koji još nije zalečio povredu članka.
Partizan posle pet kola ima jednu pobedu i četiri poraza, dok je tim iz Kaunasa bez trijumfa i sa skorom 0/5. "Ne treba zaboraviti da se Žalgiris plasirao u Top 16 fazu sa pet pobeda, pokazali su da imaju kvalitet, promenili su koncepciju u odnosu na prethodne godine i sad imaju samo jednog stranca. Tipični su predstavnici litvanske košarke, mnogo trče i šutiraju, dobro su popunjeni na svim pozicijama", istakao je trener Partizana Duško Vujošević.  su u utorak predstavili Aleksandra Pavlovića, koji je pre dva dana pojačao redove šampiona Srbije. Pavlović će u dresu Partizana moći da debituje na meču sa Širokim u ABA ligi, a u Evroligi će zaigrati tek od osmog kola.
