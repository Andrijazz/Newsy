> Izvor: B92
> Datum: nedelja 9.02.2014.  
> Rubrika: sport_košarka
> Naslov: Grifin više ne zakucava na Ol-staru
> Članak:

Pobednik Ol-star takmičenja u zakucavanju iz 2011. godine Blejk Grifin izjavio je da u budućnosti neće učestvovati na tom događaju.
Krilni centar Los Anđeles Klipersa rekao je da je učestvovanje na takmičenju 2011. bilo sjajno iskustvo, ali da ga nadalje možemo očekivati samo na Ol-star meču.
"Meni Ol-star vikend služi da se odmorim. Sam Ol-star meč vam oduzme ceo petak, tako da vikend želim da iskoristim da se opustim i provedem vreme sa prijateljima i porodicom“, naglasio je Grifin.
Krilnom igraču će ovo biti četvrto pojavljivanje na Ol-staru a do sada je učestvovao na meču novih zvezda, takmičenju u zakucavanju i na samom Ol-star meču. Krilni centar Klipersa ove sezone prosečno beleži skoro dabl-dabl po utakmici 23.9 poenai 9.8 skokova a uz to dodaje i 3.5 asistencija. Ol-star vikend će se održati od 14. do 16. februara u Nju Orleansu.
