> Izvor: B92
> Datum: nedelja 2.02.2014.  
> Rubrika: sport_košarka
> Naslov: Nikolić: Odrali su nas
> Članak:

Trener Radničkog Miroslav Nikolić rekao je posle poraza od Solnoka u 19. kolu ABA lige da je njegov tim ponovo platio cenu oscilacijama.
"Profesionalno smo pripremili utakmicu, iako je rival došao oslabljen. Odrali su nas. Pripremali smo njihove akcije, ali branili smo se bez koncentracije i oni su meč otvorili serijom 10:0. Igrači su nezadovoljni, jednu utakmicu odigraju, drugu padnu. Ovo nije samo umor, ovo je i glava, ali takva je selekcija".
"Teška je ovo ekipa za vođenje, šutnuli smo 46 šuteva za tri poena, a zonska odbrane se ne razbija samo šutem", dodao je Nikolić. Ekipi Miroslava Nikolića ovo je 12. poraz, pa su sada slabiji od Kragujevčana samo Solnok, Široki i Zadar. Trener Solnoka Dragan Aleksić rekao je da je njegov tim zasluženo slavio. "Bili smo oslabljeni što je dalo motivaciju nekim drugim igračima. Radnički je možda odigrao malo opuštenije. Oba tima su premorena jer igraju u ritmu dve utakmice sedmično. Malo smo se kockali šutem Radničkog, a kada je ušao u nervozu, nije mogao da pogodi otvorene šuteve. Sa druge strane, mi smo bili precizni, dali poene iz kontranapada i zasluženo slavili".
