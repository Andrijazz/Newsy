> Izvor: B92
> Datum: četvrtak 13.02.2014.  
> Rubrika: sport_košarka
> Naslov: Tadija: Mnogo mi znači ovakav meč
> Članak:

Uprkos umoru posle osvajanja Kupa i komplikovanom putu do Bilbaa, košarkaši Crvene zvezde Telekom ostvarili su pobedu i plasirali se u osminu finala Evrokupa.
Krilni centar Tadija Dragićević kaže za B92 da je ostvaren važan trijumf.
"Oni su potpuno druga ekipa kada igraju kod kuće, tu su dobijali rivale i sa 20-30 razlike. Ipak, nismo im dali da se odvoje, da naprave ozbiljniju razliku, a na kraju smo uspeli i da slavimo i da obezbedimo prolaz dalje. Hvala i navijačima koji su došli iz Beograda da nas bodre“.
Dragićević je odigrao najbolju utakmicu otkad se vratio u Zvezdu - upisao je 16 poena (2-3 za dva, 4-5 za tri za 22 min), 7 skokova i asistenciju, a dve trojke je pogodio u trenucima kada se meč lomio. "Mnogo mi znači ovaj meč na polju samopouzdanja. Totalno sam pogrešno ušao u meč protiv Mege u finalu Kupa i jedva sam čekao sledeću utakmicu da to ispravim. Presrećan sam i zbog trofeja u Kupu, to je moja prva titula sa Zvezdom, zbog toga sam i došao", kaže 28-godišnji Dragićević. Crveno-beli su do konačnog odredišta imali izuzetno naporan put, pošto pilot zbog jakog vetra nije uspeo da sleti u Bilbao i morao je da se vrati u Madrid. Nakon toga su se igrači  vetrovi i da se jako teško sleće. Krenuli smo u šest ujutru, a stigli smo negde oko devet uveče. Srećom, sve se dobro završilo, pobedom", zaključio je Tadija za B92. I trener Zvezde Dejan Radonjić bio je veoma zadovoljan posle, kako je rekao, velike pobede.
