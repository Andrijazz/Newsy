> Izvor: B92
> Datum: četvrtak 20.02.2014.  
> Rubrika: sport_košarka
> Naslov: Blažič: Nije problem samopouzdanje
> Članak:

Jaka Blažič bio je samokritičan nakon poraza Crvene zvezde od Nižnog u Pioniru (78:74) u poslednjem kolu grupne faze Evrokupa.
Crveno-beli su oba poraza u drugoj fazi pretrpeli od ruske ekipe, pa će u osmini finala igrati protiv Lijetuvos Ritasa treći i četvrti put ove sezone.
„Mislim da smo odigrali lošu utakmicu. Nismo odigrali kako se očekuje od nas, čak i da smo pobedili na kraju, to bi bilo nezasluženo."
"Dobili smo Lijetuvos Ritas, igrali smo dva puta protiv njih, daćemo sve od sebe da ih ponovo pobedimo", kaže slovenački reprezentativac i dodaje: "Ništa, sada se spremamo za Partizan, kao i za svaku utakmicu. Mislim da ovde nije problem samopouzdanje. Idemo dalje, moramo da se regenerišemo, a onda samo jako protiv Partizana." Drugi derbi sezone na programu je u nedelju od 20h.
