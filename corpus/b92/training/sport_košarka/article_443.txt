> Izvor: B92
> Datum: sreda 29.01.2014.  
> Rubrika: sport_košarka
> Naslov: Himik – Alba otkazano zbog snega
> Članak:

Utakmica četvrtog kola grupe N Last 32 faze Evrokupa između Himika i Albe otkazana je zbog snežne oluje u Ukrajini, saopšteno je na sajtu tog takmičenja.
Zbog vremenskih uslova košarkaši Albe nisu mogli na vreme da doputuju u Južni, pošto su ostali na aerodromu u Harkovu, koji je udaljen oko 650 kilometara.
Himik i Alba nalaze se u Grupi N druge faze Evrokupa, zajedno sa Strazburom i Radničkim iz Kragujevca. Alba za sada ima skor 3:1 dok Himik ima dve pobede i jedan poraz.
Oba tima u sledećem kolu igraju na gostujućem terenu. Himik dolazi u Kragujevac gde igra sa Radničkim dok Alba putuje u Francusku na duel sa Strazburom. Termin odigravanja ove utakmice biće naknadno objavljen.
