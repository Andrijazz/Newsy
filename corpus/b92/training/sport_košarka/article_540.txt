> Izvor: B92
> Datum: utorak 4.02.2014.  
> Rubrika: sport_košarka
> Naslov: "Ubij, ubij, ubij Srbina" u Zagrebu
> Članak:

Već na početku utakmice između Cibone i Partizana NIS sa tribina dvorane Dražen Petrović čulo se „Ubij, ubij, ubij Srbina“.
Derbi 19. kola ABA lige vrlo je rezultatski značajan u borbi za fajnal-for, pošto Partizan ima skor 13-5, a Cibona pobedu manje.
Zato je posle dužeg perioda dvorana u Zagrebu puna, a već posle nekoliko minuta igre i isključujuće greške treneru Vujoševića gledaoci su počeli da skandiraju sraman slogan.
Možemo samo da pretpostavimo kako se u tim trenucima osećao igrač Cibone Marko Jagodić-Kuridža, prvi Srbin koji je zaigrao za zagrebački tim od ratnih sukoba iz 90-ih godina prošlog veka. Jasmin Kuridža je ruđen u Zadru, odrastao je u Novom Sadu, a kada je stigao u Cibonu istakao je da neće imati problema jer je Srbin.
