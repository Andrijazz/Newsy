> Izvor: B92
> Datum: četvrtak 6.02.2014.  
> Rubrika: sport_košarka
> Naslov: Bertans: Odbrojavanje je sve jače
> Članak:

Letonski reprezentativac iz redova Partizana NIS Davis Bertans najavio je na svom tviter profilu da se uskoro vraća u Beograd.
Popularni Berta povredio je ukrštene ligamente kolena na meču finalne serije domaće lige protiv Crvene zvezde Telekom, u junu prošle godine.
"Odbrojavanje u mojoj glavi je sve jače iz dana u dan... Za manje od mesec dana vraćam se u Beograd! Jedva čekam!", glasio je tvit ljubimca navijača aktuelnog šampiona.
Trener crno-belih Duško Vujošević najavio je na konferenciji za medije da će se Letonac vratiti na teren 16. marta, u meču sa Solnokom, i dodao da bi Saša Pavlović trebalo da stigne u Humsku do petka.
