> Izvor: B92
> Datum: petak 24.01.2014.  
> Rubrika: sport_košarka
> Naslov: Pero Antić van terena 2-4 nedelje
> Članak:

Krilni centar Atlanta Hoksa Pero Antić povredio je desni skočni zglob i odsustvovaće sa parketa između dve i četiri nedelje.
U klupskom saopštenju navodi se da se Antić povredio na meču sa Bruklinom, da je završio meč do kraja, kao i da je povreda utvrđena tek naknadno. Klub će blagovremeno obavestiti javnost kada će se tačno makedonski reprezentativac vratiti na parket.
Posle povrede Ala Horforda, Antić je dobio značajnu ulogu u Hoksima, a na poslednja tri meča prosečno beleži 12 poena i 7 skokova. Ukupno ove sezone 31-godišnji Antić ima 5,8 poena i 3,4 skoka po utakmici.
