> Izvor: B92
> Datum: nedelja 19.01.2014.  
> Rubrika: sport_košarka
> Naslov: Jovanović novi trener Igokee?
> Članak:

Nekadašnji trener Partizana Vlade Jovanović (41) novi je trener Igokee, prema pisanju ’Sportskog žurnala’.
Rukovodstvo kluba iz Aleksandrovca odlučilo je da angažuje Jovanovića pre svega zbog želje da se obezbedi Evrokup i da se umeša u borbu za fajnal for, ali i da osigura učešće u Jadranskoj ligi sledeće godine.
Ambicije uprave Igokee poklopile su se sa željama mladog trenera koji iza sebe ima nekolicinu trofeja sa Partizanom.
Jovanoviću će u Republici Srpskoj, kao i u Partizanu i Ukrajini u radu pomagati kondicinoni trener Vladan Radonjić. Prvi trening u Laktašima njih dvojica će održati u ponedeljak. Prethodno je klub iz Aleksandrovca sa klupe predvodio Milutin Latinčić, koji je zamenio Zorana Bajića. Tim Igokee se u ABA ligi trenutno nalazi na šestoj poziciji sa skorom 9-8. Naredni meč odigraće 25. januara protiv Krke.
