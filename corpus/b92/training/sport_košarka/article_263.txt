> Izvor: B92
> Datum: nedelja 19.01.2014.  
> Rubrika: sport_košarka
> Naslov: Dušan Ristić napustio Zvezdu
> Članak:

Kako je i ranije najavljivano, mladi centar Crvene zvezde Telekom Dušan Ristić napustio je klub i karijeru će nastaviti u SCA (Sunrise Christian Academy).
Košarkaš rođen 1995. godine odlazi na srednjoškolski program u Sjedinjene države, pošto je odbio da potpiše profesionalni ugovor sa matičnim klubom.
Ristić je ove sezone bio član seniorskog tima „crveno-belih“, nastupio je na šest utakmica i za prosečno 6,5 minuta ubacivao je 2,2 poena iz 1,1 skok.
Ristiću će u Americi saigrač biti još jedan Srbin, kombo-bek Vasilije Pušica, očekuje se da će u svom novom timu debitovati već u ponedeljak, na takozvanom "Flaj tu d hup" turniru, a već je zadužio dres sa brojem dva.
