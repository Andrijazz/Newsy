> Izvor: B92
> Datum: četvrtak 30.01.2014.  
> Rubrika: sport_košarka
> Naslov: EL: Olimpijakos razbio Unikahu
> Članak:

Košarkaši Olimpijakosa pobedili su Unikahu sa 73:55 u petom kolu grupe E Top16 faze Evrolige i tako došli do treće pobede.
Pirejcima je to drugi trijumf zaredom, zahvaljujući kojem su sada preskočili tim iz Malage, koji takođe ima skor 3/2.
Dva tima su u prvom periodu jedino vodila izjednačenu borbu, da bi Olimpijakos potom preuzeo stvari u svoje ruke. Gosti su se koliko-toliko držali do poluvremena, da bi Pirejci u trećem periodu prelomili meč i potom samo povećavali razliku.
Evropske šampione je do pobede predvodio Printezis sa 16 poena i šest skokova, dok je Danston dodao 12 poena i takođe šest skokova. Dvocifreni učinak u redovima  imao je još Perperoglu, koji je meč završio sa 11 poena. U poraženom timu, Kener-Medli sa 11 poena i osam skokova, dok je odličnu partiju imao i srpski košarkaš Vladimir Štimac, sa osam poena i 14 skokova za 21 minut na terenu. U drugom meču večeri, Emporio Armani je pobedio Fenerbahče sa 90:85, dok se u petak igraju preostala dva meča. Panatinaikos dočekuje Barselonu od 20.30, dok se u Vitoriji sastaju Laboral Kuča i Anadolu Efes. Grupa E, peto kolo četvrtak, 30. januar Olimpijakos - Unikaha 73:55 Emporio Armani - Fenerbahče 90:85 petak, 31. januar Panatinaikos - Barselona 20.30 Laboral Kuča - Anadolu Efes 20.45 Tabela: Barselona 4/0, Panatinaikos 3/1, Emporio Armani 3/2, Olimpijakos 3/2, Unikaha 2/3, Laboral Kuča 1/3, Anadolu Efes 1/3, Fenerbahče 1/4.
