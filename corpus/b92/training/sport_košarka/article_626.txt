> Izvor: B92
> Datum: nedelja 9.02.2014.  
> Rubrika: sport_košarka
> Naslov: Budućnost osvojila Kup Crne Gore
> Članak:

Košarkaši Budućnosti osvojili su Kup Crne Gore pobedivši u finalu u Sutjesku 83:57, čime su se revanširali Nikšićanima za poraz u prošlogodišnjem finalu.
Za najkorisnijeg igrača proglašen je plejmejker Podgoričana Nikola Ivanović koji je u finalu postigao 21 poen, a uz to dodao pet asistencija za indeks korisnosti 28.
U ekipi Sutjeske istakao se Radoje Vujošević koji je postigao 20 poena svoje ekipe.
Vujošević nije imao adekvatnu podršku svojih saigrača, dok su u ekipi Budućnosti osim Ivanovića i Subotić, Mihailović i Vitkovac postigli dvocifren broj poena. Sutjestka je dobro otvorila meč, vodili su Nikšićani početkom prve četvrtine sedam razlike, ali je Budućnost brzo uspela da se vrati. Meč je odlučen u trećoj četvrtini koju je Budućnost dobila 30:11.
