> Izvor: B92
> Datum: četvrtak 13.02.2014.  
> Rubrika: sport_košarka
> Naslov: Rudi ide kod Durenta u OKC?
> Članak:

Prema pisanju medija u SAD, Oklahoma siti razmatra mogućnost dovođenja beka Real Madrida Rudija Fernandesa.
Fernandesov ugovor ističe na kraju naredne sezone u kojoj bi trebalo da zaradi nešto preko 4 miliona dolara.
Fernandes je igrao četiri sezone u najjačoj ligi sveta za Portland i Denver i prosečno je na 249 utakmica ubacivao 9,1 poen uz 2,4 skoka i 2,2 asistencije.
Oklahoma ima problema nakon povrede Rasela Vestbruka, a Rudi Fernandes ove sezone u Evroligi ima na 15 utakmica prosečno 12,7 poena i po 4 skoka i asistencije.
