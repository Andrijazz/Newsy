> Izvor: B92
> Datum: petak 24.01.2014.  
> Rubrika: sport_košarka
> Naslov: Kinzi: Nadamo se plasmanu u Top 8
> Članak:

Bek Partizana NIS Tarens Kinzi izjavio je posle poraza od Makabija u Tel Avivu (88:67) da se njegov tim nada prolasku u Top 8 Evrolige.
Crno-beli posle četiri odigrane utakmice imaju skor 1-3.
"Još ima da se igra i naravno da se nadamo plasmanu u četvrtfinale. Vratićemo se treningu, pustićemo trenera da nas iskritikuje, a onda ćemo smisliti plan za narednu utakmicu“.
"Počeli smo sporo, a tako ne sme da se počne protiv tim takvih sposobnosti. Treba i Makabiju odati priznanje jer su pogađali šuteve i stalno su pronalazili otvorenog igrača, dok mi nismo rotirali kako treba. Nismo odigrali baš najbolje i zato se desio ovaj rezultat", kazao je Kinzi. Sledeću utakmicu Partizan igra 31. januara sa Lokomotivom Kubanj kod kuće.
