> Izvor: B92
> Datum: ponedeljak 6.01.2014.  
> Rubrika: sport_košarka
> Naslov: NBA: Jang i Li igrači nedelje
> Članak:

Krilni centri obeležili su nedelju u NBA ligi, Tadeus Jang proglašen je za najboljeg na Istoku, dok je Dejvd Li laureat nagrade na Zapadu.
Jang je tokom prošle nedelje u proseku beležio 25 poena uz skoro osam skokova i tri asistencije po meču, iako njegova Filadelfija ima skor 12-21.
Na drugoj strani, Golden Stejt je trenutno četvrti tim na Zapadu, imaju 23 pobede i 13 poraza, a Li je tome doprineo dabl-dabl prosekom, 24,5 poena uz 10.5 uhvaćenih lopti.
Najboljim igračima nedelje na Istoku su do sada proglašavani Majkl Karter-Viljams (Filadelfija), Pol Džordž (Indijana), Lebron Džejms (Majami, dva puta), Džon Vol (Vašington), Džordan Kroford (Boston), Kajri Irving (Klivlend), Dvejn Vejd (Majami), Kris Boš (Majami). U Zapadnoj konferenciji nagrade su išle u ruke Kevina Lava (Minesota), Markif Moris (Finiks), Blejk Grifin (LA Klipersi, dva puta), Lamarkus Oldridž (Portland, tri puta) i Kevin Durent (Oklahoma, dva puta).
