> Izvor: B92
> Datum: utorak 4.02.2014.  
> Rubrika: sport_košarka
> Naslov: Ivković od leta verovatno u Efesu
> Članak:

Košarkaški menadžer Miodrag Ražnatović izjavio je za Gazzetta.gr da postoji velika mogućnost da Dušan Ivković preuzme Anadolu Efes na kraju sezone.
Efes se muči ove sezone na svom frontovima. Trenutno je na skoru 2-3 u Top 16 fazi Evrolige, dok je u Turskoj tek četvrti sa 12-5.
"Jedino što mogu da kažem još je da je bilo razgovora, i da je to vrlo verovatno. Još ništa nije potpisao. Efes je jedan od retkih timova u kojima Duda može da radi", rekao je jedan od najvažnijih ljudi u evropskoj košarci.
Ivkovićev poslednji klub bio je Olimpijakos, sa kojim je 2012. godne osvajio Evoligu i grčko prvenstvo. "Njima je potreban neko kao što je Ivković, a njemu se sviđa Istanbul. I klub je odlično organizovan. Razgovarali su i ranije, ali se kockice nisu složile. Možda je sam trenutak. On je u odličnoj formi, fizičkoj i mentalnoj. Često razgovaramo o košarci ali i drugim temama. Veruje da može da pruži najbolje što zna. Ima iskustvo i znanje, ali i energiju", dodao je Ražnatović. Duda je do ove godine vodio je reprezentaciju Srbije sa kojom je bio vicešampion Evrope 2009. I četvrti na SP godinu dana kasnije. Prošle godine je na EP u Sloveniji bio sedmi, čime je izboren Mundobasket 2014.
Dok je sa Ivkovićem u odličnim odnosima, Ražnatović već neko vreme ne razgovara sa najvećom evropskom legendom kada su u pitanju treneri, Željkom Obradovićem. "To njega morate da pitate. Nisam promenio svoje mišljenje o njemu, niti svoj odnos. I dalje verujem da je on možda i najbolji evropski trener svihvremena. Uživanje je gledati njegovu taktiku i tehniku. Ako neko ne želi da razgovara sa mnom to ne znači da će to promeniti i moje mišljenje o njemu. On ima svoje razloge, sa moje tačke gledišta to je iracionalno. On smatra da nisam bio fer". Razlog je Vasilis Spanulis. Jedan od najboljihevropskih košarkaša je bio član Obradovićevog Panatinaikosa, a onda je neočekivano 2010. prešao u redove najvećeg rivala Olimpijakosa. Obradović im je zamerio jer Spanulis navodno nije održao reč da će ostati. "Ne sećam se svih detalja. Očekivao sam da bi to moglo da se dogodi i pokušao sam da izbegnem. Obavestio sam obe strane o svim mojim potezima. Pričao sam i sa Panatinaikosom i sa Olimpijakosom. Ništa nisam krio, ništa nije bila tajna. Mislim da u PAO nisu razumeli, nije im se svidelo što razmišljamo o Olimpijakosu. Bili su frustrirani jer je njihov igrač, zvezda tima, razmišljao o ponudi druge ekipe. Prema njihovom mišljenju on je trebalo da kaže "ne". Ja se ne slažem s tim. To ih je sprečilo da se bolje potrude da ga zadrže. Čuo sam ih nekoliko puta da kažu: 'Može da ide bilo gde osim tamo (Olimpijakos, prim. aut)'. Njima nije bilo važno što ga gube, nego da ne ode u rivalski tim", objasnio je Ražnatović. Grci su Ražnatoviću skrenuli pažnju da se slične situacije dešavaju i u Srbiji, na relaciji Partizan - Crvena zvezda, pa je mogao da očekuje sličan problem i kod njih. "On je odlučio da ide, razmotrio je sve ponude, ova mu se učinila kao najbolja, iako nije bio zadovoljan koliko će to da mu utiče na karijeru. Znao je da će izazvati žestoke rekacije. Ako je i tačno to što Željko kaže, koliko puta se dogodi da igrač se dogovori sa jednim timom ujuru, a da posle toga promeni mišljenje?".
