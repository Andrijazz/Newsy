> Izvor: B92
> Datum: petak 14.02.2014.  
> Rubrika: sport_košarka
> Naslov: EL: Krstić vodio CSKA do pobede
> Članak:

Košarkaši CSKA savladali su Galatasaraj u Istanbulu sa 74:71 u šestom kolu F grupe Top 16 faze Evrolige i sada imaju pet pobeda i jedan poraz.
Najbolji igrač meča bio je Nenad Krstić sa 24 poena (11-14 iz igre za 29 min) i jednim skokom, Vladimir Micov dao je 10 poena (3-8 iz igre za 21 min), uz 2 skoka, a Miloš Teodosić je za 11 minuta na parketu upisao 3 poena (1-3 iz igre) i asistenciju.
Kajl Hajns imao je 11 poena i 11 skokova, a Viktor Hrijapa upisao je 6 poena, 9 skokova i 4 asistencije. Galatasaraj je predvodio Ender Arslan sa 19 poena (4-7 za tri), Karlos Arojo imao je 16 poena (5-11 iz igre) i 9 asistencija, a Pops-Mensa Bonsu imao je po 12 poena i skokova. Srpski košarkaš Zoran Erceg dao je 4 poena (2-9 iz igre za 19 min), uz 2 skoka. CSKA je kontrolisao igru i rezultat tokom najvećeg dela meča, mada je Galatasaraj serijom trojki (Arslan-Arojo-Domerkant) preuzeo vođstvo u trećoj četvrtini, a posle pogotka Mensa-Bonsua poveo je sa 58:54. Ipak, gosti su ponovo zaigrali znatno čvršće u odbrani, a na krilima Krstića i Micova napravili su seriju 13-0. CSKA nikako nije uspevao definitivno da prelomi meč, a činilo se da se to dogodilo trojkom Micova za 72:63 na minut i po do kraja. Ipak, serijom gluposti Moskovljani ponovo čine meč neizvesnim, pa je Galatasaraj pri zaostatku od tri poena imao desetak sekundi za poslednji napad. Međutim, Arslan je loše organizovao tu poslednju šansu, a Mensa-Bonsu je postupio pomalo nerezonski i izblokiran je pri šutu za tri poena. EL, Top16 faza, 5. kolo f grupe: Lokomotiva - Real Madrid 74:78 Makabi - Bajern 66:64 Žalgiris - Partizan 89:77 Galatasaraj - CSKA 71:74 Tabela: 1. Real Madrid 5-1 2. Makabi 5-1 3. CSKA 5-1 4. Lokomotiva 3-3 5. Galatasaraj 2-4 6. Bajern 2-4 7. Žalgiris 1-5 8. Partizan 1-5
