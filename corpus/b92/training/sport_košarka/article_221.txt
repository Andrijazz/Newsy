> Izvor: B92
> Datum: četvrtak 16.01.2014.  
> Rubrika: sport_košarka
> Naslov: Zdovc i zvanično zamenio Maljkovića
> Članak:

Košarkaši Slovenije dobili su novog-starog selektora, Jure Zdovc se vraća na klupu nacionalne selekcije na kojoj će zameniti Božidara Maljkovića.
Aktuelni trener turskog Gacijantepa će ostati na klupi tog kluba, a sa Košarkaškim savezom Slovenije potpisao je ugovor na dve godine, uz mogućnost produžetka.
Nekadašnji reprezentativac Jugoslavije je funkciju selektora Slovenije obavljao na Evrobasketu 2009. godine u Poljskoj, kada je zabeležen najveći uspeh, plasman u polufinale.
Očekuje se da će Zdovc nacionalnu selekciju predvoditi na Svetskom prvenstvu u Španiji ovog leta, kao i na Evrobasketu 2015. godine.
