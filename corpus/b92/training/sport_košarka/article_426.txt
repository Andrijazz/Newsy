> Izvor: B92
> Datum: utorak 28.01.2014.  
> Rubrika: sport_košarka
> Naslov: Šumadinci pomirenjem do pobede
> Članak:

Košarkaši Radničkog dočekuju Strazbur u sredu od 18 sati u okviru četvrtog kola Last 32 faze Evrokupa.
Na konferenciji za medije pred meč zajedno su se pojavili Stefan Birčević i Nikola Kalinić, čiji sukob u Francuskoj je digao veliku prašinu proteklih dana.
Na taj način Radnički šalje poruku da atmosfera nije poremećena incidentom, a oba prvotimca su optimisti pred dolazak francuske ekipe.
U prvom meču Strazbur je slavio 80:76, a u međuvremenu je francuski tim pojačao Dejvid Andersen, 211 centimetara visokog igrača sa iskustvom iz Evrolige i NBA lige. "Još pre utakmice sa nama doveli su Andersena. Iskusan je, sjajan igrač. Igrao je za velike klube i NBA. To jeste pojačanje za njih, ali mi smo i u Francuskoj odigrali dobru utakmicu. Ušli smo borbeno, požrtvovano, angažovano. Odigrali smo dobru odbranu, kao u više navrata, pokazali smo kako da igramo neke teške utakmice i pobedimo jake protivnike - manjim brojem poena. Kad god smo to ispoštovali imali smo, ne mogu da kažem povoljan rezultat, ali šansu da napravimo nešto", rekao je Kalinić i dodao: "U poslednjih nekoliko minuta imali smo pad, pa su oni odlučujućim skokovima u napadu, našim greškama u odbrani, preokrenuli i napravili taj rezultat. Međutim, mislim da ovde na domaćem terenu možemo potpuno da preokrenemo situaciju. Ne vidim zašto ne bismo i u Jezeru odigrali dobru utakmicu i pobedili, pa i sa većom razlikom. Zašto da ne gledamo u taj treći krug. Trener je rekao, prvu fazu smo prošli skorom 5-5, i ovde je moguće imati 3-3, ako bismo povezali tri pobede. To je sve daleko, idemo meč po meč, ali moramo da razmišljamo optimistički". Jedna od okolnosti koja bitno remeti Šumadince u ovoj sezoni - koja je igrala u Evropi, ali mi se pitamo na našem terenu. Ako odgovorimo na njihovu agresiju, ako igramo još jače, možemo do pobede. Tako ostajemo i u trci za dalji plasman. Idemo na Strazbur svom energijom koju imamo".
Pred prvi susret u Jezeru posle one neprijatne epizode na tajm autu u Strazburu, igrači Radničkog uputili su reči ospokojavanja za pristalice kluba, po pitanju uzajamnog odnosa. "Došlo je do nervoze, preterano smo odreagovali i Kalinić i ja. Dešavaju se te stvari u sportu, iskrsne sukob mišljenja, ali to je normalno. To je  kamera, pa je velika prašina podignuta. Između mene i Kaline je sve u redu, na tom tajm autu je samo adrenalin pokuljao. Nemamo ništa jedan protiv drugog, sve je u najboljem redu. Naša poruka za pristalice je da takođe misle samo o narednom rivalu, dođu u Jezero i podrže nas onako kako znaju. Uzvratićemo borbom za Evropu", kaže Birčević, a slično kaže i Kalinić: "Odmah posle utakmice smo smirili strasti, baš zato da se ne diže tenzija. Ljudi smo, mladi smo, kad se u nešto uloži mnogo truda i želje, velika su i očekivanja. A kad se to ne desi, nervoza mora da se ispolji. Naš je jedini greh što se ispoljilo na pogrešnom mestu i u pogrešno vreme - pred svim tim kamerama. Ali idemo dalje, nastavljamo kao do sada. Nema razloga za brigu o ovome, ni u klubu, ni oko njega". Ulaznice za utakmicu Radnički - Strazbur biće u prodaji u sredu od 13 časova, po ceni od 200 dinara.
