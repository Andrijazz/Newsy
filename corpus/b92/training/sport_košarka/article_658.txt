> Izvor: B92
> Datum: sreda 12.02.2014.  
> Rubrika: sport_košarka
> Naslov: Sale za B92: Momci su najvažniji
> Članak:

Na televiziji B92 očekuje Vas košarkaško veče, od 20 časova na programu je meč Bilbao – Crvena zvezda, a potom ekskluzivni intervju sa Aleksandrom Đorđevićem.
Intervju sa novim selektorom reprezentacije Srbije na programu je od 22.20, a u razgovoru sa Milošem Šaranović on je pričao o šansama našeg tima na Svetskom prvenstvu, o tome kada ćemo ponovo biti favoriti i u kojim aspektima zaostajemo od boljih od nas.
U ekskluzivnom intervjuu za B92 legendarni srpski košarkaš je pričao i o košarci nekada i sada, rivalstvu Partizana i Crvene zvezde, ali i još mnogim stvarima. "U ovom periodu, momci su najvažniji. I oni koji obuku dres i ja moramo da učinimo sve da njihovo samopouzdanje raste, da postanu toga svesni i onda da sav svoj talenat prospu na teren i donesu nam dobre rezultate. Ne volim da poredim epohe, svako vreme nosi svoje šampione, svako od njih je dovoljno jak i originalan da ne treba da se poredi ni sa kim", rekao Đorđević za B92. To je samo jedan deo intervjua, a ostatak ćete moći da čujete u 22.20. Zato, budite uz nas već od 20 časa, kada počinje košarkaški program na televiziji B92.
