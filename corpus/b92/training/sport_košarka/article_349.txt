> Izvor: B92
> Datum: petak 24.01.2014.  
> Rubrika: sport_košarka
> Naslov: Ristović: Još tražimo pojačanje
> Članak:

Sportski direktor Davor Ristović rekao je da ‘crveno-beli’ još nisu našli odgovarajuće pojačanje koje će zameniti Blejka Šilba u timu.
Poslednjih dana pojavile su se brojne spekulacije o potencijalnim pojačanjima, ali je Ristović istakao da one nisu tačne.
"Nije tajna da tražimo pojačanje na poziciji krila, ali moram da kažem da informacije koje su se pojavljivale u medijima poslednjih dana jednostavno nisu tačne. Nismo želeli ništa da demantujemo, jer su se pojavljivala razna imena. O nekima o kojima su mediji pisali čak nismo ni razmišljali i u našim razgovorima nikada ih nismo ni pomenuli", rekao je Ristović. Ristović je istakao da razume nestrpljenje, ali da čim  istakao je veliko zadovoljstvo dosadašnjim rezultatima i istakao veoma profesionalan pristup svih prvotimaca. "Igrači koje imamo u timu su pokazali veliku posvećenost i time su zaslužili naše poverenje i punu podršku. Svojim pristupom su dokazali da mogu da nose teret igranja u Zvezdi koji zahteva da na svakom meču budete na najvišem nivou. Iz tog razloga u ovom trenutku nećemo dovoditi igrača po svaku cenu, jer želimo košarkaša koji je sposoban da iznese sve ovo čemu govorim. To naravno ne podrazumeva samo njegove igračke već i ljudske kvalitete. Zato još jednom moram da naglasim da se nećemo opterećivati bilo kakvim rokovima već ćemo čekati i tražiti najbolje rešenje za klub", zaključio je Ristović. Košarkaši Crvene zvezde narednu utakmicu igraju u subotu od 17 časova, kada gostuju Solnoku u okviru 18. kola ABA lige.
