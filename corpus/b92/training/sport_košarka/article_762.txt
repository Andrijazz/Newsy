> Izvor: B92
> Datum: četvrtak 20.02.2014.  
> Rubrika: sport_košarka
> Naslov: Utakmica nedelje: Partizan – Galata
> Članak:

Košarkaši Partizana NIS dočekuju u četvrtak u Areni (20:45) turski Galatarasaj, u meču nedelje po izboru Evrolige u 7. kolu Top 16 faze.
Crno-beli imaju jednu pobedu u prethodnih šest kola u grupi, pa im je potrebna pobeda nad istanbulskim timom kako bi ostali u igri za plasman u plej-of elitnog takmičenja.
S druge strane, Galatasaraj ima dva trijumfa pa i njemu svaki meč u grupi predstavlja finale.
"Mi ne bi trebalo da imamo bilo kakvu vrstu pritiska ili nervoze. Primarni cilj smo ispunili prolaskom u Top 16. Sigurno da se nećemo predavati. Imali smo pehove, možda je trebalo da dobijemo još neku utakmicu, ali dok god ima šanse mi ćemo se boriti", istakao je bek crno-belih Bogdan Bogdanović. Biće ovo duel dva tima koja su desetkovana povredama, pored izostaka Lea Vestermana i Dragana Milosavljevića koji su završili sezonu, srpski šampion ni u ovom meču ne može da računa na poslednje pojačanje Sašu Pavlovića, dok je još uvek neizvestan Tarens Kinzi. S druge strane, izostaće Nejtan Džavai, Manučar Markoišvili, Džamont Gordon i Ervin Dadli, dok su neizvesni Zoran Erceg i Milan Mačvan. Pomoćni trener Partizana Velimir Gašić smatra da tim do pobede može samo sa mnogo energije i pameću, a još nije sigurno da li će za Galatu igrati bivši košarkaš crno-belih Milan Mačvan.
Predstojeće kolo u Evroligi donosi nekoliko sjajnih duela. U centru pažnje svakako će biti veliki derbi Atine između Panatinaikosa i Olimpijakosa u OAKA areni. PAO je na deobi trećeg mesta sa još dva rivala, a crveno-beli imaju tek pobedu više od 'zelenih'. U petak je na programu i derbi Istanbula između Efesa i Fenerbahčea, u meču koji bi jedan tim mogao da košta borbe za plej-of. Barselona će nastavak perfektnog učinka u Top 16 tražiti kod najgoreg tima grupe E Laboral Kuče u derbiju Španije, Zanimljivo će biti i u grupi F, CSKA i Makabi se u direktnom okršaju bore za prvo mesto, što će protiv Žalgirisa pokušati da iskoristi Real Madrid. Top 16, 7. kolo: Grupa E: 20:30 Laboral Kuča - Barselona 20:30 Emporio Armani - Unikaha Malaga 20:45 Panatinaikos - Olimpijakos Pirej petak, 19:15 Anadolu Efes - Fenerbahče Ulker Tabela: 1. Barselona 6-0 2. Olimpijakos 4-2 3. Emporio Armani 3-3 4. Panatinaikos 3-3 5. Unikaha Malaga 3-3 6. Fenerbahče 2-4 7. Anadolu Efes 2-4 8. Laboral Kuča 1-5 Grupa F: 20:45 Partizana NIS - Galatasaraj petak, 17:00 CSKA Moskva - Makabi Elektra petak, 20:15 Bajern Minhen - Lokomotiva Kubanj petak, 20:45 Real Madrid - Žalgiris Kaunas Tabela: 1. CSKA 5-1 2. Makabi 5-1 3. Real Madrid 5-1 4. Lokomotiva 3-3 5. Galatasaraj 2-4 6. Bajern 2-4 7. Žalgiris 1-5 8. Partizan NIS 1-5
