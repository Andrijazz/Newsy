> Izvor: B92
> Datum: nedelja 2.02.2014.  
> Rubrika: sport_košarka
> Naslov: ABA: Gordić doneo pobedu Igokei
> Članak:

Košarkaši Igokee savladali su Union Olimpiju u Ljubljani rezultatom 66:62 u 19. kolu ABA lige i na taj način zabeležili 11. trijumf u sezoni.
Ekipa iz Laktaša će po završetku ove runde takmičenja zauzimati šesto mesto na tabeli, dok Ljubljančani ostaju na 11. mestu sa sedam pobeda i 12 poraza.
Jedini dvocifreni i najefikasniji u pobedničkom timu bio je Nemanja Gordić sa 29 poena, dok su se na drugoj strani istakli Dino Murić sa 13 i Alen Omić sa 11 poena.
Gostujući tim je stigao do trijumfa u poslednjoj četvrtini, koju je rešio rezultatom 19:8, iako je Olimpija bolje ušla u meč i u prvoj deonici imala i dvocifrenu razliku. Nezaustavljiv na startu bio je Alen Omić, kome su se pridružili Sasu Salin i Sedrik Džekson, dok su Igokeu u igri održavali Duško Bunić i Gordić. U drugom kvartalu su gosti uhvatili priključak, ali su domaći na pauzu između poluvremena otišli sa viškom od 13 poena. Igokea je rezultatski priključak uhvatila na startu poslednje četvrtine, serijom 7:0, a pobednika je odlučio sjajni Gordić, sa sedam poena u poslednja dva minuta. Rezultati 19. kola ABA ligeSubotaMZT Skoplje - Mega Vizura 80:72 Radnički - Solnok 82:91 Široki - Cedevita 68:73 Zadar - Krka 55:57 Nedelja Olimpija - Igokea 62:66 Crvena zvezda Telekom - Budućnost u toku Utorak19.00 Cibona - Partizan Tabela 1. Crvena zvezda Telekom 15 3 33 222 2. Cedevita 14 5 33 70 3. Partizan NIS 13 5 31 127 4. Cibona 12 6 30 81 5. Budućnost VOLI 12 6 30 77 6. Igokea 11 8 30 -36 7. MZT Skopje Aerodrom 9 10 28 0 8. Krka 8 11 27 -42 9. Union Olimpija 7 12 26 -32 10. Mega Vizura 7 12 26 -49 11. Radnički 7 12 26 -84 12. Solnok 6 13 25 -95 13. Široki Primorka 5 14 24 -100 14. Zadar 5 14 24 -139
