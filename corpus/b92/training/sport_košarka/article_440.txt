> Izvor: B92
> Datum: sreda 29.01.2014.  
> Rubrika: sport_košarka
> Naslov: Dan Džerija Slouna u Juti
> Članak:

Guverner Jute Geri Herbert proglasio je 31. januar 2014. godine za Dan Džerija Slouna. Tako je ova savezna država odala počast legendarnom treneru Jute Džez.
U zvaničnom saopštenju naglašeno je da se ovim gestom odaje priznanje američkom stručnjaku za njegov nemerljiv doprisnos popularizaciji sporta.
Sloun je trenersku karijeru u Juti započeo 1985. godine kao asistent, da bi posle tri godine postao trener. On je za 13 godina Jutu vodio do dva finala, a karijeru je završio kao treći trener po broju pobeda u NBA.
Američki stručnjak je takođe imao zapaženu igračku karijeru.Igrao je na pozicijama beka i krila, a izabran je kao četvrti pik na draftu 1965. godine od strane Baltimor Buletsa. Nakon samo jedne godine u Baltimoru prešao je u Čikago u kome je ostao do kraja karijere. Dva puta je igrao na Ol-star utakmici, a četiri puta je biran u najbolji defanzivni tim lige. Čikago Bulsi su povukli njegov dres sa brojem četiri iz upotrebe.
