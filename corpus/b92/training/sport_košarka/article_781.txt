> Izvor: B92
> Datum: petak 21.02.2014.  
> Rubrika: sport_košarka
> Naslov: KLS: FMP na +53, ubedljiv i Metalac
> Članak:

Košarkaši FMP-a, Metalca i Sloge zabeležili su pobede u mečevima 20. kola Košarkaške lige Srbije odigranim u petak.
FMP je deklasirao Napredak na svom terenu sa 105:52, Metalac je bio takođe ubedljiv protiv Slobode, ali na gostovanju, sa 91:54, dok je Sloga pobedila Meridianu sa 78:62.
Izabranici Milana Gurovića su zahvaljujući ubedljivom trijumfu zadržali prvo mesto na tabeli sa skorom 15/5, ispred Crnokose, koja ima 13 pobeda i šest poraza, ali i utakmicu manje.
FMP je do 15. pobede ove sezone predvodio Radoslav Peković sa 15 poena i pet skokova, dok je Filip Čović dodao 14 poena i četiri asistencije. Tim iz Železnika je, inače, imao ukupno sedmoricu igrača sa dvocifrenim učinkom, dok je na drugoj strani takav slučaj bio samo sa jednim igračem - Vojkanom Milinčićem, koji je meč završio sa 15 poena i pet skokova. Metalac je do trijumfa u užicu predvodio Bojan Bakić sa 19 poena, dok je Nikola Tomašević dodao 14. Kod Slobode istakli su se Miloš Koprivica i Marko Zočević sa po 12 poena. Sloga je na raspolaganju imala samo desetoricu igrača, ali je slavila u Kraljevu protiv Meridiane posebno zahvaljujući Nikoli Tutušu koji je meč završio sa 21 poenom i šest skokova. Milan Dabović je dodao 15 poena, dok se u poraženom timu istakao Vladimir Matić sa 13 poena i pet skokova. Košarkaška liga Srbije, 20. kolo petak, 21. februar Sloboda - Metalac 54:91 Sloga - Meridiana 78:62 FMP - Napredak 105:52 subota, 22. februar Konstantin - Crnokosa 20.00 Borac - Vršac 19.00 Vojvodina - Tamiš 20.00 Beograd - Smederevo 20.00 Tabela: 1. FMP 15/5 2. Metalac 12/8 3. Crnokosa 13/6 4. Borac 12/7 5. OKK Beograd 11/8 6. Konstantin 10/9 7. Smederevo 10/9 8. Tamiš 10/9 9. Sloga 9/11 10. Vršac 9/10 11. Napredak 8/12 12. Meridiana 6/14 13. Vojvodina 6/13 14. Sloboda 5/15
