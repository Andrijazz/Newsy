> Izvor: B92
> Datum: petak 17.01.2014.  
> Rubrika: sport_košarka
> Naslov: Bertans ipak ne dolazi u Partizan?
> Članak:

Letonski reprezentativac Dairis Bertans demantovao je na svom Tviter profilu da će narednih dana napustiti Bilbao.
Stariji brat krilnog košarkaša Partizana Davisa Bertansa navodno je već dogovorio saradnju sa “crno-belima”, ali za sada nema zvanične potvrde.
“To nije istina!”, napisao je 23-godišnji bek, a prema navodima pojedinih španskih medija, on ima izlaznu klauzulu u ugovoru vrednu pola miliona evra.

Prethodno su se pojavile informacije da će Bertans u ponedeljak stići u Beograd, te potpisati ugovor na 2,5 godine sa srpskim šampionom.
