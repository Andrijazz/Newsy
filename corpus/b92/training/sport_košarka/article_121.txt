> Izvor: B92
> Datum: četvrtak 9.01.2014.  
> Rubrika: sport_košarka
> Naslov: EL: Raspad Olimpijakosa, Željko 0-2
> Članak:

Košarkaši Barselone pobedili su Fanerbahče u Istanbulu sa 76:73 u derbiju 2. kola Top16 faze Evrolige.
Katalonci su zadržali stoprocentan učinak nakontrijumfa na startu, dok je ekipa Željka Obradovića pretrpela i drugi poraz.
Barsa je od samog početka pokazala da je stigla u Tursku da pobedi, vodila je tokom većeg dela utakmice i Fener će u nastavku imati dosta poteškoća da izbori plasman među osam najboljih ekipa Evrope.
Marselonji Uertas bio je sjajan sa 23 poena i 7 asistencija, Bred Oleson dodao je 14, a Papanikolau 11 poena za goste. Na drugoj strani, Nemanja Bjelica je bio odličan sa 15 poena i 7 skokova, 15 poena ubacio je i Mahmatoglu, a po 13 Preldžić i Mekejleb. U drugoj utakmici ove grupe odigranoj u četvrtak Olimpijakos je pretrpeo prvi poraz u sezoni u Evroligi i to kakav. Dvostrukog šampiona Evrope razbio je Armani u Milanu sa 81:51! Briljirao je Kit Lengford sa 29 poena (5-6 za tri).17 je ubacio Heket, 13 Džerels, a 10 Đani Laval. U gostujućem sastavu samo je Jorgos Printezis bio dvocifren sa 12 poena, a Spanulis je dodao 8. Olimpijakos je imao3-18 za tri poena i čak 16 izgubljenih lopti, dok je Armani ubacio 12 od 21 šuta za tri poena. Evroliga, 2. kolo Top16 faze, grupa E: Fenerbahče - Barselona 73:76 Armani - Olimpijakos 81:51 petak: Laboral Kuča - Panatinaikos Efes - Unikaha
