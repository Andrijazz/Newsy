> Izvor: B92
> Datum: subota 25.01.2014.  
> Rubrika: sport_košarka
> Naslov: Jaru u nemilosti Radničkog
> Članak:

Muftau Jaru nalazi se u nemilosti kragujevačkog Radničkog, koji jedini može da mu omogući da zaigra pre kraja sezone.
Centar iz Benina je suspendovan krajem novembra zbog kršenja klupske discipline i ugovornih obaveza, u trenutku kada je bio ubedljivo najbolji igrač tima iz "Jezera".
Od tada nije odigrao ni minut, a ne može ni da pređe u drugi klub bez saglasnosti Radničkog, potvrdila je FIBA.
"Pravila igre su sasvim jasna. Ovo je profesionalni sport, na snazi su čvrsti ugovori i pravilnici, kako našeg kluba, tako i krovnih košarkaških organizacija. Kao što je poznato, Jaru je suspendovan, a da li će ponovo izaći na teren zavisi od mogućih pregovora našeg kluba sa nekom zainteresovanom stranom. Otvoreni smo za pregovore", rekao je predsednik KK Radnički Ivan Grujin. Jaru je imao dab-dabl prosek dok je igrao. Na 9 mečeva u ABA ligi prosečno beležio 11,9 poena uz 10,5 skokova, dok je na 7 utakmica u Evrokupu bio još dominantniji sa 17,1 poenom i 13,1 skokom u proseku. Dok najbolji igrač tima sedi na tribinama (ili kod kuće), Radnički je tek deveti u ABa sa skorom 7-10, dok u Last 32 fazi Evrokupa ima tri poraza.
