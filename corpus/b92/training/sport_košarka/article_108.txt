> Izvor: B92
> Datum: sreda 8.01.2014.  
> Rubrika: sport_košarka
> Naslov: Puejo: Zvezda sjajna atletski
> Članak:

Trener Bilbaa Rafa Puejo rekao je da je Zvezda odigrala odličan meč i da je zasluženo pobedila.
Crveno-beli su na startu druge faze Evrokupa savladali španski tim na svom parketu sa ubedljivih 105:87.
„Mislim da je Crvena zvezda odigrala odličnu utakmicu, imali su odličan procenat šuta, dominirala je u skoku, trebalo je da odigramo mnogo agresivnije u odbrani.“
"U prvom poluvremenu smo zonom pokušali da promenimo ritam Zvezde, posle to nije funkcionisalo. Imali smo sreće i odličan šut za tri poena u prvom poluvremenu, ali je taj procenat pao u nastavku. Mislim da je Zvezda dobra ekipa, dobro utrenirana, sjajno atletski pripremljena, Boban Marjanović je jedan od najboljih centara u Evropi, koji može da promeni tok utakmice", rekao je Puejo. Hrvatski reprezentativac Damir Markota takođe je pohvalio rivala. "Zasluženo je Zvezda pobedila, hteli su pobedu više od nas, pokazali su to tokom 40 minuta. U ovakvoj atmosferi, protiv borbene Zvezde, koja je imala 16 skokova više, teško je pobediti. Ne znam još dobro španski, ali kada uđemo na parket samo mislimo o tome, individualno se možda van terena razlikuje", rekao je Markota.
