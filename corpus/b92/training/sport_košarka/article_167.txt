> Izvor: B92
> Datum: subota 11.01.2014.  
> Rubrika: sport_košarka
> Naslov: Laso: Mogli smo da izgubimo
> Članak:

Trener Reala Pablo Laso izjavio je posle pobede nad Galatasarajem da nije zadovoljan igrom svog tima.
"Odigrali smo najlošiji meč sezone u odbrani, oni su lako dolazili do pogodaka i mogli su da pobede. Nisam ni sumnjao da će biti težak meč i veoma sam srećan zbog pobede, ali nismo igrali dobro. Sloter i Darden su bili odlični u napadu, ali su bili još bolji u odbrani, za razliku od ostatka tima“, kazao je Laso, čiji tim je neporažen ove sezone.
Bek Galatasaraja Karlos Arojo rekao je da je njegov tim bio blizu pobede i dodao je: "Odigrali smo za sebe i svoje samopouzdanje, kao i za navijače i umalo nismo pobedili iako imamo problema sa povredama, što nam otežava stvari. Nadam se da ćemo biti još bolji pred svojom publikom i kada se svi oporave". Real posle dve runde ima dve pobede, a Galatasaraj oba poraza.
