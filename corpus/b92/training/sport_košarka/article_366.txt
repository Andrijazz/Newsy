> Izvor: B92
> Datum: subota 25.01.2014.  
> Rubrika: sport_košarka
> Naslov: DV: Znam da ima dušebrižnika...
> Članak:

Trener Partizana Duško Vujošević rekao je za ’Novosti’ da crno-belima treba pojačanje nakon teške povrede koju je doživeo kapiten Dragan Milosavljević.
Vujošević je dodao da česte povrede kolena igrača Partizana nisu povezane sa napornim treninzima i mečevima, već da su one ’nesrećna okolnost’.
Kapiten Milosavljević povredio je prednje ukrštene ligamente kolena protiv Makabija u Tel Avivu i verovatno je za njega završena sezona.
On je treći igrač crno-belih koji je doživeo istu povredu u poslednjih 10 meseci nakon Davisa Bertansa i Lea Vestermana. "Partizanu treba jedan igrač, ali nećemo da žurimo i u toj žurbi da napravimo grešku. Sva imena koja se pominju su prozivod određenih interesa, da li menadžera, ili nekog ko želi da muti vodu.... Sigurno da tu ima i onih koji prave kalkulacije sa dobrom namerom. Ima svega... Znate, kada je čoveku teško, pokazuje se ko mu je prijatelj. A Partizanu je sada teško i treba mu pomoć. Nadam se da će nas navijači i dalje podržavati, pa i kada se izgubi utakmica, da će agenti uspeti da ponude dobre igrače, da će sponzori uspeti da nas finansijski podrže. Lako je iz pozicije rašomonca biti pametan", rekao je Vujošević za . Trener crno-belih smatra da treninzi, naporni mečevi i putovanja nemaju veze sa povredama Milosavljevića, Bertansa i Vestermana. "Znam da sada ima mnogo dušebrižnika i zlonamernika koji pokušavaju da izvrše "analize", ali i dobronamernih koji nisu ravnodušni - jasno trener Partizana Duško Vujošević stavlja do znanja da su i do njega stigle razne "pouzdane teorije" zašto i kako se Milosavljević povredio. - Povrede su nažalost sastavni deo sporta. Uvek sam govorio da dobar trening smanjuje rizik od povreda. Veliki broj utakmica, naporan ritam takmičenja, mnogo ne idealnih organizovani putovanja sigurno da multiplikuju rizik od povrede. Ali kod rupture prednjih ukrštenih ligamenata, kao i kod loma ruke dolazi do sticaja neserćenih okolnosti, odnosno do udara pod određenim uglom. Sigurno da je i prethodni kontakt sa Ohajonom (u prvom poluvremenu) bio inicijalna kapisla."
