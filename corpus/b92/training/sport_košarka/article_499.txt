> Izvor: B92
> Datum: subota 1.02.2014.  
> Rubrika: sport_košarka
> Naslov: Simon: Da je više ovakvih navijača
> Članak:

Košarkaš Lokomotive Krunoslav Simon izjavio je nakon pobede nad Partizanom u Kombank areni da je Evropi potrebno još klubova sa navijačima kakve ima Beograd.
Ruska ekipa je nanela četvrti poraz crno-belima u Top 16 fazi Evrolige rezultatom 87:81, a Simon je bio najefikasniji kod gostiju sa 18 poena
"Znam šta mogu da očekujem u Beogradu kada su navijači u pitanju. Uvek je zadovoljstvo doći ovde i igrati pred ovakvom publikom. Voleo bih da U Evropi postoji više terena kao što je ovaj u Beogradu“, rekao je Simon.
On je istakao da nije bilo lako stići do pobede, iako je njegova ekipa šutirala trojke 13/26. "Nije bilo lako stići do pobede, bez obzira na problema Partizana sa povredama. Oni su do samog kraja bili u egalu. Međutim, pogodili smo neke otvorene šuteve i mislim da smo zaslužili dva boda."
