> Izvor: B92
> Datum: utorak 28.01.2014.  
> Rubrika: sport_košarka
> Naslov: Kritike dale rezultat, Buva MVP
> Članak:

Centar Širokog Ivan Buva najkorisniji je igrač 18. kola ABA lige, pošto je imao indeks uspešnosti 31 u porazu svog tima od Budućnosti u Podgorici.
Buva je imao 19 poena, 11 skokova i 9 iznuđenih faulova, ali njegova ekipa nije izbegla poraz.
Inače, pre samo nekoliko nedelja Buva je postao hit na Ju tubu, kada ga je na meču sa Crvenom zvezdom Telekom žestoko iskritikovao trener Jakša Vulić.
Zanimljivo, u idealnoj petorci 18. kola nema nijednog igrača iz srpskih klubova - tu su Todor Gečevski iz MZT-a, Suad Šehović iz Budućnosti, igrač Zadra Marko Ramljak i Dejvidas Gailijus iz Olimpije. Prema nacionalnom koeficijentu, Srbija je i dalje ispred Hrvatske u borbi za dodatnog predstavnika na Jadranu naredne godine - Srbija ima koeficijent 10,5, a Hrvati 10.
