> Izvor: B92
> Datum: subota 4.01.2014.  
> Rubrika: sport_košarka
> Naslov: Olimpija pala u Draženovom domu
> Članak:

Ekipa Cibone savladala je u meču prepunom preokreta Union Olimpiju 83:71, u utakmici 15. kola ABA lige.
Meč u Draženovom domu obeležile su velike oscilacije dva tima, prvo je Olimpija dobila četvrtinu 33:10, a potom Cibona sa 31:10.
"Vukove" je predvodio Džered Blesingejm sa 26 poena i 9 asistencija, dok je dabl-dabl ostvario Dario Šarić sa 22 i 10 skokova uz 4 ukradene lopte. Marin Rozić je dodao 21 poen.
Najbolji u Olimpiji bio je Nenad Joksimović sa 16 poena, 13 je postigao Alen Omić, dok je 11 ubacio Dragiša Drobnjak. Cibona je dobro počela meč i posle prvog perioda imala osam poena prednosti (21:13), ali je u nastavku potpuno pala. Gosti su dominirali u drugoj četvrtini, rešetali su koš rivala sa svih pozicija i sa 33:10 stigli do velikog preokreta za 46:31 na poluvremenu. Međutim, novi je usledio u narednih deset minuta u kojem su ekipe samo zamenile uloge. Sada je Cibona dominirala i sa 31:10 vratila prednost u svoju korist (62:56) pred poslednjih deset minuta. Domaćin u nešto izjednačenijoj poslednjoj četvrtini uspeva da slomi otpor Ljubljančana i ostvari devetu pobedu u sezoni. Olimpija ima skor 5-10 u donjem delu tabele. Posljednja četvrtina ponovo donosi bolju igru Cibone. Uspjeli su da slome otpor Olimpije, te su na kraju bez većih problema upisali pobjedu u ovom suretu. ABA liga, 15. kolo:Krka - Cedevita 64:65 Cibona - Union Olimpija 83:71 Crvena zvezda - Igoke 93:59 19:00 Široki - Radnički nedelja: 17:00 Zadar - Budućnost ponedeljak: 18:00 Mega Vizura - Partizan petak:MZT Skoplje - Solnok Olaj 73:63 Tabela: 1. Crvena zvezda 12 3 2. Cedevita 11 4 3. Partizan 10 4 4. Budućnost 9 5 5. Cibona 9 6 6. Igokea 8 7 7. MZT Skoplje 7 8 8. Mega Vizura 6 8 9. Krka 6 9 10. Solnok Olaj 5 10 11. Zadar 5 9 12. Union Olimpija 5 10 13. Radnčki 5 9 14. Široki 4 10
