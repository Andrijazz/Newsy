> Izvor: B92
> Datum: četvrtak 9.01.2014.  
> Rubrika: sport_košarka
> Naslov: EL: Koliko može Partizan u Minhenu?
> Članak:

Košarkaši Partizana NIS od 20 časova i 15 minuta gostuju Bajernu u Minhenu u drugom kolu F grupe Top 16 faze Evrolige.
U prvoj rundi crno-beli su u Kombank Areni izgubili od Real Madrida 80:64, dok je Bajern slavio protiv Žalgirisa u Kaunasu 84:66.
U ostalim mečevima F grupe Makabi dočekuje Lokomotivu Kubanj, a u petak su na programu mečevi CSKA - Žalgiris i Real Madrid - Galatasaraj.
Trener Partizana Duško Vujošević pušten je sa VMA, ali će se na klupu vratiti tek na sledećoj utakmici ABA lige sa Krkom u nedelju. Pomoćni trener Velimir Gašić rekao je da svi u timu žele da odigraju što bolje mogu, kao i da je Bajern respektabilan tim. Trener Bajerna Svetislav Pešić kaže da je Partizan timski najbolja ekipa u Evropi, a Robin Bencing naglašava da crno-beli igraju u visokom ritmu. Bavarci neće moći da računaju na Nihada Đedovića, ali će Boris Savović bii spreman za okršaj. Evroliga, Top 16 faza, drugo kolo: Grupa E: četvrtak, 19h Fenerbahče Ulker - Barselona četvrtak, 20.45h Emporio Armani - Olimpijakos petak, 19h Anadolu Efes - Unikaha petak, 20.30h Laboral Kuča - Panatinaikos Grupa F: četvrtak, 20.05h Makabi - Lokomotiva Kubanj četvrtak, 20.15h Bajern - Partizan NIS petak, 17h CSKA - Žalgiris petak, 20.45h Real Madrid - Galatasaraj
