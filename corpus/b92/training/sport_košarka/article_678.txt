> Izvor: B92
> Datum: četvrtak 13.02.2014.  
> Rubrika: sport_košarka
> Naslov: Stombergas: Partizan je opasan
> Članak:

Trener Žalgirisa Saulius Stombergas izjavio je da je Partizan NIS moćna ekipa i pored toga što "crno-beli“ imaju problema sa povredama.
Partizan gostuje u Litvaniji u okviru šestog kola Top 16 faze Evrolige u četvrtak od 18:45 časova
"Crno-beli“ imaju jednu pobedu iz pet mečeva, dok je Žalgiris vezao pet poraza.
"Činjenica je da Partizan dolazi bez nekoliko povređenih igrača. Međutim pobede nad Fenerbahčeom i CSKA pokazuju da su oni veoma opasni. Mogu da igraju dobru košarku jer imaju dobre pojedince. Važno je da im na samom početku ne dopustimo da uđu u svoj ritam", rekao je Stombergas. Košarkaš Žaligirisa Džastin Dentmon se nada da će njegova ekipa ispraviti greške iz ranijih utakmica. "Imali smo pauzu nedelju dana koju smo iskoristili za treninge. Morali smo da se oporavimo od povreda i analiziramo uspone i padove. Bili smo blizu pobeda u nekim mečevima Top 16 faze, ali smo igrali užasne završnce. Nadam se da ćemo u četvrtak biti bolji", rekao je Dentmond. Duško Vujošević naglašava da je Žalgiris kvalitetna ekipa koja igra sa dosta domaćih igrača. Partizan će u Kaunasu biti oslabljen neigranjem Tarenza Kinzija, ali se u ekipu vraća Milenko Tepić. Veliko pojačanje Saša Pavlović nema pravo nastupa na ovom meču. Oslabljen je ipak i Žalgiris, u sredu je ostao bez startnog centra Kšištofa Lavrinoviča.
