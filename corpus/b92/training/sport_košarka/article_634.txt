> Izvor: B92
> Datum: ponedeljak 10.02.2014.  
> Rubrika: sport_košarka
> Naslov: U Kini nema odbrana, 178:177!
> Članak:

Košarkaši Fuđiana i Žeđianga odigrali su nesvakidašnji meč sa pet produžetaka koji je završen rezultatom 178:177 za domaći Fuđian.
Regularni tok meča je završen rezultatom 110:110. Utakmica je oborila rekorde po broju odigranih produžetaka i po broju postignutih poena nekog tima.
U pobedničkom timu tri igrača su postigla po 37 poena. Bivša NBA zvezda Delonte Vest je uz 37 poena imao 11 asistencija i osam skokova.
Bahrami je osim 37 poena imao 11 asistencija i sedam uhvaćenih lopti, dok je i Vang imao 37 poena i 13 skokova. U poraženoj ekipi Majk Heris je postigao 55 poena uz 17 uhvaćenih lopti, Devarik je imao 47 poena 13 skokova i devet asistencija, a Žang je imao 36 poena i 16 uhvaćenih lopti. Interesantno da na meču nije zabeležen nijedan tripl-dabl, a da je sedam igrača imalo dabl-dabl.
