> Izvor: B92
> Datum: subota 18.01.2014.  
> Rubrika: sport_košarka
> Naslov: Radonjić: Imamo imperative pobede
> Članak:

Trener Crvene zvezde Dejan Radonjić rekao je da ‘crveno-beli’ imaju imperative pobede pred duel 17. kola ABA lige sa Olimpijom.
Zvezda u nedelju od 17 časova u beogradskom “Pioniru” dočekuje ljubljanski klub, a taj susret dočekuje na prvom mestu tabele sa 13 pobeda i tri poraza. Olimpija trenutno drži osmo mesto na tabeli sa skorom 6/10.
"Olimpija je klub sa velikom tradicijom. Ove sezone su, usled slabijeg starta koji je uglavnom bio prouzrokovan povredama, došli u situaciju da ne budu na onom mestu na tabeli koje zaslužuju. Siguran sam da će na kraju prvenstva biti u boljoj poziciji nego što su sada jer imaju kapacitet za to. Imali su izuzetno kvalitetno izdanje u Evrokupu, gde su u jakoj grupi završili na prvoj poziciji. To nam govori da se radi o ekipi koja ima potencijal, iskustvo i dovoljno kvaliteta da na kraju završi ABA ligu na taj način da ispune svoja očekivanja sa početka sezone", istakao je Radonjić. Za . Radonjić je istakao da pred njegovom ekipom uvek stoji imperativ pobede. "On je uvek pristuan. Jasno je da moramo da igramo bolje nego protiv kragujevačkog Radničkog i Nižnjeg Novgoroda. U našem timu se ne razmišlja drugačije ni kada su u pitanju dueli na strani, ni dueli kod kuće", rekao je Radonjić. Radonjić se na konferenciji za medije pred meč sa Olimpijom osvrnuo i na situaciju sa Blejkom Šilbom i istakao je da u klubu traže zamenu za američkog košarkaša na kojeg ne računa.
