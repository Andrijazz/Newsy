> Izvor: B92
> Datum: sreda 1.01.2014.  
> Rubrika: sport_košarka
> Naslov: Lejkersi ponovo bez Farmara
> Članak:

Bek Lejkersa Džordan Farmar propustiće još najmanje četiri nedelje zbog povrede prepone.
Povreda je otkrivena na ultrazvuku, a dogodila se tokom duela protiv Milvokija u utorak.
Sličnu povredu Farmar je zaradio 1. decembra prošle godine, nakon čega je propustio 10 mečeva (tri i po nedelje).
Jedini zdrav plej u Lejkersima je sada Kendal Maršal. Farmar ove sezone prosečno ima 8,7 poena, 3,3 skoka i 4,7 asistencija po utakmici.
