> Izvor: B92
> Datum: subota 4.01.2014.  
> Rubrika: sport_košarka
> Naslov: Cedeviti drama u Novom Mestu
> Članak:

Ekipa Cedevite nastavlja da prati Crvenu zvezdu, ostvarila je 11. pubedu u ABA ligi nadigravši Krku 65:64 u Novom Mestu.
Krka je vodila 61:60 u poslednjem minutu, ali je Jasmin Hukić izgubio loptu dok su Ivan Ramljak i Marino Baždarić poentirali i odveli Zagrepčane na nedostižnih 65:64.
Goste je tokom meča predvodio 19-godišnji centar Jusuf Nurkić sa 14 poena i 5 skokova, Baždarić je dodao 13 (5/6 iz igre), a Alan Rej 12 poena. Krku je 'nosio' momak koga želi Partizan NIS, Edo Murič sa 12 poena.
Ekipa Aleksandra Džikića je odlično otvorila meč, povela 7:0, te posle prvog perioda imali pet poena prednosti (23:18). Međutim, domaćin nije uspeo da napravi veći iskorak, pa je na poluvremenu bilo 36:32. Egal borba nastavljena je i u drugih 20 minuta, Krka nije mogla preko +5, da bi pred poslednji period Cedevita preokrenula na 50:49. I dalje se igralo koš za koš, gosti stiču 58:55, ali Krka serijom 5:0 preokreće u svoju korist. Ipak, nakon što je Ramljak postigao koš uz dodatno bacanje, iskusni Hukić gubi loptu, a Baždarić postiže novi koš za nedostižnih 65:61. Murič u poslednjem napadu pogađa trojku i postavlja konačan rezultat. Cedevita je ostvarila treću pobedu u nizu u ABA za skor 11-4, dok je Krka doživela drugi uzastopni poraz i ostala na 6-9. ABA liga, 15. kolo: MZT Skoplje - Solnok Olaj 73:63 subota: Krka - Cedevita 64:65 u toku Cibona - Union Olimpija u toku Crvena zvezda - Igokea 19:00 Široki - Radnički nedelja: 17:00 Zadar - Budućnost ponedeljak: 18:00 Mega Vizura - Partizan Tabela: 1. Crvena zvezda 11 3 2. Cedevita 11 4 3. Partizan 10 4 4. Budućnost 9 5 5. Igokea 8 6 6. Cibona 8 6 7. MZT Skoplje 7 8 8. Mega Vizura 6 8 9. Krka 6 9 10. Solnok Olaj 5 10 11. Zadar 5 9 12. Union Olimpija 5 9 13. Radnčki 5 9 14. Široki 4 10
