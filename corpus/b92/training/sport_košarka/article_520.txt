> Izvor: B92
> Datum: ponedeljak 3.02.2014.  
> Rubrika: sport_košarka
> Naslov: EL: Krstić MVP januara
> Članak:

Košarkaš CSKA Nenad Krstić proglašen je za najkorisnijeg igrača Evrolige u januaru.
Srpski centar i košarkaš Partizana Tarens Kinzi imaju isti indeks za januar - 21,6, a na trećem mestu je Zoran Erceg iz Galatasaraja - 20,4.
Kinzi je pružao odlične partije u prvih pet kola Top 16 faze, pa je na prvom mestu liste strelaca sa 20,2 poena po meču, a na drugoj poziciji je Bogdan Bogdanoić sa 19,8 poena.
Najbolji skakač u januaru je kapiten "crno-belih" Žofri Lovernj sa 7,4 uhvaćene lopte u proseku, dok je Dimitris Dijamantidis najbolji asistent sa 8,4 asistencije po meču. CSKA posle pet kola u Top 16 fazi Evrolige ima četiri pobede i jedan poraz, a jedan od najzaslužnijih za to je kapiten srpske reprezentacije. Ruska ekipa je u novu godinu ušla trijumfom nad Lokomotivom 84:77, a Krstić je u toj utakmci zabeležio 11 poena. U narednom kolu pobeđen je Žalgiris 77:62, a srpski centar upisao je 12 poena. Usledio je poraz od Partizana 73:72 u kom je Krstić odigrao sjajan meč ubacivši 27 poena. CSKA je ekipa koja je uspela da prekine niz Real Madrida od 31 uzastopne pobede, a Krstić je u trijumfu rezultatom 85:71 učestvovao sa 18 poena. U petom kolu Moskovljani su savaldali Bajern 86:61 uz 14 poena srpskog centra.
