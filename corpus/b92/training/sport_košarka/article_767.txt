> Izvor: B92
> Datum: četvrtak 20.02.2014.  
> Rubrika: sport_košarka
> Naslov: Virtus povlači Danilovićevu peticu
> Članak:

Košarkaški klub Virtus iz Bolonje povući će iz upotrebe dres sa brojem pet u čast Predraga Saše Danilovića.
Ceremonija povlačenja dresa biće upriličena 2. marta na meču u kojem Virtus dočekuje istoimeni klub iz Rima.
Ta ceremonija će biti deo proslave ljudi koji su stvorili istoriju kluba iz Bolonje, a Danilovića se svi sećaju kao “šampiona koji je odveo Virtus na krov Italije i Evrope i tako klubu dao međunarodnu dimenzije”.
 Renata Viljalte. Danilović je boje Virtusa, koji je u tokom nekoliko sezona nosio i ime Kinder, branio u dva navrata, prvo od 1992. do 1995. godine, a potom i od 1997. do 2000. U dresu tog kluba osvojio je titulu evropskog šampiona 1998. godine, četiri titule prvaka Italije i po jedan italijanski Kup i Superkup. Karijeru, tokom koje je igrao i za Partizan, Majami Hit i Dalas Maverikse, završio je baš u dresu Virtusa 2000. godine, a trenutno obavlja funkciju predsednika šampiona Srbije.
