> Izvor: B92
> Datum: sreda 8.01.2014.  
> Rubrika: sport_košarka
> Naslov: "Navijači CZ znaju za nas Bertanse"
> Članak:

Košarkaš Bilbaa Dairis Bertans izjavio je pred meč sa Zvezdom u Evrokupu da navijači crveno-belih dobro znaju njegovo prezime, prenosi Žurnal.
Dairis je stariji brat Davisa Bertansa, a košarkaš Partizana mu je mnogo pričao o rivalstvu dva beogradska kluba.
"Mnogo smo pričali o utakmici za Zvezdom, naročito o navijačima i koliko podržavaju svoj tim."
"To je zaista neverovatno. Pričao mi je o tome kroz primer utakmica Zvezde i Partizana i "rata" koji na tribinama vode navijači dajući podršku svojim ekipama. Mnogo toga mi je rekao, tako da sam prilično toga uspeo da saznam", rekao je Bertans. Lietonskii reprezentativac je drugi strelac ekipe sa 12,3 poena po meču, iza Gabrijela. To ga potencijalno čini igračem od kojeg Zvezdi preti najveća opasnost. "Ne pratim tu statistiku i ne znam da li ću baš ja biti najveća opasnost po koš rivala. Najverovatnije će navijačima Crvene zvezde moje prezime biti dobro poznato zbog Davisa i definitivno ću morati da se potrudim kako bi i od mene strahovali", zaključio kroz šalu je Dairis. Utakmica prvog kola druge faze Evrokupa Crvena zvezda - Bilbao počinje u 19.15 časova, uz direktan prenos na TV B92.
