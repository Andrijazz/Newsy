> Izvor: B92
> Datum: ponedeljak 13.01.2014.  
> Rubrika: sport_košarka
> Naslov: "Šilb se nije prilagodio igri"
> Članak:

Trener Crvene zvezde Telekom Dejan Radonjić istakao je da je svoj stav o Blejku Šilbu predočio upravi kluba koja će odlučiti njegovu subinu.
Radonjić je naglasio da je on želeo Amerikanca u timu, ali da se Šilb nije prilagodio njegovoj filozogiji igre.
"Očekivao sam da će pružiti više. Nije se prilagodio, da igra čvrsto u svim segmentima igre. To su zahtevala takmičenja koja igramo. Svoj stav sam predočio upravi, od njih ćete dobiti ostale informacije", rekao je Radonjić.
Šilb ove sezone beleži 9,2 poena uz 2,9 asistencija u ABA ligi, u Evroligi je postizao 12 poena uz 3,5 asistencija i 3,2 skoka po meču, dok je u prvom meču u Evrokupu postigap 6 poena uz 2 asistencije za 13 minuta na parketu. Crveno-bele u sredu očekuje gostovanje u Rusiji u Evrokupu, i dalje nije sigurno da će Šilb putovati sa timom, a Radonjić očekuje težak meč posle napornog puta. Zvezda je ostvarila pobedu na premijeri Las 32 faze EK protiv Bilbaa, dok je lider ABA lige sa učinkom 13-3.
