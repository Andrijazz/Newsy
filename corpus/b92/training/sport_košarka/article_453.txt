> Izvor: B92
> Datum: četvrtak 30.01.2014.  
> Rubrika: sport_košarka
> Naslov: Partizan bez pola tima čeka Kubanj
> Članak:

Košarkaši Partizana NIS dočekuju u petak (20:45) Lokomotivu Kubanj, u petom kolu Top 16 faze Evrolige.
Rusi u Arenu stižu u verovatno najgorem mogućem trenutku po crno-bele, koji su desetkovani povredama nosilaca igre.
Partizan je ostvario jednu pobedu iznenadivši CSKA u Areni, dok je poražen od Makabija i Bajerna u gostima, te od Real Madrida na svom parketu. Ruski tim ima polovičan učinak u prva četiri kola Top 16.
U prethodnom kolu Partizan je gostovao Makabiju, a sa te utakmice, pored teškog poraza, vratio se sa još težom povredom kapitena Dragana Milosavljevića, za koga je sezona završena. Njegovu ulogu na terenu preuzeo je Žofre Lovernj, koji kao predvodnik ekipe nije debitovao na najbolji način, u Pioniru je slavila ekipa MZT, a pored niza poraza nastavljen je i niz povreda, zadnju ložo istegao je Milenko Tepić koji će propustiti narednih nekoliko utakmica. Na sve to, stigao je i sukob trenera Duška Vujoševića i najboljeg igrača Bogdana Bogdanovića, ali srećom po navijače "crno-belih" nesporazum je rešen pa će reprezentativac Srbije biti spreman za duel sa Lokomotivom. Utakmica petog kola grupe F između Partizana i Lokomotive startuje u petak od 20.45 u Kombank Areni. Grupa F, 5. kolo petak19.00 Galatasaraj - Žalgiris 20.45 Partizan - Lokomotiva Kubanj četvrtak: Bajern Minhen - CSKA Moskva 61:86 Real Madrid - Makabi 74:68 Tabela: 1. Makabi 4-1 2. CSKA 4-1 3. Real 4-1 4. Lokomotiva 2-2 5. Bajern 2-3 6. Galatasaraj 1-3 7. Partizan 1-3 8. Žalgiris 0-4 Grupa E, 5. kolo 20.30 Panatinaikos - Barselona 20.45 Laboral Kuča - Anadolu Efes četvrtak:Olimpijakos - Unikaha73:55 Armani - Fenerbahče 90:85 Tabela 1.Barselona 4-0 2.Panatinaikos 3-1 3.Armani 3-2 4.Olimpijakos 3-2 5.Unikaha 2-3 6.Laboral Kuča 1-3 7.Anadolu Efes 1-3 8.Fenerbahče Ulker 1-4
