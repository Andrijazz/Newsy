> Izvor: B92
> Datum: utorak 14.01.2014.  
> Rubrika: sport_košarka
> Naslov: EK: Bilbao deklasirao Panionios
> Članak:

Košarkaši Bilbaa ubedljivo su pobedili Panionios sa 93:62 u jedinom meču drugog kola druge faze odigranom u utorak uveče.
Španski klub je tako došao do prve pobede u ’Last 32’ fazi, pošto je u prvom kolu grupe L izgubio od Crvene zvezde u Beogradu, dok su Atinjani zabeležili i drugi poraz.
U drugom meču drugog kola u sredu od 16.40 Crvena zvezda gostuje Nižnjem Novgorodu, a taj meč moći ćete da pratite u direktnom prenosu na televiziji B92.
Najbolji u trijumfu Bilbaa bio je Grimau sa 18 poena i četiri skoka, tri poena manje postigao je Gabrijel, dok je Pilepić meč završio sa 14 poena. U poraženom timu, Mekolum je upisao 28 poena i bio je jedini dvocifren u redovima Panioniosa. Srpski košarkaš Uroš Duvnjak na terenu je proveo nešto više od 14 minuta i za to vreme je upisao sedam poena, dva skoka i po jednu asistenciju i ukradenu loptu. Svi ostali mečevi drugog kola Evrokupa igraju se u sredu, a drugi srpski predstavnik Radnički u Kragujevcu od 20 časova dočekuje Albu. Evrokup, drugo kolo Grupa I Pinar Karšjaka - Nanter 19.00 Kantu - Ulm 20.30 Grupa J Ajkon TED - Gravelin 18.00 Brose Baskets - Dinamo Sasari 20.00 Grupa K Himki - Makabi Haifa 16.30 Nimburk - Montepaski 18.30 Grupa L Bilbao - Panionios 93:62 Nižnji Novgorod - Crvena zvezda 16.40 Grupa M Budiveljnik - Olimpija 18.00 Hapoel - Banvit 18.30 Grupa N Radnički - Alba 20.00 Strazbur - Himik 20.30 Grupa 0 Uniks - Valensija 17.30 Ostende - Zijelona Gora 20.30 Grupa P Bešiktaš - Saragosa 19.00 Cedevita - Lijetuvos Ritas 20.00
