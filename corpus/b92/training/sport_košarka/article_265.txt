> Izvor: B92
> Datum: nedelja 19.01.2014.  
> Rubrika: sport_košarka
> Naslov: Belineli se nada Ol-Star vikendu
> Članak:

Košarkaš San Antonio Sparsa Marko Belineli nada se da će dobiti poziv za takmičenje u šutiranju trojki na predstojećem Ol-Star vikendu.
Italijanski reprezentativac je letos stigao u redove tima Grega Popoviča i ove sezone ima sjajan procenat pogođenih šuteva van linije 7,24, čak 49,6 posto.
"Ne šutiram tako da bih stigao do Ol-Stara, samo pokušavam da igram što bolje kako bi doprineo uspesima svog tima. Videćemo, biće divno za navijače da igrač njihovog tima bude u takmičenju najboljih trojkaša“, naveo je Belineli.
On je trenutno najprecizniji trojkaš u ligi, a ove sezone prosečno po utakmici postiže 11 poena uz skoro tri skoka i nešto više od dve asistencije, a u meču protiv Niksa pogodio je šest šuteva van linije za tri poena.
