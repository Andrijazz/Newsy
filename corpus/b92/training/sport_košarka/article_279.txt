> Izvor: B92
> Datum: ponedeljak 20.01.2014.  
> Rubrika: sport_košarka
> Naslov: Partizan slavio u Zadru posle 2006.
> Članak:

Košarkaši Partizana uspeli su da slave u Zadru posle sedam godina, pošto su u poslednjem meču 17. kola ABA lige savladali istoimenu ekipu - 64:56.
Crno-beli su uspeli da se konsoliduju tek u poslednjih deset minuta, i tako neutrališu loš šut u prvih 30 minuta i stigli do zaslužene pobede.
Najbolji u timu Partizana bio je Žofri Lovernj sa 16 poena, Terens Kinzi dodao je četiri manje, dok je Bogdan Bogdanović ubacio 11, ali uz pet skokova i četiri asistencije.
U domaćem timu najviše se istakao Batur sa 13 poena, dok su Šutalo i Sobin dodali po koš manje. Utakmica je odigrana pred oko pet hiljada gledalaca u dvorani "Krešimir Ćosić", a duel je protekao u mirnoj atmosferi, da bi na kraju senku na ceo meč bacio navijač domaćih pljuvanjem Đorđa Gagića. Obe ekipe su na početku meča napravile dosta grešaka, ali se domaći tim nešto bolje snašao i serijama uspevao da stvori osetniju prednost. Partizan je takođe odgovrao u serijama, a prednjačio je Bogdan Bogdanović. Domaći tim iskoristio je nešto već broj grešaka crno-belih i držao ih konstatno na distanci. U prvih 20 minuta videli smo po tehničku grešku sa obe strane, da bi Zadar otišao na odmor sa devet poena prednosti. Partizan je očajno šutirao u prvom poluvremenu (36%), a ni sa linije slobodnih bacanja. Prvo poluvreme obeležilo je i sedam promašaja Tarensa Kinzija, koji je kasnije izrastao u jednog od junaka preokreta. Nastavilo se u istom rtmu u drugom poluvremenu, da tim Duška Vujoševića odličnim otvaranjem poslednje deonice utabao put ka trijumfu. Ključni čovek bio je Milenko Tepić, koji je sa nekoliko dobrih poteza i sedam poena pokrenuo svoj tim. Domaći tim nije uspevao ništa da pogodi, a prvi koš u četvrtoj četvtini postigao je Batur tek posle pet minuta. Amerikanac iz redova crno-belih se probudio kada je bilo najpotrebnije, ukrao dve lopte, pokupio nekoliko bitnih skokova u napadu i serijom od četiri poena potvrdio važnu pobedu svog tima. Zanimljivo je da je Partizan izveo 40 bacanja, od čega su u 27 navrata bili uspešni. Partizan je tako ostao u borbi sa za prvo mesto i sada ima skor 13 pobeda i četiri poraza. S druge strane, Zadrani su ostali na poslednjem mestu, a ovo im je već 12 poraz, uz samo pet trijumfa. Parovi i rezultati 17. kola ABA lige: ponedeljak: Zadar - Partizan 56:64 nedelja Crvena zvezda Telekom - Olimpija 87:62 subota: MZT - Cedevita 75:81 Krka - Mega Vizura 80:65 Radnički - Igokea 82:67 Široki - Solnok 76:66 Cibona - Budućnost 65:55 Tabela 1. Crvena zvezda Telekom 14 3 31 217 2. Partizan NIS 13 4 30 134 3. Cedevita 13 4 30 83 4. Cibona 11 6 28 63 5. Budućnost VOLI 11 6 28 60 6. Igokea 9 8 26 -49 7. MZT Skopje Aerodrom 7 10 24 -15 8. Krka 7 10 24 -35 9. Radnički 7 10 24 -46 10. Union Olimpija 6 11 23 -57 11. Mega Vizura 6 11 23 -57 12. Široki Primorka 5 12 22 -78 13. Szolnoki Olaj 5 12 22 -99 14 Zadar 5 12 22 -121
Početak meča u hali "Krešimir Ćosić" obeležila je tvrda igra sa obe strane. Seriju poena na meču otvorio je Batur već u prom napadu, da bi se ekipe menjale u vođstvu. Najsporoloženiji u timu Partizana ponovo je Bogdan Bogdanović, koji je upisao samo jedan poen sa linije bacanja, ali je asistirao Lovernju u dva navrata. Dijan je zaradio tehničku grešku u petom minutu, ali gosti nisu to iskoristili na najbolji mogući način. Milutinov je zatim pogodio, pa promašio dva bacanja, da bi Kinzi promašio zakucavanje. Zadar se vraća u vođstvo trojkom Lorensa, da bi Djugun sa linije slobodnih bacanja i Butur napravili seriju 7:0 - 9:15. Usledio je prvi tajm-aut Duleta Vujoševiša, ali se ekipa Partizana nije promrdala. Bogadonović je ponovo imao polovičan učinak s linije bacanja, da bi se do kraja prve deonice ispravio i maksimalnim učinkom smanjio zaostatak svog tima - 15:19. Bogdan Bogdanović je definitivno raspoložen za igru. Drugu četvrtinu otvara trojkom i teškim polaganjem,, čime dovodi svoj tim na samo pola koša zaostatka - 20:21. U narednom napadu Sobin pogađa drugu trojku za Zadar, a zatim i dva šuta za dva poena, pa je domaća ekipa ponovo ima osam poena viška. (28:20). Međutim, Milosavljević i Lovernj popravljaju procenat šuta svoje ekipe (37%), i Partizan je ponovo neutralisao seriju - 26:28. Trener Partizana, na ulasku u sedmi minut druge četvrtine, zaradio je tehničku grešu zbog prigovora, ali, na sreću, domaći to nisu uspeli da iskoriste. Šutalo je prvo promašio bacanje, da bi zatim, u ekstra napadu, bio neprecizan i van linije 6.75. Usledile su dve vezane greške Milutinova i promašaj Milosaljeviča za tru poena, a to koriste Ramljak i Butur,i novom, trećom serijom dolaze do najveće prednosti na meču, s kojom i odlaze na odmor - 26:35. Posle 20 minuta igre, najbolji u timu Partizana je Bogdan Bogdanović koji je zabeležio 10 poena, uz dve asistencije, dok je sedam dodao Žofri Lovernj. Ostatak tima je podbacio u prvom poluvremenu, ceo tim pogodio je samo tri trojke iz deset pokušaja, a Terens Kinzi je šutrio šest puta iz igre bez uspeha. S druge strane, najviše se istakao Batur sa 11 pogodaka, Sobin je dodao osam, a Ramljak pet. Ni dmaći tim se nije proslavio procentom šuta (42%), ali su boljim ofanzivnim skokom i serijama uspeli da stvore osetniju prednost. Drugo poluvreme otvorio je Bogdan Bogdanović polovičnim učinkom s linije bacanja. Nastavilo se sa čvrtom igrom s obe strane, a Zadar je i dalje održavao prednost. Zaigrao je Partizan agresivnije u nastavku trećeg perioda, ali je Đorđe Gagić drugom tehničkom greškom svog tima prekinuo nalet svog tima. Prišao je Partizan na pet poena minusa, ali su Dijan i Sobin ponovo vratili svoj tim na +8 - 40:48. Do kraja trećeg perioda gledali smo igru 'koš za koš', ali su Lovernj i Milosavljević mini-serijom uspeli da smanje zaostatak i vraće aktuelnog šampiona u meč pred poslednju četvrtinu - 47:52. Partizan je odlično otvorio odlučujuću četvrtinu, uz seriju Milenka Tepića. Bek je prvo bio precizan za dva, da bi posle iznuđenog faula poenitrao - uz faul. Dodatnim slobodnim bacanjem doneo je izjednačenje svom timu, a Đorđe Gagić jednim od dva bacanja donosi preokret - 53:52. Nastavio je Tepić u istom ritmu, što je bilo dovoljno da Partizan stigne do preokreta. Tepić je posle ofanzivnog skoko ponovo bio uspešan sa linije bacanja, da bi isti učinak imao i Milosavljević. Prvi koš za Zadar, u poslednjoj deonici, postigao Sobin tek posle pet minuta - 57:54. Zaigrali su crno-beli agresivnu odbranu, što im je donelo rezultata i kako se meč bliži kraju, samo povećavaju svoju prednost. Probudio se Tarens Kinzi koji je, posle lošeg prvog poluvremena, stigao da 12 poena, uz nekoliko presečenih lopti i bitnih ofanzivnih skokova.
