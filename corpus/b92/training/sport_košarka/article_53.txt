> Izvor: B92
> Datum: subota 4.01.2014.  
> Rubrika: sport_košarka
> Naslov: Kinziju potez kola, Bjelica u deset
> Članak:

Košarkaš Partizana Tarens Kinzi izveo je najbolji potez prvog kola Top16 faze Evrolige, a među deset najboljih našao se i Nemanja Bjelica.
Kinzijev potez iz prve četvrtine meča sa Realom, u kojem su ’crno-beli’ poraženi sa 80:64, u četvrtak je bilo zakucavanje večeri, a samo dan kasnije dobilo je i titulu najboljeg u celom kolu.
Od srpskih košarkaša čast da se nađe među najboljim potezima prve nedelje druge faze elitnog takmičenja pripala je Bjelici, koji brani boje Fenerbahčea. U derbiju prvog kola, turski klub je poražen u Pireju od Olimpijakosa sa 95:82, a Bjelica je na sjajan način završio akciju izabranika Željka Obradovića. Uživajte u najboljim potezima prvog kola Top16 faze Evrolige. Na našem sajtu možete da pronađete novogodišnji intervju sa Nemanjom Bjelicom.
