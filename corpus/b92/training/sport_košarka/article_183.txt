> Izvor: B92
> Datum: ponedeljak 13.01.2014.  
> Rubrika: sport_košarka
> Naslov: Svestrani Bjelica, Borovnjak 21p
> Članak:

Posle poraza od Barselone u Evroligi, košarkaši Fenerbahčea bes su iskalili na Olinu u 15. kolu domaćeg šampionata i slavili su sa ubedljivih 101:69.
U 11. pobedi Fenera odličan je bio Nemanja Bjelica sa 9 poena (3-6 iz igre za 19 min), 7 skokova i 5 asistencija.
Najefikasniji je bio Omer Onan sa 20 poena, a Darijus Majron Vošington dao je 19 poena za poraženu ekipu.
Banvit je lider na tabeli sa skorom 14-1, a u pobedi nad Bešiktašom kod kuće 80:72 Stefan Marković ubacio je 3 poena (1-1 iz igre), uz asistenciju za 13 minuta u igri. Erl Roland upisao je 16, Dejvis i Mehija po 15 poena, a za goste je Jagmur upisao 15. U pobedi Turk Telekom nad Alijagom 96:80 Vuk Radivojević zabeležio je 2 poena (1-3 iz igre za 12 min) i 5 asistencija, a Luka Bogdanović postigao je 14 poena (5-6 iz igre za 26 min) i 3 skoka. Karšijaka je dobila Ankaru 76:53, a za poraženi tim Aleksandar Rašić ubacio je 6 (1-3 iz igre, 2 ast za 15 min), a Vanja Plisnić 5 poena (2-6 iz igre, 2sk. za 13 min). Trabzon je pobedio ekipu Ušak Sportif 100:83, a Gazijantep je pobedio Tofaš 85:68, uz 21 poen i 9 skokova Dejana Borovnjaka (8-10 iz igre) i 6 poena Olivera Stevića (3-3 iz igre, 2sk. za 18 min). U ponedeljak svoje mečeve igraju Anadolu Efes i Galatasaraj.
