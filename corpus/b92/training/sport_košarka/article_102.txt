> Izvor: B92
> Datum: sreda 8.01.2014.  
> Rubrika: sport_košarka
> Naslov: Bertans: Ludi navijači ključ pobede
> Članak:

Dairis Bertans, stariji brat košarkaša Partizana Davisa, bio je oduševljen atmosferom koju su navijači Zvezde napravili u Pioniru.
Zvezda je pobedila španski Bilbao sa 105:87 u prvom kolu druge faze u Evrokupu.
“Bila je voma teška utakmica, najviše zbog ludih navijača. Zaista su na sjajan način podržavali svoj tim i mislim da je Zvezda zbog toga odigrala toliko dobro u napadu. Jer, i mi smo odigrali veoma dobro, postigli smo skoro 90 poena, ali smo u odbrani zakazali", rekao je Bertans za B92.
"Ključ je bio početak treće četvrtine kada su stekli dvocifrenu prednost i nakon tofga nismo mogli da se vratimo. Znali smo da će biti veoma teško, svi smo znali za navijače i atmosferu u hali, bili smo spremni na to, ali smo stali na tri, četiri minuta i to je odlučilo", rekao je stariji brat Betans i pohvalio još jednom atmosferu: "Zaista sam uživao u ambijentu."
