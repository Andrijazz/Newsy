> Izvor: B92
> Datum: sreda 12.02.2014.  
> Rubrika: sport_košarka
> Naslov: EK: Nižnji na pragu 1/8 finala
> Članak:

Košarkaši Nižnjeg Novgoroda pobedili su Panionios na svom parketu sa 78:64 u petom kolu L grupe druge faze Evrokupa.
Ruski tim je ovim trijumfom gotovo obezbedio prolaz u osminu finala, pošto sada na čelu grupe ima skor 4-1.
Ukoliko Crvena zvezda savlada Bilbao u duelu koji će direktno prenositi televizija B92, onda će dalje proći Nižnji i Zvezda, ali ukoliko slavi španski tim situacija će se zakomplikovati.
Ruski predstavnik je imao prednost protiv Panioniosa tokom celog meča, gosti su se dobro držali u prvih 30 minuta, ali su u finišu pali i poraženi su. Monstruoznu partiju odigrao je Dižon Tompson sa 19 poena (6-6), 11 skokova i indeksom 41. Petr Gubanov ubacio je 16, a Semen Antonov 10 poena. Na drugoj strani, Erik Mekolum imao je 22 poena i on je bio jedini dvocifreni. Evrokup, grupa L: Nižnji - Panionios 80:67 Bilbao - Crvena zvezda Tabela: Nižnji 4-1 Crvena zvezda 3-1 Bilbao 2-2 Panionios 0-5
