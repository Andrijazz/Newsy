> Izvor: B92
> Datum: ponedeljak 17.02.2014.  
> Rubrika: sport_košarka
> Naslov: Varda sprečio vređanje Šarića
> Članak:

Košarkaš Mega Vizure Ratko Varda napravio je gest za primer na meču ABA lige, kada je zamolio publiku da prestane da vređa Darija Šarića.
Jedan deo publike u Smederevu je od samog starta meča vređao mladog hrvataskog košarkaša, spominjući mu najčešće majku.
Inače temperamentni Varda se srediom treće četvrtine okrenuo ka tribini sa neprimernim navijčima i bukvalno ih zamolio da prestanu sa vređanjem Šarića. Može se reći da ga je dobar deo problematične publike poslušao, pa su se svi okrenuli košarci.
Košarkaši Mega Vizure deklasirali su Cibonu sa 102:74 u poslednjem meču 20. kola ABA lige i tako došli do osme pobede ove sezone. I sam Varda je nedavno bio u sličnoj situaciji, kada su ga na meču Kupa Radivoja Koraća vređale pristalice Crvene zvezde Telekom.
