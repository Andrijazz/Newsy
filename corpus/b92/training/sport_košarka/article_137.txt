> Izvor: B92
> Datum: petak 10.01.2014.  
> Rubrika: sport_košarka
> Naslov: Teodosić prelomio meč, CSKA 2-0
> Članak:

Ekipa moskovskog CSKA ostvarila je drugu pobedu u Top 16 fazi Evrolige, sa 77:62 savladala je Žalgiris Kaunas.
Moskovljani su meč prelomili u trećem periodu, kada se posebno istakao Miloš Teodosić sa 11 poena, dok je u uvodnim minutima briljirao Nenad Krstić koji je meč završio sa 12.
Ključ pobede bila je odbrana "armejaca" koja je iznudila 18 izgubljenih lopti Litvanaca, kod kojih je jedini raspoložen bio Džastin Dentmon sa 22 poena i 7 skokova.
Najefikasniji u CSKA bio je Vitali Fridzon sa 15 poena, dok je Soni Vims ubacio 11 uz po 5 asistencija i skokova. CSKA je brzo stekao osetnu prednost, koševima Krstića poveo je 12:3, ali Lavrinovič vraća Litvance na 16:12. Ipak, Kaun u finišu perioda odvodi Moskovljane na 22:14. U drugom periodu kombinacija Džekson-Kaun odvodi CSKA na 27:14, ali Dentmon održava goste u životu i sa dve trojke smanjuje na 37:31 na poluvremenu. U trećem periodu zablistao je Teodosić, promašuje samo jednom iz igre (4/5) i odvodi CSKA na +13. Žalgiris pokušava tajm-autom da zaustavi nalet domaćina, ali Voroncevič nastavlja seriju "armejaca" od 9:0, za 62:44 pred poslednji period u kojem je CSKA rutinski održao prednost. Posle dva kola u grupi F CSKA ima maksimalan učinak uz Bajern Minhen i Makabi Tel Aviv, dok je Žalgiris na 0-2 uz Partizan i Lokomotivu Kubanj. Top 16, grupa E: CSKA - Žalgiris 77:62 (22:14, 15:17, 25:13, 15:18) Bajern Minhen - Partizan NIS 71:65 (17:20, 17:22, 18:14, 19:9) Makabi Tel Aviv - Lokomotiva Kubanj 85:75 (21:21, 24:17, 19:24, 21:13) 20:45 Real Madrid - Galatasaraj Tabela: 1. Bajern Minhen 2 2 0 2. CSKA Moskva 2 2 0 3. Makabi Tel Aviv 2 2 0 4. Real Madrid 1 1 05. Galatasaraj 1 0 1 6. Lokomotiva Kubanj 2 0 2 7. Partizan NIS 2 0 2 8. Žalgiris Kaunas 2 0 2
