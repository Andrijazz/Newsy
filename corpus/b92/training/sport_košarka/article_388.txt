> Izvor: B92
> Datum: nedelja 26.01.2014.  
> Rubrika: sport_košarka
> Naslov: Radonjić: Tri loše četvrtine
> Članak:

Trener Crvene zvezde Telekom Dejan Radonjić nije bio zadovoljan prikazanom igrom svog tima u pobedi nad Solnokom u 18. kolu ABA lige.
"Tri četvrtine igrali smo jako loše, pustili smo ih da nametni svoj tempo, ali na kraju smo nekako uspeli da preokrenemo, bili smo koncentrisani u završnici i stili smo do pobede, iako je u jednom trenutku izgledalo da smo zaostali toliko da ne možemo da se vratimo“, kazao je Radonjić.
Trener Solnoka Dragan Aleksić rekao je da su se njegovi momci borili, na tome im je čestitao i dodao: "Nismo bili dovoljno koncentrisani, iako smo veći deo meča igrali dobro, pa je Zvezda na kraju rutinski privela meč kraju. Već u prethodnom meču videlo se da podižemo nivo igre i nadam se da ćemo tako nastaviti". Posle pobede u Mađarskoj, Zvezda je prva na tabeli ABA lige sa skorom 15-3.
