> Izvor: B92
> Datum: petak 10.01.2014.  
> Rubrika: sport_košarka
> Naslov: EL: Unikaha iznenadila, PAO siguran
> Članak:

Košarkaši Unikahe napravili su iznenađenje u Istanbulu pobedivši Anadolu Efes 74:72, dok je PAO slavio kod Laboral Kuče 72:64.
Tim iz Malage je iskoristili seriju grešeka domaćina polovinom poslednje četvrtine i preokrenuo rezultat, te bio sigurniji u penal završnici.
PAO je meč takođe prelomio u poslednjem periodu, pre svega sjajnom odbranom primivši tek 12 poena. Grci su lideri sa dve pobede uz Barselonu, Laboral Kuča i Unikaha su na 1-1, dok je Efes bez trijumfa.
Odličan u pobedi Unikahe bio je Vladimir Štimac sa 11 poena (5/6 dva) uz 4 skoka, koliko je imao i Duško Savanović u Efesu (5/6 dva, 0/1 tri) uz 6 skokova i 3 asistencije. Unikahu je predvodio Zoran Dragić sa 17 poena i 6 skokova, 16 je ubacio Rajan Tolson, a Fran Vaskes 10 uz 5 uhvaćenih lopti. Najefikasniji u domaćoj ekipi bio je Skot Hopson sa 15 poena, dok je Birkan Batuk ubacio 12. Efes je doživeo i drugi poraz u ovoj fazi takmičenja, dok je Unikaha ostvarila prvu pobedu. Panatinaikos je u Vitoriji nosio sjajni Stefon Lazme sa 20 poena, a 12 je ubacio Dimitris Dijamantidis uz 9 asistencija. Tibor Plejs je predvodio Laboral sa 17 poena, a 13 je dodao Tomas Eurtel uz 6 asistencija. Top 16 EL, grupa E: Laboral Kuča - Panatinaikos 64:72 (17:24, 15:10, 20:14, 12:24) Anadolu Efes - Unikaha 72:74 (17:20, 19:17, 23:17, 13:20) Fenerbahče - Barselona 73:76 (18:23, 21:16, 17:19, 17:18) Emporio Armani - Olimpijakos 81:51 (16:21, 23:11, 24:8, 18:11) Tabela: 1. Panatinaikos 2 2 0 2. Barselona 2 2 0 3. Emporio Armani 2 1 1 4. Laboral Kuča 2 1 1 5. Unikaha 2 1 1 6. Olimpijakos 2 1 1 7. Fenerbahče 2 0 2 8. Anadolu Efes 2 0 2
