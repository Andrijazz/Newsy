> Izvor: B92
> Datum: sreda 8.01.2014.  
> Rubrika: sport_košarka
> Naslov: EK: Zvezda sjajna, poraz Radničkog
> Članak:

Košarkaši Crvene zvezde zabeležili su pobedu, dok je ekipa Radničkog poražena na startu druge faze Evrokupa.
Zvezda je u grupi L u sjajnom ambijentu u hali Pionir savladala španski Bilbao sa 105:87 u meču koji ste mogli da pratite na televiziji B92.
Sa druge strane, ekipa Miroslava Nikolića poražena je u Ukrajini od Himika sa 73:68.
Trener Zvezde Dejan Radonjić rekao je da je trijumf protiv Bilbaa veoma važan i pohvalio je navijače, dok je trener gostujuće ekipe Rafa Puejo čestitao protivniku na trijumfu. Nakon poraza u Ukrajini trener Kragujevčana Miroslav Nikolić nije bio nezadovoljan izdanjem svog tima, ali jeste konačnim rezultatom. U ostalim duelima prvog kola druge faze Evrokupa čak pet od preostalih sedam timova koji su stigli u Evrokup pretrpeli su poraze. Uspešan od evroligaša osim Zvezde u sredu bio je samo Bamberg koji je bio ubedljiv protiv Gravlena u gostima - 86:67, a Novica Veličković nije bio u ekipi. Ekipa Himkija savladala je Sijenu u Italiji sa 75:69, Banvit je kod kuće bio bolji od Budiveljnika sa 92:85, Strazbur je poražen u Nemačkoj od Albe sa 72:70, Zjelona Gora našeg trenera Mihajla Uvalina izgubila je kod kuće od Uniksa sa 77:72, a bolji od Lijetuvosa u Litvaniji bio je Bešiktaš - 103:101. Evrokup, 1. kolo druge faze: Grupa I: Nanter - Kantu 88:84 Ulm - Karšijaka 83:64 Grupa J: Sasari - Ankara 103:67 Gravlen - Bamberg 67:86 Grupa K: Sijena - Himki 69:75 Makabi Haifa - Nimburk 80:75 Grupa L: Crvena zvezda - Bilbao 105:87 Panionios - Nižni 75:89 Grupa M: Olimpija - Hapoel 66:69 Banvit - Budiveljnik 92:85 Grupa N: Alba - Strazbur 72:70 Himik - Radnički 73:68 Grupa O: Valensija - Ostende 101:74 Zjelona Gora - Uniks 72:77 Grupa P: Saragosa - Cedevita 67:75 Lijetuvos - Bešiktaš 101:103
