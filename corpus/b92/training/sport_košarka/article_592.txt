> Izvor: B92
> Datum: petak 7.02.2014.  
> Rubrika: sport_košarka
> Naslov: Gurović: Velika pobeda za nas
> Članak:

Trener FMP-a Milan Gurović rekao je da je za njegove košarkaše trijumf nad Partizanom u Kupu Radivoja Koraća velika pobeda.
Tim iz Železnika je slavio protiv ‘crno-belih’ sa 95:89 posle produžetka i tako se plasirao u polufinale Kupa, gde čeka boljeg iz duela Mega Vizure i Crnokose.
"Čestitam Partizanu i želim im da ih zaobiđu povrede. Svojim momcima čestitam na zasluženoj pobedi, ovo je za nas velika pobeda. U suštini, igrali smo dobro sve vreme. Malo sam se pribojavao pritiska sa tribina, jer većina mojih momaka nije ni trenirala u Pioniru, kamoli igrala protiv Partizana. Nastavljamo da vredno radimo, idemo dalje", rekao je Gurović. Partizan je igrao bez glavnih igrača, tako da se mladim Gurovićevim izabranicima suprostavio isto tako mladi tim . Drugi polufinalni par Kupa Radivoja Koraća čine Crvena zvezda i Radnički.
