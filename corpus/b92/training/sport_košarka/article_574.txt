> Izvor: B92
> Datum: četvrtak 6.02.2014.  
> Rubrika: sport_košarka
> Naslov: FIBA: Šarić najbolji, Micić peti
> Članak:

Svetska košarkaška federacija (FIBA) proglasila je Hrvata Darija Šarića za najboljeg mladog košarkaša u 2013. godini.
Peti uz izboru FIBA je srpski plejmejker Vasilije Micić, dok su između njih dvojice Turčin Kenan Sipahi, Grk Janis Antetokunmpo i Španac Aleks Abrines.
Šarić je dobio tri puta manje glasova navijača od Sipahija (više od 25.000, niko drugi nije dobio ni 10.000), ali su mu košarkaški stručnjaci dodelili čak 503 boda, oko 350 više nego Turčinu.
"Imao sam zadovoljstvo da gledam tog mladića na Evrobasketu. Ne sumnjam da će mnogo toga postići u karijeri", rekao je predsednik FIBA Evrope Siril Kumans. Micić je dobio 5.924 glasa od navijača i 123 od stručnjaka. Prošle godine nagradu je dobio Litvanac Jonas Valančunas, igrač Toronto Reptorsa, dok je Šarić bio drugi. Krilni igrač Cibone bi trebalo da bude najbolje rangirani Evropljanin na predstojećem NBA draftu, a stručnjaci mu prognoziraju 11. poziciju sa koje će da biraju Minesota Timbervulvsi. NBA skauti iz pet timova je u utorak veče u Zagebu na delu gledalo Šarića (22p, 12sk), ali i našeg Bogdana Bogdanovića (32p, 5as, 4sk) koji je takođe veoma interesantan klubovima najjače košarkške lige na svetu.
