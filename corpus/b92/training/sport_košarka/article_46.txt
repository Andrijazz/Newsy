> Izvor: B92
> Datum: subota 4.01.2014.  
> Rubrika: sport_košarka
> Naslov: ABA: Radnički preživeo Široki
> Članak:

Košarkaši Radničkog iz Kragujevca savladali su Široki 81:79 na gostovanju u 15. kolu regionalne ABA lige rezultatom.
Radnički je meč prelomio u samom finišu, kada je Sava Lešić umalo postao tragičar promašivši nekoliko slobodnih bacanja, ali se ipak iskupio u poslednjim sekundama.
Radnički je ovim trijumfom izbegao da bude poslednji na tabeli. Sada ima učinak 6-9, dok je Široki na dnu sa 4-11.
Široki je imao najveću prednost od 65:58, ali je usledila serija Kragujevčana od 10:0. Do kraja meča timovi su se smenjivali u vodstvu, a bolje se snašao Radnički koji je slavio. Najbolji u pobedničkom timu bio je Sava Lešić sa 24 poena i 13 skokova, pratili su ga Dušan Mlađan sa 17, Marko Marinović sa 15, a Nikola Kalinić je dodao 14. Kod domaćina najbolji je bio Ivan Buva sa 22 poena, a Ivan Opačak je dodao 20. ABA liga, 15. kolo: Krka - Cedevita 64:65 Cibona - Union Olimpija 83:71 Crvena zvezda - Igokea 93:59 Široki - Radnički 79:81 nedelja: 17:00 Zadar - Budućnost ponedeljak: 18:00 Mega Vizura - Partizan petak: MZT Skoplje - Solnok Olaj 73:63 Tabela: 1. Crvena zvezda 12 3 2. Cedevita 11 4 3. Partizan 10 4 4. Cibona 9 6 5. Igokea 8 7 6. Budućnost 9 5 7. MZT Skoplje 7 8 8. Radnički 6 9 9. Krka 6 9 10. Union Olimpija 5 10 11. Mega Vizura 6 8 12. Solnok Olaj 5 10 13. Zadar 5 9 14. Široki 4 11
