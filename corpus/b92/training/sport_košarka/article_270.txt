> Izvor: B92
> Datum: nedelja 19.01.2014.  
> Rubrika: sport_košarka
> Naslov: Karte za Panionios od ponedeljka
> Članak:

Košarkaški klub Crvena zvezda saopštio je da u ponedeljak počinje prodaja ulaznica za meč trećeg kola druge faze Evrokupa protiv Panioniosa.
Ulaznice će se prodavati od ponedeljka u 12 sati na svim prodajnim mestima Eventima (osim u knjižarama Delfi), dok će se karte na dan utakmice, u sredu, prodavati i na blagajni Pionira od 17 sati sati pa sve do početka, u 19.15.
Ulaznice za tribine koštaju 500 dinara, za parter 1.000 dinara, za plavu i belu ložu potrebno je izdvojiti 2.000 dinara, a za ložu 2.500 dinara. Karte za mesta uz teren koštaju 5.000 dinara. Na tabeli L grupe Zvezda zauzima treće mesto skorom od po jedne pobede i poraza, dok je grčki tim pretrpeo oba poraza. Meč iz Pionira bićete u prilici da pratite u direktnom prenosu na televiziji B92.
