> Izvor: B92
> Datum: nedelja 19.01.2014.  
> Rubrika: sport_košarka
> Naslov: Panionios pred Zvezdu prvi u Grčkoj
> Članak:

Košarkaši Panioniosa pobedili su Panelefsinijakos sa 92:70 u poslednjoj utakmici pred gostovanje Crvenoj zvezdi Telekom u Evrokupu.
Najbolji igrač u pobedničkom timu bio je srpski košarkaš Uroš Duvnjak, koji je za manje od 26 minuta postigao 17 poena, šest skokova i dve asistencije.
Zahvaljujući tom trijumfu, Panionios sada ima 25 bodova, isto koliko i vodeci Panatinaikos, koji tek igra derbi kola sa vecitim rivalom Olimpijakosom.
Uz srpskog košarkaša u pobedničkom timu istakao se Mekolum sa 18 poena i pet asistencija, dok je Papamakarios bio najbolji u Panelefsinijakosu postigao 15 poena, jedan više od Džonsa, koji je imao i devet skokova. Košarkaši Panioniosa za sada nemaju nijednu pobedu u drugoj fazi Evrokupa, pošto su prva dva kola poraženi od Nižnjeg Novgoroda i Bilbaa. U trećem kolu, u sredu od 19.15 u hali Pionir, gostuje Crvenoj zvezdi Telekom koja ima po pobedu i poraz. U narednom kolu grčkog šampionata Duvnjak i saigrači igraće na strani, protiv Trikale.
