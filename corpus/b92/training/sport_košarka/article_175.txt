> Izvor: B92
> Datum: nedelja 12.01.2014.  
> Rubrika: sport_košarka
> Naslov: Drago Pašalić u Širokom
> Članak:

Košarkaški klub Široki Brijeg potpisao je ugovor sa Dragom Pašalićem do kraja sezone.
Hrvatski centar je prethodno igrao za Galil Gilbou, izraelski klub, ali je sredinom decembra postao slobodan igrač posle raskidanja ugovora.
"Dogovor je postignut i košarkaš će se pridružiti timu u ponedeljak“, kaže trener Širokog Jakša Vulić.
Ove sezone je u Izraelu imao prosek od 7,3 poena i 4,2 skoka po utakmici. Pašalić je profesionalnu karijeru započeo 2000. u Splitu, a od zvučnijih klubova igrao je za Turk Telekom, Cibonu i PAOK.
