> Izvor: B92
> Datum: ponedeljak 13.01.2014.  
> Rubrika: sport_košarka
> Naslov: Šilb ne putuje sa timom u Rusiju
> Članak:

Crvena zvezda Telekom neće voditi Blejka Šilba na gostovanje Nižnjem Novgorodu u drugom kolu Last 32 faze Evrokupa, potvrdio je njegov menadžer.
Šilb se već neko vreme nalazi na 'ledu', jer ne pruža partije koje se od njega očekuju, a informaciju da neće biti u ekipi potvrdio je Aleksandar Rašković.
Predsednik Crvene zvezde Nebojša Čović izjavio je u nedelju da je „Šilb na ledu zbog slabih partija“, a trener Dejan Radonjić je u ponedeljak izjavio da se „Amerikanac nije prilagodio njegovom sistemu“.
U toku dana, pojavila se i informacija da će se Amerikanac vratiti u Francusku. Amerikanac je u dosadašnjem toku sezone u Evroligi prosečno ubacivao 12, a u ABA ligi 9,2 poena po utakmici. Meč između Nižnjeg i Crvene zvezde igra se u sredu od 16.40, uz direktan prenos na televiziji B92.
