> Izvor: B92
> Datum: nedelja 2.02.2014.  
> Rubrika: sport_košarka
> Naslov: KRK: Karte u prodaji od ponedeljka
> Članak:

Prodaja ulaznica za utakmice finalnog turnira Kupa Radivoja Koraća startovaće u ponedeljak, po cenama od 200 do 1.500 dinara.
Karte za četvrtfinalne mečeve koštaće između 200 i 800 donara, za polufinala od 300 do 1.000, a za finale od 500 do 1.500.
Za četvrtfinalne duele jedna ulaznica važi za celodnevni program, dok za utakmice polufinala, zakazane za subotu, jedna ulaznica važi za jednu utakmicu.
Posle prvog polufinalnog duela hala Pionir će se isprazniti, a gledaoci će na drugu utakmicu ulaziti posebnim kartama za taj duel. Ulaznice će moći da se kupe na svim prodajnim mestima Eventima.
