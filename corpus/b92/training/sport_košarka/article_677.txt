> Izvor: B92
> Datum: četvrtak 13.02.2014.  
> Rubrika: sport_košarka
> Naslov: Top 16: Žalgiris – Partizan (18:45)
> Članak:

Košarkaši Partizana NIS gostuju u četvrtak ekipi Žalgirisa u Kaunasu (18:45), u šestom kolu Top 16 faze Evrolige.
Crno-beli traže drugu pobedu u drugoj fazi elitnog takmičenja, a rival im je tim koji je do sada bez trijumfa u pet kola Top 16.
Partizan će u Kaunasu biti oslabljen neigranjem Tarenza Kinzija, ali se u ekipu vraća Milenko Tepić. Veliko pojačanje Saša Pavlović nema pravo nastupa na ovom meču. Oslabljen je ipak i Žalgiris, u sredu je ostao bez startnog centra Kšištofa Lavrinoviča.
U prethodnom kolu klub iz Humske je izgubio meč u Beogradu od Lokomotive Kuban, a litvanski tim je na gostujućem terenu poražen od ekipe Galatasaraja. "Moramo da shvatimo da oni imaju kvalitet samim tim što su se plasirali u Top 16 i napravili tih pet pobeda. Za razliku od prethodnih godina dosta su promenili koncepciju, praktično igraju sa samo jednim strancem na plejmejkeru koji ima sva prava. Tipični su predstavnici litvanske škole košarke - snažna igra sa dosta trčanja i šuteva za tri poena. Popunjeni po svim pozicijama i kvalitetan su tim. U to nema sumnje", rekao je pred odlazak u Litvaniju trener Partizana Duško Vujošević. Duel između Žalgirisa i Partizana NIS igra se u četvrtak u Kaunasu u Žalgiris Areni (kapacitet 15.700 mesta) od 18:45 časova. Top 16, grupa F: 17:00 Lokomotiva Kubanj - Real Madrid 18:45 Žalgiris Kaunas - Partizan NIS 20:05 Makabi Elektra - Bajern Minhen petak, 19:30 Galatasaraj - CSKA Moskva Tabela: 1. CSKA Moskva 4-1 2. Makabi Tel Aviv 4-1 3. Real Madrid 4-1 4. Lokomotiva Kubanj 3-2 5. Galatasaraj 2-3 6. Bajern Minhen 2-3 7. Partizan NIS 1-4 8. Žalgiris Kaunas 0-5
