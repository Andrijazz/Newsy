> Izvor: B92
> Datum: petak 10.01.2014.  
> Rubrika: sport_košarka
> Naslov: Metalac doveo krilnog centra iz SAD
> Članak:

Sin nekadašnjeg košarkaša Los Anđeles Lejkersa Orlanda Vuldridža, Renaldo, stiže u Košarkašku ligu Srbije, u kojoj će nastupati za Metalac.
Krilni centar visok 206 centimetara je 2013. godine nastupao za španski Bilbao i treće je pojačanje ekipe iz Valjeva.
Prethodno su u klub stigli centar Rajko Kljajević, iz kraljevačke Sloge i bivši plejmejker Partizana i Igokee, Vukašin Aleksić.
Iz Metalca je otišao centar Dragomir Marojević, koji se preselio u čačanski Borac nezadovoljan odlukom novih čelnika valjevskog ligaša da se svim igračima smanje prinadležnosti. Takođe, saradnja je raskinuta sa iskusnim centrom Aleksandrom Tanaskovićem i mladim plejmejkerom Nemanjom Perićem. Metalac u 15. kolu KLS, u subotu dočekuje FMP iz Železnika, trenutno vodeću ekipu na tabeli. Valjevci imaju skor od osam pobeda i šest poraza, a ambicije su iste, plasman u Superligu Srbije i novi pokušaj plasmana u Jadransku ligu.
