> Izvor: B92
> Datum: nedelja 9.02.2014.  
> Rubrika: sport_košarka
> Naslov: Blažič: Sada smo još jači
> Članak:

Košarkaš Crvene zvezde Jaka Blažič rekao je da veruje da je osvojen Kup Radivoja Koraća samo početak sjajne sezone za ’crveno-bele’.
Izabranici Dejana Radonjića pobedili su u finalu Kupa Mega Vizuru sa 81:80 i tako odbranili trofej osvojen prošle sezone.
"Teška utakmica, ali finale Kupa se uvek igra tako tvrdo. Kup je još naš, sada smo još jači, igraćemo samo još bolje. Ovo je pobeda za navijače. Očekivali smo tešku utakmicu protiv tima koji ima veliki broj mladih igrača, ali koji igraju za reprezentativne selekcije. Nadam se da ćemo igrati još mečeva za trofeje, zato sam i došao ovde", rekao je Blažič. Najiskusniji košarkaš , ali da se tu ne zaustavljaju. "Borili smo se svih 40 minuta, dozvolili smo im u prvoj četvrtini da se odlepe i posle toga smo pokušavali da ih stignemo i u tome smo uspeli. Međutim, nismo uspeli da se odlepimo, ali sada je rano za neke dublje analize, umorni smo. Hvala navijačima na podršci, puno nam znači, značiće nam i u budućim pohodima na trofeje. Bitno je što smo osvojili ovaj trofej, već od sutra se okrećemo ABA ligi i Evrokupu i svemu što nas dalje čeka", naglasio je Katić. Katić posle finala nije želeo da komentariše neke detalje i sukobe sa Ratkom Vardom tokom utakmice. "Ne bih komentarisao, sve se desilo u žaru borbe. Poštujem svakog igrača", istakao je Katić. Kapiten Zvezde Marko Simonović istakao je da su on i saigrači očekivali teško finale, iako su svi mislili da će lako izaći na kraj sa Mega Vizurom. "Mega je odigrala sjajno, u pitanju je kvalitetna ekipa. Pravila se priča da će biti lako, ali Kup je u pitanju, nema favorita igraju se tri utakmice u tri dana i sigurno je da je teško odbraniti trofej. Bili smo pod pritiskom zato smo i lošije krenuli. Borbenošću smo uspeli da se vratimo i da zasluženo osvojimo trofej. Daće Bog biće još trofeja, mi ćemo se svakako boriti za to", naglasio je Simonović.
