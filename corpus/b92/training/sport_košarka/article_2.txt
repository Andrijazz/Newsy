> Izvor: B92
> Datum: sreda 1.01.2014.  
> Rubrika: sport_košarka
> Naslov: B92: Dragićević stiže u Zvezdu
> Članak:

Krilni centar Tadija Dragićević u naredna dva dana potpisaće ugovor do kraja sezone sa Crvenom zvezdom Telekom, nezvanično saznaje B92.
“Crveno-beli” su tražili pojačanje na poziciji četiri posle povrede Luke Mitrovića, a Dragićević u klub stiže iz Anadolu Efesa, sa kojim nije produžio ugovor.
Posle toga se otvorila mogućnost da se 27-godišnji košarkaš vrati u klub u kojem se afirmisao i čiji je bio kapiten.
Tadija je rodom iz Čačka, a u redove Crvene zvezde prvi put je stigao sa 18 godina. U crveno-belom dresu proveo je šest godina, bio je i kapiten kluba, a potom je nastupao za Lotomatiku, Albu, Bijelu, Azovmaš i do nedavno Efes. Dragićević je u Evroligi za 16 minuta na parketu prosečno beležio 6,2 poena (50% za dva poena, 37% za tri) i 1,9 skokova.
