> Izvor: B92
> Datum: petak 17.01.2014.  
> Rubrika: sport_košarka
> Naslov: KKCZ: Karte za Olimpiju od subote
> Članak:

Ulaznice za meč 17. kola ABA lige između Crvene zvezde i Olimpije biće u prodaji od subote 18. januara.
Ulaznice će biti dostupne na svim prodajnim mestima Eventima (TC Ušće, Kombank arena, Dom omladine, Bilet centar i još 150 prodajnih mesta širom Srbije).
Takođe, na dan utakmice karte će moći da se kupe i na blagajni Pionira od 15 sati pa sve do početka meča. Ulaznice za tribine koštaju 300, a za parter 600 dinara. Za plavu i belu ložu potrebno je izdvojiti 1000, a za ložu 1500 dinara.
Crveno-beli su u prvom meču protiv Olimpije u Ljubljani slavili 62:61 u veoma uzbudljivoj završnici, a odlučujući koš postigao je Čarls Dženkins samo pet sekundi pre kraja: "Predstoji nam još jedan važan duel u regionalnom takmičenju. Želimo da sačuvamo prvu poziciju na tabeli, ali i da se iskupimo za poraz u Evrokupu. Pozivam navijače da dođu u što većem broju i da nam pruže podršku, a mi ćemo učiniti sve da im se odužimo atraktivnom igrom i još jednom pobedom ", rekao je centar Crvene zvezde Telekom Raško Katić. Utakmica između Crvene zvezde i Olimpije na programu je u nedelju 19. januara od 17 časova.
