> Izvor: B92
> Datum: sreda 22.01.2014.  
> Rubrika: sport_košarka
> Naslov: EK: Zvezda ubedljiva, Radnički 0-3
> Članak:

Košarkaši Crvene zvezde ostvarili su ubedljivu pobedu, dok je Radnički pretrpao tesan poraz u mečevima 3. kola druge faze Evrokupa.
Zvezda je u duelu koji ste mogli da pratite na televiziji B92 savladala grčki Panionios u Pioniru sa 84:64, pa sada u L grupi ima skor 2-1.
Za razliku od beogradskih crveno-belih koji imaju velike izglede za prolaz u narednu fazu, ekipa Radničkog je praktično izgubila šansu da uradi isto.
Tim Miroslava Nikolića izgubio je u Francuskoj od Strazbura sa 80:76 i ima skor 0-3 u grupi N. Trener crveno-belih Dejan Radonjić zahvalio se nakon utakmice navijačima na podršci i istakao da njegov tim mora još mnogo da radi ukoliko želi da ispuni ciljeve. U Zvezdinoj grupi Bilbao je razbio Nižni kod kuće sa 80:54, ali za goste nije igrao najbolji igrač Luk Bebit. Zanimljivo je da je nesuđeno pojačanjwe Partizana Dairis Bertans na ovom meču šuturao za tri poena 0-7, ali njegov tim je i pored toga lako slavio. Posle tri runde u drugoj fazi Evrokupa maksimalan skor imaju samo Nanter, Himki, Hapoel, Alba i Bešiktaš. Podsetimo, Zvezda će, ukoliko se izbori za jedno od prva dva mesta u L grupi, ukrštati sa grupom P gde je trenutno Bešiktaš na čelu tabele, a za drugo mesto će se boriti Lijetuvos, Cedevita i Saragosa. Evrokup, treće kolo: Grupa I Nanter - Ulm 95:77 Kantu - Pinar Karšijaka 84:55 Tabela: Nanter 3/0, Ulm 2/1, Kantu 1/2, Pinar Karšijaka 0/3. Grupa J Ajkon TED Ankara - Brose Baskets 81:68 Dinamo Sasari - Gravelin 79:85 Tabela: Brose Baskets 2/1, Ajkon TED Ankara 2/1, Dinamo Sasari 1/2, Gravelin 1/2. Grupa K Nimburk - Himki 80:86 Makabi Haifa - Montepaski 86:66 Tabela: Himki 3/0, Makabi Haifa 2/1, Nimburk 1/2, Montepaski 0/3. Grupa L Crvena zvezda - Panionios 84:64 Bilbao - Nižnji Novgorod 80:54 Tabela: Bilbao 2/1, Crvena zvezda 2/1, Nižnji Novgorod 2/1, Panionios 0/3. Grupa M Hapoel Jerusalim - Budiveljnik 88:84 Olimpija - Banvit 84:80 Tabela: Hapoel Jerusalim 3/0, Budiveljnik 1/2, Banvit 1/2, Olimpija 1/2. Grupa N Alba - Himik 87:71 Strazbur - Radnički 80:76 Tabela: Alba 3/0, Himik 2/1, Strazbur 1/2, Radnički 0/3. Grupa O Valensija - Zijelona Gora 90:53 Ostende - Uniks 78:75 Tabela: Uniks 2/1, Valensija 2/1, Ostende 2/1, Zijelona Gora 0/3. Grupa P Saragosa - Lijetuvos Ritas 94:60 Cedevita - Bešiktaš 69:71 Tabela: Bešiktaš 3/0, Cedevita 1/2, Saragosa 1/2, Lijetuvos Ritas 1/2.
