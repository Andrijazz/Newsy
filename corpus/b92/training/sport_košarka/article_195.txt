> Izvor: B92
> Datum: utorak 14.01.2014.  
> Rubrika: sport_košarka
> Naslov: Seltiksi u agoniji, Raduljica 5p
> Članak:

Košarkaši Njujork Niksa pobedili su Finiks u produžetku 98:86, uz 29 poena Karmela Entonija, za svoju petu pobedu u nizu.
Miroslav Raduljica dao je 5 poena u porazu Milvokija od Toronta 116:94, a Hjuston je dobio Boston 104:92 i tako je naneo Seltiksima deveti uzastopni poraz.
Vašington je slavio u Čikagu 102:88, San Antonio je uz 27 poena Parkera pobedio Nju Orleans 101:95, a trijumfe su još ostvarili Dalas i Juta.
Dvajt Hauard je sa 32 poena i 11 skokova vodio Rokitse do trijumfa nad Bostonom, Lin i Harden ubacili su po 16 poena, a Terens Džons upisao je po 12 poena i skokova. Za Seltikse je Ajveri Bredli postigao 24 poena, dok je Bejles imao 17. Kajl Lauri ubacio je 23 poena u pobedi Reptorsa nad Milvokijem, DeRozan je imao 19 poena i po 7 skokova i asistencija, dok je Jonas Valančunas imao 17 poena i 10 skokova. Baksima nije pomogao ni sjajni Iljasova sa 29 poena i 9 skokova, Brendon Najt ubacio je 16 poena, a Miroslav Raduljica 5 (2-3 iz igre za 4 min), uz po skok i ukradenu loptu. Karmelo Entoni je imao 29 poena (9-24 iz igre) i 16 skokova, a Niksi su dobili Sanse iako u produžetku nisu dali koš iz igre. Rejmond Felton dodao je 19 poena za Njujork, a kod Finiksa su zapaženi bili Goran Dragić sa 28 poena i 8 skokova, kao i Leandro Barbosa sa 21 poenom. Jan Veseli nije ulazio u igru u pobedi Vašingtona, a najbolji kod Vizardsa bili su Džon Vol sa 19 poena i 7 asistencija i Nene Ilario sa 19 poena i po 5 skokova i asistencija. Za Bulse je Buzer dao 19 poena, dok je Žoakim Noa imao 8 poena i 16 skokova. Toni Parker upisao je 27 poena (9-15 iz igre) i 7 asistencija u pobedi San Antonija nad Nju Orleansom, Tim Dankan imao je 18 poena i 9 skokova, dok je Manu Đinobili postigao 16. Kod Pelikansa su se istakli Entoni Dejvis sa 22 poena i 11 skokova, kao i Brajan Roberts sa 19 poena. Orlando je na nizbrdici, a Dalas se pobrinuo za njihov osmi poraz u nizu, uz 21 poen Monte Elisa i 17 Vinsa Kartera. Za Medžik je Džamir Nelson imao 21 poen i 7 asistencija. Alek Burks imao je efikasno veče, ubacio je 34 poena u pobedi Jute nad Denverom, dok je kod Nagetsa najefikasniji bio Taj Loson sa 23 poena (11ast). Rezultati: Toronto - Milvoki 116:94 Boston - Hjuston 92:104 Njujork - Finiks 98:96 Nju Orleans - San Antonio 95:101 Čikago - Vašington 88:102 Dalas - Orlando 107:88 Juta - Denver 118:103
