> Izvor: B92
> Datum: četvrtak 20.02.2014.  
> Rubrika: sport_košarka
> Naslov: Predin udario sudiju u Ljubljani!
> Članak:

Navijači Olimpije bili su besni na sudije na duelu protiv Budiveljnika, a muzičar Zoran Predin je otišao predaleko.
On je naime udario jednog od trojice arbitara dok je napuštao parket dvorane Tivoli.
Olimpija je izgubila kod kuće od ukrajinske ekipe sa 87:83 i neće igrati u osmini finala Evrokupa.
"Hteo sam da kažem sudiji šta mislim o njemu, ali su me redari zadržali. U žaru navijačkih strasti, nepravda je bila prevelika. Neće se ponoviti, ovako ne smeju da reaguju navijači", rekao je nakon incidenta Predin. Ostaje da se vidi kolika će biti kazna za slovenački klub. Duel u Ljubljani sudili su Portugalac Luis Lopes, Italijan Karmelo Paterniko i Španac Oskar Perea.
