> Izvor: B92
> Datum: subota 11.01.2014.  
> Rubrika: sport_košarka
> Naslov: EL: Uertas MVP, Kinzi u petorci
> Članak:

Plejmejker Barselone Marselinjo Uertas najkorisniji je igrač drugog kola Top 16 faze Evrolige.
Idealnu petorku kola još Partizanov Tarens Kinzi (indeks 26), srpski košarkaš Zoran Erceg, bek Emporio Armanija Kit Lengford i Džastin Dentmon iz Žalgirisa.
Uertas je u pobedi nad Fenerbahčeom u Istanbulu imao indeks uspešnosti 30 – ubacio je 23 poena (7-15 iz igre), uz 3 skoka, 7 asistencija i 4 ukradene lopte.
I naš Zoran Erceg imao je indeks 30, ali je njegov Galatasaraj izgubio od Reala - srpski krilni centar upisao je 24 poena (9-14 iz igre), 4 skoka i 5 asistencija. Lengford je sa 29 poena bio najzaslužniji za pobedu nad Olimpijakosom, a Kinzi i Dentmon uprkos dobrim partijama nisu uspeli da spreče poraze svojih timova. Evo i deset najboljih potez drugog kola:
