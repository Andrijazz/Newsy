> Izvor: B92
> Datum: utorak 28.01.2014.  
> Rubrika: sport_košarka
> Naslov: Lovernj ipak igra protiv Lokomotive
> Članak:

Kapiten Partizana Žofre Lovernj ipak će igrati na meču sa Lokomotivom u petom kolu Evrolige, iako mu je naloženo mirovanje zbog žuljeva na nozi.
Šampion Srbije za samo nekoliko dana ostao je bez dvojice igrača, pošto je Dragan Milosavljević doživeo tešku povredu kolena, dok Milenko Tepić ima problema sa zadnjom ložom.
Zbog toga je moguća povreda Lovernja zabrinula sve navijače , koji još neko vreme neće moći da računaju na Davisa Bertansa, dok je pitanje da li će se Leo Vesterman uopšte vratiti na teren ove sezone, zbog povrede ukrštenog ligament kolena. "Osećam se veoma loše, mnogo sam tužan zbog njih. Uplašen sam malo zbog takve situacije, ali moram da nastavim da igram i da ne razmišljam o tome", rekao je Lovernj. Duel između Partizana i Lokomotive igra se u petak od 20.45. Pred peto kolo Lokomotiva ima po dve pobede i poraza, dok Partizan ima skor 1/3.
