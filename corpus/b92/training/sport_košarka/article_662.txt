> Izvor: B92
> Datum: sreda 12.02.2014.  
> Rubrika: sport_košarka
> Naslov: Birčević na meti Laboral Kuče
> Članak:

Krilni centar Radničkog iz Kragujevca Stefan Birčević na meti je Laboral Kuče, piše specijalizovani portal Sportando.
Međutim, predsednik Radničkog Ivan Grujin u izjavi za B92 kaže da još nema zvanične ponude.
"Prvi put to sada čujem od vas. Naravno, ukoliko je Laboral Kuča voljna da plati obeštećenje za našeg reprezentativca, rado ćemo pregovarati. Ipak, pre svega ćemo razgovarati sa igračem i videti koje su njegove želje“, kaže Grujin za B92.
Laboral Kuča traži zamenu za povređenog Lamonta Hamiltona, a Birčević je izgleda prva opcija. Srpski košarkaš ima 24 godine, visok je 210 cm, a u Evrokupu ove godine prosečno beleži 12,4 poena i 4,4 skoka. U ABA ligi ma 8 poena i 2,9 skokova po utakmici.
