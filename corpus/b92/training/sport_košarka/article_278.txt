> Izvor: B92
> Datum: ponedeljak 20.01.2014.  
> Rubrika: sport_košarka
> Naslov: Dženkins MVP 17. kola ABA lige
> Članak:

Košarkaš Crvene zvezde Čarls Dženkins proglašen je za najkorisnijeg igrača (MVP) 17. kola regionalne ABA lige.
Dženkins je na utakmici protiv Olimpije imao i indeks korisnosti 30, pošto je za 27 minuta na parketu postigao 23 poena uz pet skokova i po četiri asistencije i ukradene lopte.
Crveno beli su u tom meču slavili sa 87:62 i tako ostali na prvom mestu regionalnog takmičenja sa 31 bodom, odnosno 14 pobeda i tri poraza.
Na drugom mestu našao se košarkaš Radničkog iz Kragujevca Stefan Birčević, dok je treći bio centar Zvezde Boban Marjanović sa indeksom 28. Kolo je zatvorio Partizan istorijskom pobedom u Zadru, prvi put posle 2006. godine.
