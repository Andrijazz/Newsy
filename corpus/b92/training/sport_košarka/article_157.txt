> Izvor: B92
> Datum: subota 11.01.2014.  
> Rubrika: sport_košarka
> Naslov: ABA: Cedevita deklasirala Zadar
> Članak:

Košarkaši Cedevite došli su do 12. pobede ove sezone pošto su u hrvatskom derbiju u okviru 16. kola ABA lige pobedili Zadar sa 83:59.
U jednom od najzanimljivijih duela kola Budućnost je pobedila MZT Skoplje sa 85:77, dok je u jedinom preostalom meču u kojem akteri nisu bili srpski klubovi Olimpija pobedila Široki sa 77:62.
U derbiju kola, Crvena zvezda je pobedila Radnički sa 78:73 i ostala samostalno na čelu tabele, dok je još u petak Cibona bila bolja od Solnoka sa 64:63. Preostali mečevi kola igraju se u nedelju, Partizan od 19.30 dočekuje Krku, dok Mega Vizura od 17 časova gostuje Igokei. Cedevitu je do 12. trijumfa ove sezone predvodio Nurkić sa 15 poena i šest skokova, dok je jedan poen manje, ali ukupno devet skokova, imao Bilan. U redovima Zadra istakao se Batus sa 13 poena. U Podgorici je Budućnost do pobede nad MZT Skopljem došla posle produžetka, a junak trijumfa bio je Vitkovac sa 20 poena i osam skokova, dok je odličan bio i Popović sa 15 poena, pet skokova i šest asistencija. Na drugoj strani, Gečevski je upisao 22 poena i sedam skokova, dok je bivši košarkaš Crvene zvezde Aleksandar Cvetković upisao šest poena, dva skoka i po jednu asistenciju i ukradenu loptu. Olimpija je takođe bila sigurna na svom terenu protiv Širokog, a najbolji u redovima Ljubljančana bio je Gailijus sa 25 poena i sedam skokova. Kod Širokog, Jang je postigao 17 poena. ABA liga, 16. kolo petak, 10. januar Solnok - Cibona 63:64 subota, 11. januar Olimpija - Široki 77:62 Radnički - Crvena zvezda 73:78 Cedevita - Zadar 83:59 Budućnost - MZT Skoplje 87:79 nedelja, 12. januar Igokea - Mega Vizura 17.00 Partizan - Krka 19.30 Tabela: 1. Crvena zvezda 13/3 2. Cedevita 12/4 3. Budućnost 11/5 4. Partizan 11/4 5. Cibona 10/6 6. MZT Skoplje 7/9 7. Igokea 8/7 8. Olimpija 6/10 9. Radnički 6/10 10. Krka 6/9 11. Mega Vizura 6/9 12. Solnok 5/11 13. Zadar 5/11 14. Široki 4/12
