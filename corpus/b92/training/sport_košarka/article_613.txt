> Izvor: B92
> Datum: nedelja 9.02.2014.  
> Rubrika: sport_košarka
> Naslov: Radonjić: Istrpeli sve za trofej
> Članak:

Trener Crvene zvezde Dejan Radonjić rekao je da je njegov tim izdržao sve pritiske i osvojio Kup Radivoja Koraća zato što je jako želeo trofej.
Radonjić je, takođe, dodao je da je Mega Vizura odigrala odličan meč u kojem su ’crveno-beli’ slavili sa 81:80.
"Od početka takmičenja je bio prisutan ogroman pritisak koji se nametnuo i van takmičenja. To je dovelo do toga da imamo izuzetno loš start i veliku prednost Mege, koja je igrala rasterećeno i sa vidnom željom da osvoji trofej, koji je omalovažavan od samog početka. Videla se i dan ranije želja Radničkog da osvoji trofej", rekao je Radonjić. Pobednika borbe za , što nije tačno, tako da ispada da mi treba samo da se pojavimo i da pobeđujemo sa velikom razlikom. Izdržali smo sve, nadam se da ćemo nastaviti u ovom ritmu. Nema razloga da bude drugačije, imamo odličnu atmosferu, vidi se da momci na svakoj utakmici momci izgaraju. Mi ćemo da radimo i ćutimo", rekao je Radonjić. Radonjić je istakao da će klub pokušati da dovede novog igrača i da će to biti na poziciji beka, jer tako diktira tržište. Na pitanje novinara šta je izazvalo tako neizvesnu završnicu, Radonjić je kratko odgovorio: "Mega je odigrala dobar meč, nikave tu dileme nema".
