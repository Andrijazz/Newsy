> Izvor: B92
> Datum: sreda 8.01.2014.  
> Rubrika: sport_košarka
> Naslov: KKCZ: Napunimo Pionir
> Članak:

Košarkaški klub Crvena zvezda još jednom je pozvao navijače da napune halu „Pionir“ za duel druge faze Evrokupa sa Bilbaom od 19.15.
Još malo ulaznica ostalo je u prodaji za taj meč, a svi oni koji ne budu u mogu uspeli da se nađu u „Pioniru“ meč će moći da prate u direktnom prenosu na televiziji B92.
Karte za duel sa Bilbaom mogu da se kupe na svim prodajnim mestima Eventima, u Kombank areni, tržnom centru Ušće, Bilet centru, Domu omladine i još 150 prodajnih mesta širom Srbije.
Ulaznice za tribine koštaju 700 dinara, za parter 1.200, a po 2.000 za plavu i belu ložu. Mesto u loži stoji 2.500 dinara, dok su ona pored terena 5.000 dinara. Ukoliko bude preostalo ulaznica one će se prodavati i na blagajni Pionira od 17 sati pa sve do početka meča. "Košarkaši Crvene zvezde Telekom su u seriji od tri vezane pobede u ABA ligi, a želja je da se trijumfalno započne i takmičenje u Evrokupu. Ambicije kluba su svakako plasman u narednu rundu, a za to je neophodno da igrači na terenu dobiju energičnu podršku sa tribina. Zato KK Crvena zvezda poziva navijače da ispune Pionir i svojim navijanjem pomognu voljenom timu da savlada veoma kvalitetnu i iskusnu ekipu Bilbaa. Dođi u Pionir i navijaj za Zvezdu", stoji u saopštenju Zvezde.
