> Izvor: B92
> Datum: sreda 19.02.2014.  
> Rubrika: sport_košarka
> Naslov: Ritas prvi, Cedevita ispala
> Članak:

Košarkaši Lijetuvos Ritasa obezbedili su prvo mesto u P grupi Evrokupa pobedivši u poslednjem kolu Cedevitu kod kuće sa 75:74.
To znači da hrvatski tim ne ide dalje i da će pobednik duela Saragosa – Bešiktaš sa drugog mesta u osminu finala.
Ova grupa inače ukršta u nokaut fazi sa grupom L u kojoj je Crvena zvezda. Crveno-beli igraju protiv Nižnog u Pioniru, a pobednik tog meča obezbediće prvo mesto na tabeli, dok će poraženi na megdan Ritasu.
Duel u Litvaniji bio je izuzetno dramatičan. Ritas je kontrolisao igru i rezultat, imao je u većem delu utakmice veliku prednost, ali je u finišu umalo sve prosuo. Ipak, 15 sekundi pre kraja Seibutis je sa bacanja doneo trijumf domaćinu, a Suton i Rej su na drugoj strani promašili pobedu. Seibutis je bio najbolji sa 15 poena, 13 je dodao Gecevičius, a 12 Babrauskas. Na drugoj strani, Smit je ubacio 17 poena, a Ramljak 12. Grupa P: Lijetuvos Ritas - Cedevita 75:74 Strazbur - Bešiktaš (21h) Tabela: Lijetuvos Ritas 4-2 Bešiktaš 3-2 Saragosa 2-3 Cedevita 2-4
