> Izvor: B92
> Datum: sreda 1.01.2014.  
> Rubrika: sport_košarka
> Naslov: Miličić se sprema za povratak?
> Članak:

Nekada jedan od najtalentovanijih košarkaša sveta Darko Miličić van terena je više od godinu dana, a izgleda da je čvrsto rešio da se vrati igri pod obručima.
On je poslednji angažman imao u novembru 2012. godine, kada je nosio dres Boston Seltiksa u pokušaju da konačno pokaže nešto od svog talenta.
Ipak, zbog privatnih problema zatražio je raskid ugovora, a od tada se u nekoliko navrata pominjalo da bi mogao da pojača Crvenu zvezdu Telekom. To se nije ostvarilo, a Miličić vredno trenira za povratak na scenu.
Sa 28 godina već spada u red veterana, do sada je nastupao za Hemofarm, Detroit, Orlando, Memfis, Njujork, Minesotu I Boston, a u oktobru prošle godine učestvovao je na Svetskom prvenstvu u pecanju šarana u Italiji
