> Izvor: B92
> Datum: petak 21.02.2014.  
> Rubrika: sport_košarka
> Naslov: Ukić: Mnogo nam znači pobeda
> Članak:

Plejmejker Panatinaikosa Roko Leni Ukić rekao je da njegovom timu mnogo znači pobeda nad gradskim rivalom Olimpijakosom u Evroligi.
"Trijumf nas je održao u igri za četvrtfinale, u suprotnom bismo imali mnogo problema. Sada smo u situaciji koja nije idealna, ali nije ni loše. Kao i uvek sa Olimpijakosom, meč je bio neizvestan i odlučili su detalji. Na kraju smo se bolje snašli i slavili“, dodao je Ukić.
Bek Olimpijakosa Met Lodžeski takođe je istakao da su detalji odlučili i dodao je: "Bile su nam potrebne dve dobre odbrane i koš za pobedu, ali nije se dogodilo. Kada smo imali +4, promašili smo šuteve u nizu i to je razlog zbog kojeg smo poraženi. Mislim da ćemo prebroditi ovaj poraz". Grupa E:četvrtak: Emporio Armani - Unikaha 70:59 Laboral Kuča - Barselona 68:80 PAO - Olimpijakos 66:62 petak: Anadolu Efes - Fenerbahče Tabela: 1. Barselona 7-0 2. PAO 4-3 3. Emporio Armani 4-3 4. Olimpijakos 4-3 5. Unikaha 3-4 6. Fenerbahče 2-4 7. Anadolu Efes 2-4 8. Laboral Kuča 1-6
