> Izvor: B92
> Datum: četvrtak 9.01.2014.  
> Rubrika: sport_košarka
> Naslov: Čačo Rodriges u Realu do 2018.
> Članak:

Košarkaš madridskog Reala Serhio Rodriges produžio je ugovor do 2018. godine, saopštio je taj klub.
On u Evroligi prosečno beleži 13,2 poena, 5,3 asistencija i 1,3 skoka.
Rodriges je ove sezone možda i najbolji košarkaš na Starom kontinentu i jedan je od najzaslužnijih što je ’kraljevski’ klub i dalje neporažen.
Karijeru je počeo u Estudijantesu, iz kojeg je prešao u NBA ligu, gde je nastupao za Portland, Sakramento i Njujork. Od 2010. godine član je Reala, sa kojim je osvojio jednu titulu Španije i Kup kralja, kao i dva nacionalna Superkupa. Sa reprezentacijom Španije osvojio je Svetsko prvenstvo u Japanu i srebro na Olimpijskim igrama u Londonu, a ima i srebrnu i bronzanu medalju sa Evropskih prvenstava u Španiji i Sloveniji.
