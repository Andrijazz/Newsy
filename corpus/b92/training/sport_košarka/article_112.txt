> Izvor: B92
> Datum: sreda 8.01.2014.  
> Rubrika: sport_košarka
> Naslov: Olimpijakosovo NBA pojačanje
> Članak:

Američki košarkaš Džamario Mun karijeru će nastaviti u redovima Olimpijakosa, saopštio je aktuelni prvak Evrope.
Mun u Olimpijakos stiže kao zamena za povredjenog Brenta Petveja, koji ima problema sa ledjima, a ugovor sa crveno-belim iz Pireja potpisao je do kraja sezone.
Krilni košarkaš će pravo nastupa u Evroligi imati tek od osmog kola Top 16 faze takmičenja, pošto je rok za registraciju igrača istekao.
Mun je u Olimpijakos došao iz američke razvojne lige gde je u ekipi Los Andjeles Difendersa prosečno postizao 14,3 poena i 6,9 skokova. Tokom karijere igrao je za Toronto, Majami, Klivlend, Los Andjeles Kliperse i Šarlot.
