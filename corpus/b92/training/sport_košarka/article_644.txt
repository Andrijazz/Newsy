> Izvor: B92
> Datum: utorak 11.02.2014.  
> Rubrika: sport_košarka
> Naslov: Siksersi loši jedino kao – Siksersi
> Članak:

Javna je tajna u NBA ligi da timovi, kada vide da ne ide, namerno ne daju sve od sebe kako bi bili što lošiji i povećali šanse da na draftu biraju što ranije.
Ipak, Filadelfija je redefinisala i taj pojam, pošto je na dva uzastopna meča izgubila sa više od 40 poena razlike. Prvo su Klipersi bili bolji sa 123:78, a zatim su Voriorsi deklasirali Sikserse sa 123:80.
Samo jednom pre ovoga u istoriji NBA lige dogodilo se da tim dve uzastopne utakmice izgubi sa više od 40 poena razlike. Bila je to takođe Filadelfija, u sezoni 1993/1994.
