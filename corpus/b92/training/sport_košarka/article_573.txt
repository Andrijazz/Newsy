> Izvor: B92
> Datum: četvrtak 6.02.2014.  
> Rubrika: sport_košarka
> Naslov: Pavlović u petak, Bertans 16. marta
> Članak:

Trener Partizana NIS Duško Vujošević rekao je uoči Kupa Radivoja Koraća da ako Saša Pavlović bude sa timom u petak da je sve rešeno, ako ne, onda ništa od toga.
Vujošević je potvrdio i da će se Davis Bertans na teren zvanično vratiti 16. marta na utakmici protiv Solnoka.
Trener srpskog šampiona je istakao i da postoje mladi, talentovani igrači iz Srbije koje klub prati, ali da to mora da ostane poslovna tajna inače će "biti sprečeno njihovo dovođenje u Partizan".
"Naravno da ima igrača iz naše lige koje pratimo, ali ne smem da kažem koje jer će se sprečiti njihov dolazak u Partizan. Koristiće se i politički kanali, kao što se već radilo. Zato to mora da ostane poslovna tajna, da se ta tajnovitost dodatno poveća. Svaki igrač danas ima menadžera, ti menadžeri svoje novinare, i kada neke novine napišu da taj i taj dolazi u neki klub, to znači da taj igrač neće doći u taj klub. Mladih talentovanih igrača nema toliko koliko koliko bismo voleli, ali ono malo što ima i koji su cilj ne možemo da komentarišemo. Situacija nije idealna, ali moramo da se snalazimo", rekao je Vujošević. Vujšević je uoči Kupa Radivoja Koraća rekao da je pobednik unapred poznat, te da će tokom turnira pokušati da rastereti najvažnije igrače i odmori povređene, pa će veću šansu dobiti najmlađ i i igrači sa manjim minutažom. Protivnik šampiona Srbije u četvrtfinalu, u 18.30 u dvorani "Pionir", u petak od 18.30 biće FMP. U četvrtak igraju Crvena zvezda Telekom i Radnički, protiv Borca i OKK Beograda.
