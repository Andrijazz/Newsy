> Izvor: B92
> Datum: sreda 15.01.2014.  
> Rubrika: sport_košarka
> Naslov: Predsednik Nižnog: Za istoriju!
> Članak:

Predsednik košarkaškog kluba Nižnji Novgorod Dimitrij Svatkovskij rekao je da je njegov klub zabeležio "istorijsku pobedu protiv legendarne Crvene zvezde".
"Naš klub je danas zabeležio istorijsku pobedu nad legendarnom Crvenom zvezdom. Svi smo srećni", napisao je Svatkovskij na svom Tviter nalogu.
Nižnji Novgorod pobedio je na svom terenu Crvenu zvezdu sa 86:75 u meču drugog kola Grupe L druge faze Evrokupa.
Svatkovskij je osvajač zlatne medalje u modernom petoboju na Olimpijskim igrama u Sidneju 2000. godine, a u Barseloni 1992. je osvojio srebro u ekipnoj konkurenciji. Crveno-beli nakon poraza u Rusiji imaju skor 1-1, a Nižnij je sada na čelu tabele sa 2-0.
