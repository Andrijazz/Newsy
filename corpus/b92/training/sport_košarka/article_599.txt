> Izvor: B92
> Datum: petak 7.02.2014.  
> Rubrika: sport_košarka
> Naslov: Efes i Galata prošli, naši dobri
> Članak:

U drugom polufinalu Kupa Turske gledaćemo istanbulski derbi – Anadolu Efes pobedio je Bešiktaš 76:59, a Galatasaraj je pobedio Tofaš 68:56.
Srpski košarkaš Duško Savanović ubacio je 13 poena za Efes (4-7 iz igre, 4-4 penali za 18 min), uz 3 skoka i 2 asistencije, efikasniji od njega bio je Kostas Vasilijadis sa 15 poena, Zoran Planinić ubacio je 13 poena, a Milko Bjelica 12. Za Bešiktaš je Džejms Brokhof imao 15 poena i 5 skokova, a Jagmur je dodao 10 poena.
Ender Arslan predvodio je Galatasaraj sa 12 poena, 4 skoka i 5 asistencija, Zoran Erceg imao je 10 poena (3-5 iz igre za 34 min) i 8 skokova, a Karlos Arojo takođe je dao 10 poena. Furkan Aldemir upisao je 9 poena i 14 skokova, a Milan Mačvan nije bio u timu. Za Tofaš je Elonu bio jedini  sa 14 poena (11sk). U petak se igraju polufinala Karšijaka - Fenerbahče i Galatasaraj - Efes.
