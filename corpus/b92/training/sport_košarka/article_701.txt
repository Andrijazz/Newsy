> Izvor: B92
> Datum: nedelja 16.02.2014.  
> Rubrika: sport_košarka
> Naslov: Micić za B92: Povreda me je ojačala
> Članak:

Za nekoliko meseci najveći klubovi će se otimati za njega, ali se Vasilije Micić ne obazire, nastavlja sa odličnim partijama i razmišlja samo o Mega Vizuri.
Micić je bio jedan od najzaslužnijih što se Mega Vizura ravnopravno borila sa Crvenom zvezdom u finalu Kupa Radivoja Koraća, u kojem je njegova ekipa imala i šansu za trijumfuje.
U intervjuu za B92 Micić priča upravo o propuštenoj prilici za osvajanje trofeja, svojim narednim ciljevima, ali i trenucima koji su uticali na njegovu karijeru... Pre samo nedelju dana košarkaši Mega Vizure oduševili su sve na završnom turniru Kupa, a uprkos porazu Micić ističe da on i saigrači mogu da budu ponosni. "Emocije su se slegle posle dva slobodna dana, sumirali smo utiske, ali ostaje žal. Međutim, kao što nam je trener rekao u svlačionici, kada se pogledamo u ogledalo možemo da budemo čisti pred sobom, jer smo dali sve od sebe. Ta jedna lopta je bila naklonjenija Zvezdi, možda će biti suprotno u Superligi, koja nas tek čeka. Sigurno smo mnogo ponosni, izvukli smo pouke, sada verujemo više u sebe i možemo da očekujemo mnogo toga u nastavku sezone", rekao je Micić za B92. Kompletan intervju sa Vasilijem Micićem pročitajte u našoj rubrici 'Intervjui'.
