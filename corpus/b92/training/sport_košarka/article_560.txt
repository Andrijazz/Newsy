> Izvor: B92
> Datum: sreda 5.02.2014.  
> Rubrika: sport_košarka
> Naslov: Radonjić: Idemo na trofej u Kupu
> Članak:

Trener Crvene zvezde Dejan Radonjić rekao je da njegov klub želi da osvoji Kup Radivoja Koraća, iako to takmičenje ne donosi ništa osim trofeja.
„Borićemo se za trofej, motivacija neće biti drugačija. Kup je važno takmičenje, kao i svako drugo. Borićemo se do kraja, bez obzira što neka druga takmičenja donose nešto više, poput plasmana u Evroligu“, rekao je Radonjić.
, koji brane trofej u Kupu, u četvrtfinalu će igrati sa čačanskim Borcem u četvrtak od 18.30 u hali "Pionir". "Fokusirani smo na duel sa Borcem. Dobro smo radili i spremni dočekujemo tu utakmicu. Trudićemo se da damo sve od sebe da budemo na maksimalnom nivou i odemo do kraja", istakao je Radonjić. Prema njegovim rečima, Borac je dobra ekipa koja ima mnogo mladih, ali i iskusne igrače. "Borac igra dobro, to je mlada ekipa koja uz iskusnije igrače igra dosta dobro u prvenstvu. Favoriti smo na papiru i kvalitet je na našoj strani, ali sve to ćemo morati da prenesemo na teren", istakao je trener Zvezde. Radonjić je rekao da su klubovi koji igraju regionalnu ABA ligu kvalitetniji, ali da su iznenađenja moguća. "Kup je specifično takmičenje i svaka inspiracija može da donese nešto neočekivano. Prirodno je da postoji pritisak, s tim treba da se nosimo, ali trofej je želja, trudićemo se da igramo dobro i čekamo svakog narednog protivnika", rekao je Radonjić. Radonjić je takođe istakao da bi 'crveno-beli' trebalo da dobiju pojačanje do 3. marta. Pobednik duela između Crvene zvezde i Borca u polufinalu Kupa Radivoja Koraća u subotu če se sastati sa boljim iz susreta Radničkog iz Kragujevca i OKK Beograda, koji se sastaju u četvrtak od 21 čas. U preostalim mečevima četvrtfinala, u petak od 18.30 sastaju se Partizan i FMP, a od 21 čas Mega Vizura i Crnokosa.
