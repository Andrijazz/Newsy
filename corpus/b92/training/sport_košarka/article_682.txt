> Izvor: B92
> Datum: petak 14.02.2014.  
> Rubrika: sport_košarka
> Naslov: Koliko je NBA daleko od Evrope?
> Članak:

Izvršni direktor Evrolige Đordi Bertomeu izjavio je da nije realno da se NBA liga i Evroliga na bilo koji način spoje u skoroj budućnosti.
"Svaki put kada se ta tema spomene, Dejvid Štern kaže da će razmisliti da se tako nešto realizuje u narednih desetak godina, a onda svi počnu da govore o tome. Kako bi se NBA liga proširila ovde, potrebno je da u Evropi bude pet-šest jakih ekipa sa obrtom od 130 miliona američkih dolara“, počeo je priču Bertomeu.
"To znači da bi ulaznice u proseku morale da koštaju 100 evra i da 150 puta hala bude rasprodata, što je nemoguće. Naši televizijski partneri morali bi da plaćaju prava za prenose deset puta više, a otvoreno je i pitanje kako bi funkcionisao  pod poreskim zakonima više različitih zemalja. Ima nogo pravnih problema, ljudi pričaju o NBA u Evropi, ali ne žele o takvim temama", dodao je Španac. Bertomeu je pohvalio Adama Silvera, koji je nedavno zamenio Šterna na mestu komesara NBA. "Sastali smo se i mislim da imamo zajedničku budućnost. On mnogo doprinosi sportu, želimo da uvećamo saradnju, ali i da gledamo na stvari realno".
