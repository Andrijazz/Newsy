> Izvor: B92
> Datum: utorak 21.01.2014.  
> Rubrika: sport_košarka
> Naslov: Dairis: Ako Bilbao ne plati, stižem
> Članak:

Stariji brat košarkaša Partizana Davisa Bertansa Dairis najavio je da će doći u Srbiju u narednih nekoliko dana ukoliko mu Bilbao ne isplati dugovanja.
Dairis se još prošle nedelje pominjao kao pojačanje šampiona Srbije, ali je on sam tada demantovao da će preći u redove ‘crno-belih’.
Međutim, u danu kada je trener Partizana Duško Vujošević otkrio da se za starijeg Bertansa interesuje i Crvena zvezda, mediji u njegovoj domovini su preneli izjavu letonskog košarkaša u kojoj najavljuje selidbu u Beograd.
"Ukoliko me Bilbao ne isplati u narednih nekoliko dana, odlazim u Beograd", rekao je Bertans. Stariji od braće Bertans igra na poziciji pleja i beka, na kojima su  potrebno pojačanje na krilu, posle rastanka sa Blejkom Šilbom. Takođe, za Zvezdu bi mogao da igra samo u regionalnom takmičenju i nastavku sezone u domaćem prvenstvu. Njegov mlađi brat je van terena od juna prošle godine, kada su mu stradali ligamenti kolena, a Vujošević je prošle nedelje rekao da njegov oporavak ide po planu i da će se do kraja meseca znati kada se vraća na parket. Od početka ove sezone, Bertans je u Endesa ligi u dresu Bilbaa beležio prosečno 11,4 poena po meču, dok je u regularnom delu Evrokupa njegov prosek bio 12,2 poena po meču, 1,6 skokova i 1,1 asistencija. Na dva meča u drugoj fazi Evrokupa prosečno je beležio 12 poena i 1,5 skok. Bilbao je nedavno upao u finansijske problem, ali je klub uprkos tome uspeo da se plasira u drugu fazu Evrokupa, a trenutno drži tek 12. poziciju u Endesa ligi sa skorom 7-9.
