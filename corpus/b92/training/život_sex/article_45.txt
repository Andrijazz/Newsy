> Izvor: B92
> Datum: petak 18.10.2013
> Rubrika: život_sex
> Naslov: 10 otkrića koja su promenila način na koji gledamo na seks
> Članak:

Istraživanje Vilijama Mastersa i Virdžinije Džonson, prvih seksualnih pionira, od 50-ih pa sve do 70-ih godina prošlog veka, promenila su način na koji gledamo na seks.

Naše shvatanje seksa znatno je sazrelo u poslednjih 50 godina, ali ništa od toga ne bi bilo moguće bez ovih revolucionarnih otkrića najranijih seksualnih eksperata. 1. Postoje 4 faze ljudskog seksualnog reagovanja Masters i Džonsonova široko su priznati zbog teorije koja se tiče stadijuma seksualnog reagovanja - uzbuđenje, ravan, orgazam i razrešenje. Ljudski "seksualni ciklus reakcije" objavljen je 1966. godine u njihovoj knjizi "Ljudska seksualna reakcija". 2. Žene su sposobne za multiple orgazme Masters i Džonosnova su tokom istraživanja ciklusa seksualnih reakcija kod muškaraca i žena naučili da su žene sposobne za multiple orgazme nakon faze razrešenja. Tim je odbacio ideju da "žene nisu toliko seksualno neumerene kao muškarci" tvrdnjama da žene mogu da dožive pet ili šest orgazama u isto toliko minuta, dok je muškarcima potreban period odmora od sat vremena nakon svakog orgazma. 3. Homoseksualnost nije mentalna bolest U knjizi koju su Masters i Džonsonova objavili 1979. godine, oni su razotkrili ideju da je homoseksualnost mentalna bolest. Sve do 1973. godine homoseksualnost je klasifikovana kao mentalni poremećaj od strane Američke asocijacije psihijatara. 4. Masturbiranje ne izaziva bolest i ludilo Pre 20. veka, većima američkih lekara gledalo je na masturbaciju kao na "opasan" seksualni akt koji može da dovede do bolesti. Sudeći po knjizi "Seks i ljudska ljubav" koju su Masters i Džonsonova objavili 1988. godine, masturbacija je svoju reputaciju dobila zahvaljujući švajcarskom doktoru S. Tisou koji je verovao da je masturbacija "posebno opasna forma seksa zato što je toliko zgodna i sa njom se može započeti tokom ranjivihi godina u detinjstvu, i zato što je krivica osoba zbog činjenja ovog greha mogla da dovede do oštećenja nervnog sistema". "Do trenutka kada je Tisoova teorija stigla do Amerike, većina lekara je bila voljna da veruje da masturbacija izaziva ludilo, epilepsiju, akne, gubitak težine, smanjenje mentalnih kapaciteta, slabost, letargiju i krajnju kaznu - ranu smrt", navode Masters i Džonsonova. 5. Većina ljudi masturbira Istraživanje Mastersa i Džonsonove potvrdilo je da je masturbacija uobičajena, a u snjihovoj knjizi iz 1948. godine pod nazivom "Seksualno ponašanje kod muškaraca" otkrili su da 92 odsto muškaraca masturbira. 6. Zapravo, svi masturbiraju Njihov prethodnik, Alfred Kinsi, je 1953. godine u svojim istraživanjima otkrio da 62 odsto žena takođe masturbira. 7. Seks pre braka nije toliko neuobičajen Kinsi je naveo da je između 67 i 98 odsto muškaraca imalo seks pre braka, u zavisnosti od njihovog socio-ekonomskog statusa, dok je oko 50 odsto žena učinilo isto. 8. Žene svoj seksualni vrhunac dostižu u tridesetim godinama Sudeći po Kinsiju, muškarci do svog seksualnog vrhunca stižu pre dvadesete godine, dok žene svoj vrhunac imaju u tridesetim godinama. Kinsijevo istraživanje je bilo bazirano na učestalosti orgazama i verovatno je korespondiralo sa nivoima hormona (muškarci se lakše uzbuđuju u svojim tinejdžerskim godinama usled povećanog nivoa testosterona, dok ženski nivoi estrogena počinju da opadaju nakon pedesete godine). Danas, ideja da svi dostižu svoj seksualni vrhunac u istim godinama čini se zastarelom kada se u obzir uzmu fizički i emotivni faktori. 9. Brzi tretman za seksualnu disfunkciju Pre 1970. godine, seksualne disfunkcije, poput prerane ejakulacije ili impotencije, tretirane su dugotrajnom psihoterapijom. Masters i Džonsonova su razvili intenzivnu terapiju koja se oslanjala na samo dve nedelje dnevnih tretmana, a pritom nisu korišćeni lekovi ili operativne tehnike. Ovim sesijama prisustvovali su parovi, ne individue, koji su učili kako da komuniciraju u vezi sa problemima u spavaćoj sobi. Ovaj metod imao je uspešnost od 80 odsto. 10. Ne postoje godine nakon kojih nestaju seksualne sposobnosti Masters i Džonsonova bili su prvi koji su sproveli istraživanje koje se bavilo načinom na koji starije osobe funkcionišu tokom seksa. Oni su otkrili da su muškarci i žene u svojim sedamdesetim godinama takođe bili u stanju da dođu do orgazma.


