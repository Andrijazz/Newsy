> Izvor: B92
> Datum: subota 19.05.2012
> Rubrika: život_sex
> Naslov: Savršen seks za samo 15 minuta
> Članak:

Bez obzira na to što ste čuli i pročitali, seks ne može uvek trajati satima. Iako je ponekad odlično posvetiti se partneru i potrošiti sate istražujući erogene zone i osetljive tačke koje dovode do užitka, ponekad je seks u trajanju od nekoliko minuta upravo ono što vam treba.

Muškarci možda jesu veći zagovornici seksa na brzaka, ali ovakav seks može ponuditi štošta i ženama. Tako, na primer, u samo petnaestak minuta možete uključiti sve - predigru, dve-tri poze, i doživeti neverovatan užitak. Važno je samo dobro "tempirati", ubaciti sve potrebne sastojke i čekati dobar rezultat. Uvod: Igra pre predigre Vreme trajanja: Po izboru Za dobar seks preporučljivo je već tokom dana probuditi uspavane strasti. Šaljite jedno drugom seksi poruke, fotografije, ostavite ceduljice s zagonetnom porukomsve to će vas dovesti do velike želje da brzo stignete kući i uživate u vrućim igricama. Predigra Vreme trajanja: Osam minuta Za početak pustite muziku koja će stvoriti prikladnu atmosferu, ali nemojte odabrati nešto sporo već nešto što će probuditi čula. Detaljno se posvetite predigri, nemojte preskakati nijednu tačku ili deo tela za koji znate da uzbuđuje vašeg partnera. Nemojte se ustručavati da isprobate nešto novo. I pre nego što se snađete, oboje ćete biti obuzeti strašću. Upravo u tom trenutku je vreme za sledeći korak. Poza u kojoj je partnerka gore Vreme trajanja: Četiri minuta Činjenica je da žene lakše dostižu orgazam ako se nalaze na partneru - jer tako mogu kontrolisati brzinu i ritam. Prepustite se užitku i ne zaboravite na poljupce i milovanje erogenih zona. Pogled na partnerku koja zaista uživa za vreme seksa neće ostaviti ravnodušnim nijednog muškarca, a ako je predigra bila poprilično vruća, ova poza bi trebalo da osigura željeni užitak. Nakon četiri minuta vreme je za promenu poze, a tada dolazi red na partnera koji zauzima dominantni položaj. Poza u kojoj je partner gore Vreme trajanja: Tri minuta Bićete iznenađeni time šta sve možete da napravite za samo tri minuta. Nemojte se zadržati samo u jednoj pozi, pustite mašti na volju i isprobajte sve što vam padne na pamet, a stidljivost zaboravite. Kada pronađete pozu koja vam oboma odgovara, jednostavno se prepustite i uživajte. 
