> Izvor: B92
> Datum: nedelja 19.05.2013
> Rubrika: život_sex
> Naslov: Šta u seksu najviše plaši muškarce?
> Članak:

Iako se to na prvi pogled ne vidi, i muškarci imaju mnoge strahove vezane uz seksualnost i intimne odnose. Otkrijte šta sve muškarce plaši u seksu.

Obično su žene te koje u sebi nose mnoge strahove, posebno kada je reč o seksualnim odnosima. Međutim, i muškarci imaju svojih briga. Verovali ili ne, u seksu postoje stvari koje jako plaše muškarce. Neplanirana trudnoća Ovo je strah broj jedan kod mnogih muškaraca, posebno ako veza još nije postala ozbiljna. Oni se boje da će im se dogoditi trudnoća, a to im može jako zakomplikovati život. Rešenje može biti iskren razgovor sa partnerom. Toga se ne treba bojati pošto i ona najverovatnije strahuje od neželjene trudnoće. Polne bolesti Ovoga se plaše i muškarci i žene. Niko ne želi da bude bolestan. Obavezno koristite prezervative jer oni predstavljaju najbolju zaštitu. Ako niste sigurni u partnera, najbolje bi bilo da izbegavate seks. Veličina penisa Mnogi muškarci se brinu zbog veličine svog polnog organa. Boje se da svojim centrimetrima neće uspeti da zadovolje partnera i da će biti okarakterisani ka loši ljubavnici. Međutim, upravo ti strahovi mogu biti glavni razlog za loš učinak. Loš seks Mnogi muškarci se boje lošeg seksa. Tačnije, boje se da partner neće ispuniti njihova očekivanja. Od toga strahuju pre prvog seksa sa novim partnerom. Uzrok tih strahova najčešće su prevelika očekivanja. To što se žena u krevetu nije odmah pokazala kao vrhunski stručnjak ne znači da je i loša ljubavnica. Možda i ona ima svojih strahova. Vreme trajanja seksa Muškarce opterećuje i trajanje seksa. Da li je trajalo isuviše kratko ili predugo? Muškarci žele pohvalu nakon seksa pa im je zato važna i ova, vremenska, dimenzija. Izostanak erekcije Ovo je možda najveći strah kod skoro svih muškaraca - zakazivanje u ključnom trenutku. Muškarcima koji često o tome razmišljaju, to se uglavnom i dešava jer izostanak erekcije najčešće uzrokuju psihološke poteškoće.


