> Izvor: B92
> Datum: subota 11.02.2012
> Rubrika: život_sex
> Naslov: Udate žene ne gube volju za seksom
> Članak:

Poslednja istraživanja su razbila mit o tome da žene u braku gube volju za seksom, jer je prema anketi koju je obavio američki portal iVillage.com dokazano da čak 75 posto ispitanica smatra da je zdrav seksualni život veoma bitan.

"Rezultati su jasni, žene smatraju da je i u braku veoma bitan zdrav seksualni život", rekla je Liz Zak, glavna urednica stranica o ljubavi i seksu na iVillage-u. Međutim, uprkos odgovoru većine da smatraju da je zdrav seksualni život neophodan, čak dve trećine ipak tvrde da bi radije radile nešto drugo, odlazile u banje, gledale filmove, posećivale Facebook ili razgovarale sa prijateljima. Urednici iVillage-a tvrde da je kontradikcija odgovora rezultat puno ponuđenih alternativnih odgovora. Prošle godine je ovaj portal obavio istu anketu gde su rezultati bili drugačiji od ovogodišnjih. Naime čak 63 posto žena je reklo da bi radije spavalo nego imalo seks. Prema ovogodišnjim rezultatima, izražavanje ljubavi partnera navodi žene na seks. 
