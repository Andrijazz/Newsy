> Izvor: B92
> Datum: ponedeljak 31.10.2011
> Rubrika: život_sex
> Naslov: Muškarci imaju niže standarde od žena?
> Članak:

Međunarodni tim psihologa potvrdio je da su stereotipi o vezama na jednu noć sasvim tačni - muškarci zaista imaju niže standarde od žena.

U studiji koja je objavljena u žurnalu "Human Nature" otkriveno je da su muškarci spremni na seks sa osobama suprotnog pola bez obzira na njihov izgled. Žene su, s druge strane, mnogo izbirljivije - one pristaju na seks sa manje poznatom osobom samo ako je izuzetno atraktivna. Mnogo ranijih istraživanja ispitivalo je kratkoročne "veze" pokazalo je da su žene mnogo manje spremne na takvu vrstu avantura. Jedna studija sa Univerziteta u Floridi pokazala je da bi samo tri odsto žena bilo u stanju da ode u stan osobe koju ne poznaje dovoljno, dok je 75 odsto muškaraca poželelo seks sa gotovo nepoznatim ženama. Tim istraživača iz Velike Britanije, Nemačke i Floride ovog puta sastavio je upitnike i poslao ih grupama nemačkih, italijanskih i američkih studenata. Učesnici je trebalo da odgovore da li bi želeli da izađu sa nekim strancem, odu njegovoj kući ili s njim provedu noć. Takođe, te potencijalne kandidate trebalo je da zamisle kao "neprivlačne", "umereno atraktivne" ili "izuzetno privlačne". Istraživači su otkrili da bez obzita na nacionalnost, muškarci su bili spremniji da provedu noć sa nepoznatim damama, ali je bilo nekoliko razlika u uslovima kod Italijana, Nemaca i Amerikanaca. Italijani su bili najslobodniji, pa je čak 33 odsto ispitanika priznalo da bi završilo u krevetu sa neatraktivnom osobom koju ranije nisu poznavali, dok je taj odgovor dalo samo dva odsto žena. Atraktivnim kandidatima ne bi odolelo 54 odsto muškaraca, odnosno svega osam procenata žena. Međutim, za razliku od ranijih studija, ove analize ostavile su mesta za ispitivanje situacija u kojima dolazi do izražaja ženska spremnost da manipulišu. Iako je samo nekolicina rekla da bi rado imala seks sa nepoznatim partnerima, četvrtina ispitanica je priznala da ne bi odmah odbila zgodnog muškarca, dok je polovina bila spremna da odlazak u njegov stan ostavi kao otvorenu mogućnost. Svi učesnici istraživanja morali su da odgovore na još jedno dodatno pitanje - koliko sebe smatraju atraktivnim. Ispostavilo se da su Amerikanci i Amerikanke u poređenju s osobama iz Italije i Nemačke često precenjivali svoj izgled. Na drugom kraju spektra bile su Italijanke, koje su smatrale da nisu naročito atraktivne. Iako su se šalile na svoj račun i govorile da su suviše "ravne", jedan od istraživača mislio je da su pet od deset "sigurno najlepše žene koje je u životu video". 
