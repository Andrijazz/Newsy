> Izvor: B92
> Datum: četvrtak 25.10.2012
> Rubrika: život_sex
> Naslov: Seks je najbolji uz “Prljavi ples”
> Članak:

Ako se pripremate za uzbudljivo veče, ne zaboravite da pustite muziku iz film "Prljavi ples" jer upravo ona deluje kao najjači afrodizijak, pokazala je nova studija "Science Behind The Song".

Iako je star četvrt veka, film "Prljavi ples" svojom muzikom i dalje podstiče seksualnu želju kod najvećeg broja ljudi. Zato kada se upustite u sledeću avanturu, ne zaboravite da pustite čuvene pesme iz tog filma sa Patrikom Svejzom i Dženifer Grej u glavnim ulogama. Istraživanje koje je nedavno sproveo servis "Spotify" pokazuje da postoji jaka veza između muzike, romantike i zavođenja, prenosi CNN Saundtrek za pomenuti film bio je izbor najvećeg broja muškaraca i žena, navodi u saopštenju autor studije Danijel Malensijefen. On dodaje da su muškarci spremniji da promene muziku, u skladu sa ukusom parnterke, kako bi postigli veži užitak. Zanimljiivo je i to da je većina ispitanika priznala da ih najčešće brže uzbudi odgovarajuća muzika nego dodir partnera. PROČITAJTE: Najbolji vodiči kroz seks Na drugom mestu pesama koje raspaljuju strast našao se čuveni hit Marvina Geja "Sexual Healing" dok je Ravelov "Bolero" na trećem mestu. Svaki treći ispitanik kazao je da je najbolja pesma za seks "Bohemian Rapsody" sastava "Queen", što je pesmi osiguralo četvrto mesto na listi. Za njom slede pesme "Sex on Fire" grupe "Kings of Leon" i "Angels" koju izvodi Robi Vilijams. "Nije nimalo iznenađujuće što je toliko ispitanika odabralo muziku za najbolji afrodizijak u spavaćoj sobi", objašnjava Malensijefen. Prema njegovim rečima, muzika aktivira iste delove mozga u kojima su smešteni centri koji reaguju na hranu, drogu i seks. Malensijefen je jedan od dekana master studija "Muzika, um i mozak" na Univerzitetu u Londonu. U istraživanju je učestvovalo dve hiljade ispitanika iz Velike Britanija, starosti od 18 do 91 godine. Kako izgleda vaša lista pesama koje vas najviše uzbuđuju? 
