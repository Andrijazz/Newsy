> Izvor: B92
> Datum: ponedeljak 17.09.2012
> Rubrika: život_sex
> Naslov: Evo zašto nemate dobar seks...
> Članak:

Upražnjavamo seks iz brojnih razloga, mnogi od njih nisu fizičke prirode. Kako bi seks bio bolji i kako orgazam ne bi bio problem potrebno je da više pažnje posvetite sledećim stvarima...

Pogledajte ovih 6 razloga zbog kojih nemate dobar seks: 1. Preskačete predigru. Najbolji seks je definitivno kada su obe osobe podjednako uzbuđene. Kako bi se to desilo potrebno je da uložite malo truda u predigru. Predigra dodatno pojačava vaša čula i seksualnu želju a samim time olakšava i dolaženje do orgazma. Iako mnoge žene ovo možda ne znaju, vagina tokom predigre prolazi kroz određene fizičke promene koje čine da penetracija bude znatno ugodnija. 2. Brzate. Različitim osobama potrebno je različito vreme kako bi došle u pravo stanje uzbuđenja. Predigra je bitna zato što ljudima daje potrebno vreme da se uzbude, ali isto tako gradi i napetost koja pojačava želju za seksom. Ukoliko ubrzate predigru to će svakako umanjiti zadovoljstvo pošto svi znamo šta će se posle nje desiti. 3. Niste dovoljno elokventni. Partneru morate reći šta želite i kako da to on izvede. Činjenica je da vaš ljubavnik želi da vas zadovolji ali možda jednostavno ne zna kako. Neke osobe imaju bolju percepciju od drugih pa će znati, ovi drugi se možda plaše da pitaju pošto misle da to može pokvariti raspoloženje. Bitno je da zapamtite da ne postoje glupa pitanja, već samo ona koja su manje seksi od drugih. Ukoliko želite nešto posebno slobodno to predložite partneru, ukoliko želite da usporite niko se neće ljutiti ako to i kažete. 4. Ne pomažete. Kritikovanje nije seksi. Koristite se pozitivnim izjavama kako biste dobili to što želite u krevetu. 5. Ne trudite se dovoljno kada je vaše zadovoljstvo u pitanju. Mnogi misle da će nam partner pružiti zadovoljstvo i orgazam bez obzira na sve i da je dovoljno da samo ležimo bez aktivnije uloge. Bez obzira na to koliko je vaš partner dobar ljubavnik on ne može da vam čita misli i da sve sam uradi kako bi ste ostali zadovoljeni. Potrebno je da mu na neki način stavite do znanja šta vam prija a šta ne ali i da se sami potrudite da se to i desi. 6. Isključujete neke opcije. Postoje brojne druge opcije koje možete koristiti tokom seksa. Korišćenje vibratora ne bi trebalo da bude nešto čega se treba stideti. Objasnite partneru da će on samo doprineti seksualnoj igri i da će vama povećati zadovoljstvo i sasvim sigurno omogućiti orgazam. 
