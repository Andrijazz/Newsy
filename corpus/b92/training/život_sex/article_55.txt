> Izvor: B92
> Datum: subota 14.09.2013
> Rubrika: život_sex
> Naslov: Kada je najbolje vreme za seks?
> Članak:

Sigurno već znate da je - ako planirate trudnoću - najbolje vreme za seks sa partnerom je u vreme ovulacije, obično na sredini ciklusa, između 11. i 21. dana. Ali postoji i najbolje vreme za seks da biste ostvarili neke druge seks-ciljeve.

Na primer, ako želite vrhunski orgazam, dan kada je najveća verovatnoća za to je dan uoči onog kada treba da dobijete menstruaciju, tvrdi Lori Votson, seksualna terapeutkinja i savetnica. Kad se akumulira krv, vaša materica postaje teža, pa su kontrakcije tokom orgazma jače. Takođe, tkivo na ključnim delovima je mnogo osetljivije jer zadržava više tečnosti, objašnjava Votson i dodaje: "Čak i ako se osećate nelagodno i mrzovoljno, upustite se u seks jer definitivno može da vas oraspoloži." Ako želite da seks potraje duže nego inače, najbolje vreme za to je između Nove godine i Božića. Tada ste i vi i partner neopterećeni poslom i zadacima iz kancelarije. "Kad nema radnog pritiska i provodimo više vremena sa partnerom, verovatnije je da ćete sebi priuštiti luksuzni tretman, bez žurbe, odnosno seks koji traje i traje", smatra Terens Vots, psihoterapeut iz Velike Britanije, koji se specijalizovao za psihoseksualne probleme. "Polako građenje odnosa od ranog jutra je pravi ključ za uspeh", kaže on i savetuje: "Počnite dan laganim koketiranjem sa partnerom, šapnite mu nešto lepo na uho i nastavite sa mnogo dodira tokom doručka." Kad nemate vremena, potrudite se da ga pronađete. Ubacite ljubav u raspored jedne od večeri tokom vikenda, s tim da možete da zamolite prijatelje ili rođake da deca prespavaju kod njih. Pustite laganu muziku, lepo poslužite večeru, makar i naručenu hranu ako niste stigli da kuvate i posvetite se jedno drugom. Fokusirajte se na kvalitet, a ne na kvantitet, odnosno razmišljajte o tome koje sve situacije i prilike možete iskoristiti za uživanje", kaže Terena Vots.

Preumorni za seks? Zabavite se ujutro Muškarci se često probude sa erekcijom, kaže Ejmi Levin, seksološkinja iz Njujorka. Dakle, umesto što čekate na to ceo dan, navijte budilnik 15-ak minuta ranije pa uživajte u seksu "na brzaka". Moguće je da ćete uživati mnogo više nego inače. "Žene zbog previše obaveza postaju sve umornije uveče, manje su spremne za seks i imaju više energije ujutro", tvrdi Votson. Svaki dan kao lek protiv PMS-a Orgazam uzrokuje kontrakcije materice koje olakšavaju bol, a telo otpušta hormon oksitocin i neurotransmiter dopamin, što pomaže da se osećate srećno i opušteno, ističe Levin. Najbolja terapija za probleme tokom PMS-a bila bi svakodnevni seks. Vežba će osloboditi uspavane strasti Navalite na partnera nakon što ste se dobro oznojili. Ljudi koji vežbaju, čak i ako nisu izgubili masno tkivo ili dobili na snazi, postaju sigurni u svoje telo kao i oni sa "pločicama", pokazala je američka studija. Dakle, čak i ako vam trening ne pomogne da promenite izgled tela, verovatno ćete verovati da je tako. To poboljšanje samopouzdanja popraviće raspoloženje između čaršava. Probudite ga u 3 sata - neće se buniti Što ste duže sa partnerom, to je veća verovatnoća da ćete se ograničiti na dobre stare uhodane poze. Da malo uzburkate situaciju, navijte koji put budilnik u 3 sata i zagrlite zbunjenog partnera usred noći, preporučuje Levin. Sigurno se neće buniti. Razigrajte rutinu i više uživajte u vrućim strastima po danu Planirajte nezaboravno veče u prirodi tokom vrućeg doba godine, jer će biti više prilike da se diskretno povučete u kutak dvorišta, kaže Levin. Biti na otvorenom znači da ste napustili poznatu zonu udobnosti pa je verovatnije da ćete biti spremni da razmišljate van uobičajenih okvira ili poza. "Osim toga sunce podstiče proizvodnju serotonina, što poboljšava vaše raspoloženje, pa ćete više uživati" kaže Tami Nelson, ekspert za veze.
