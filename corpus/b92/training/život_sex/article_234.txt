> Izvor: B92
> Datum: ponedeljak 5.03.2012
> Rubrika: život_sex
> Naslov: 6 najsmešnijih mitova o seksu
> Članak:

Da li ste jedna od onih osoba koje veruju da žene nisu device osim ako imaju netaknut himen? Naravno, to je mit, a nije ni jedini.

Predstavljamo vam šest mitova o seksu koji su najbolji dokaz koliko može biti važno seksualno obrazovanje. 1. Od oralnog seksa može da se zatrudni Verovatno je ovo najneverovatniji mit, ali mnoge tinejdžerke i dalje veruju u njega. Istina je da žena ne može zatrudneti od oralnog seksa, čak ni kada proguta spermu. Isto se odnosi i na analni seks. 2. Odlaganje ejakulacije je dovoljna zaštita Da nije opasan, ovaj mit bi bio smešan. Naime, čim muškarac dobije erekciju, dolazi do proizvodnje tečnosti koja sadrži određen broj spermatozoida. Ako ne želite decu i imate nezaštićen seksualni odnos, najbolje bi bilo da uzmete pilule "za dan posle". 3. Ne može se zatrudneti "prvog puta" Ranije je postojalo verovanje da žena ne može zatrudneti tokom prvog seksualnog odnosa. Međutim, to nije istina. Zato bi bilo pametnije da ako se pripremate za takav korak, obavezno koristite kondom. 4. Kolika stopala - toliki penis Ovo je jedan od najstarijih mitova o seksu koji i dalje kruži među neukima. Veličina stopala nema nikakve veze sa reproduktivnim organima. 5. Tokom menstruacije je nemoguće zatrudneti Ako ne želite neplaniranu decu, ne verujte u ovo. Istina je da žena može zatrudneti bilo kada ako ima seks bez zaštite. Ako želite da imate nezaštićen seksualni odnos tokom mesečnog krvarenja, pratite dobro vaš ciklus i konsultujte se sa ginekologom. Zapamtite, spermatozoidi mogu preživeti nekoliko dana posle seksa. 6. Device imaju netaknut himen Besmisleno je verovati da je netaknut himen jedini dokaz devičanstva. Naime, on može pući bilo kada i to ne mora imati bilo kakve veze sa seksom. To se može desiti tokom vežbanja, vožnje bicikla i plivanja. 
