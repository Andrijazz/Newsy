> Izvor: B92
> Datum: subota 27.04.2013
> Rubrika: život_sex
> Naslov: Seks u brojkama: Koliko traje, a koliko treba
> Članak:

Svi smo mi izrazito znatiželjni kada su u pitanju tuđe spavaće sobe, najčešće zbog toga što volimo da se upoređujemo, a često imamo i osećaj da naši sagovornici "friziraju" svoje priče vođeni filmovima za odrasle ili pak romantičnim komedijama. Iz tog razloga magazin Glamour sproveo je anketu na 1.000 ispitanica koje su trebale da odgovore koliko prosečno u njihovim slučajeivma traju seks i predigra.

Zbog onoga što ćete saznati, verovatno će vam laknuti, ali upoređujući rezultate sa navodnim potrebama koje zagovaraju stručnjaci, ove brojke i nisu tako super. Naime, najveći deo učesnica ankete priznale su da predigra u njihovom slučaju traje između pet i devet minuta, dok je seks ipak nešto duži za najveći broj njih - 10 do 14 minuta. Pogledajte sve rezultate: Manje od 5 minuta: Predigra: 23 posto Seks: 8 posto 5 do 9 minuta: Predigra: 33 posto Seks: 25 posto 10 do 14 minuta: Predigra: 24 posto Seks: 28 posto 15 do 19 minuta: Predigra: 12 posto Seks: 17 posto 20 minuta ili više: Predigra: 8 posto Seks: 22 posto A sada onaj ne tako ohrabrujuć deo, u istraživanju sprovedenom 2012. godine rezultati su pokazali da bi idealan dan svakog čoveka trebalo da sadrži i 106 minuta seksa, što bi, otkriveno je, najviše pogodovalo našoj dugovečnosti pošto bismo jednostavno bili srećniji. Sa druge strane, istraživanje sprovedeno u Velikoj Britaniji pokazalo je da ispitanici smatraju da je idealno trajanje seksa 23 minuta.


