> Izvor: B92
> Datum: ponedeljak 21.11.2011
> Rubrika: život_sex
> Naslov: Kako da budete dobri u krevetu
> Članak:

Svako želi da bude dobar u krevetu, ali šta to zapravo znači? Da li je u pitanju talenat sa kojim se jednostavno rodimo ili nešto što može da se nauči? Da li je ključ u tehničkim veštinama ili je stvar hemije?

U čemu je tajna fenomenalne noći provedene sa osobom koja vam se dopada? Neka bude lično Budite bliski. Stavite mu do znanja da je baš on taj koji vas uzbuđuje. Šapućite njegovo ime tokom odnosa, neka se oseti posebnim. Smejte se Seks može biti nezgodno iskustvo. Kada su dvoje ljudi goli i znojavi, svašta može da krene loše. Zato je sposobnost da se nasmejete samom sebi veoma važna. Čini stvari prijatnijim i intimnijim. Ne budite opsednuti manama Žena može da učini seks divljim samo ako ima dovoljno samopouzdanja. Nije važno da li imate savršeno telo. Ako brinete da li je svetlo ugašeno i trčite ispod pokrivača čim se skinete, atmosfera je već ohlađena. Razgovarajte ako nešto ne ide Muškarci vole kada im jasno stavite do znanja sta želite. Nemojte da se pretvarate da vam nešto prija, tako niko ne može da bude zadovoljan. Budite spontani Spontanost unosi uzbuđenje u krevet. Budite kreativni, iznenađujte jedno drugo svaki put. Ne budite koncentrisani samo na cilj Biti dobar u krevetu znači biti oslobođen pritiska. Možete da uživate samo ako se opustite i ne razmišljate da po svaku cenu morate da zadovoljite partnera. Prepustite se senzualnosti Uživajte u predigri. Istražujte dodirima. Seks će sigurno biti uzbudljiviji ako se prethodno dobro zagrejete. Komunicirajte Razmenjujte osećanja tokom odnosa, govorite jedno drugom kada vam se nešto sviđa. Isprobajte nove stvari Otvorenost ka novim idejama je od ključnog značaja za dobar seks. Zaboravite na uobičajene erogene zone i potražite mesta koja su karakteristična samo za vašeg partnera. 
