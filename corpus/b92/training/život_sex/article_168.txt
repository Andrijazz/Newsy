> Izvor: B92
> Datum: nedelja 27.05.2012
> Rubrika: život_sex
> Naslov: 7 neizbežnih pitanja o seksu
> Članak:

U vazduhu se oseća napetost i strast, a vi imate čašu vina u ruci i seksi kompletić koji će ga oboriti sa nogu jer ćete prvi put biti intimni od kada ste zajedno.

Međutim neka pitanja o seksu treba postaviti pre, kako ne biste žalili kasnije. 1. Polne bolesti Bez ovih informacija nemojte se ni upuštati u seksualne odnose jer sa nekim bolestima posle nema potpunog ozdravljenja. 2. Pređašnja seksualna iskustva Ovo je uvek neugodna tema i nije lako pričati o seksu s bivšima, seksu za jednu noć ili nekim nezgodama. Nije potrebno da parovi jedni drugima istresu sve o osobama sa kojim su bili u krevetu, ali ako imate nekih nerešenih problema iz prošlosti, koji bi mogli da utiču na budućnost, podelite ih sa dragim da sve što pre zaboravite. 3. Šta vas pali? Da bi pronašao vaše glavne erogene zone, morate mu dati neka uputstva. Komunikacija o željama i očekivanjima u krevetu trebalo bi da bude obostrana. Nemojte ga mučiti i pustiti da tapka u mraku, već mu direktno kažite šta vas pali, a posle ćete verovatno razgovarati detaljnije i bićete otvorenije pa seks može biti samo sve bolji i bolji. 4. A siguran seks je Jedan od neugodnijih trenutaka u krevetu svakako je onaj kad shvatite da ni jedno od vas nema zaštitu pri ruci. I šta sad? On kaže da je savršenog zdravlja i da će paziti šta radi, a drugi put će kupiti zalihe. Ako vam se ta ideja ne sviđa i to ne smatrate sigurnim seksom, recite sve jasno i glasno da izbegnete probleme u budućnosti. A bilo bi pametno da i sami kupite koji paketić kondoma i čuvate ga u fijoci. 5. Neplanirana trudnoća Seks može imati puno drugačije rezultate osim dobrog orgazma na kraju. Kad budete spremni i procenite da je dobar trenutak, pitajte ga šta bi se dogodilo da ostanete trudni. Pre toga svakako i same razmislite kako vi vidite budućnost, bližu i dalju, i ima li u njoj mesta za bebu. 6. Idemo li prema ozbiljnoj vezi? Ćutnja je ponekad zlato, ali u vezi je bolje sve karte staviti na sto. Inače može biti vrlo razočaravajuće kada shvatite da je on daleko od ozbiljne veze i sve mu je samo zabava, a vi ste tražili osobu koja želi suprotno. Budite otvorene bez obzira na ishod jer ćete se poštedeti još veće boli i slomljenog srca. 7. Šta vas ne uzbuđuje. Grickanje bradavica nije vaša stvar? Pa onda to i recite. Bez obzira što ponekad i ne možete predvideti njegovu reakciju, morate da kažete kad vam se nešto ne sviđa jer ćete inače oboje na kraju biti nezadovoljni. Nemoguće je da partneri čitaju misli jedni drugima i sigurno će raditi stvari koje druga osoba baš ne preferira pa je pametnije iskreno reći šta vam se ne sviđa i šta biste želele da je drugačije.
