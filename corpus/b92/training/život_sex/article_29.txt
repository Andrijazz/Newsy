> Izvor: B92
> Datum: sreda 12.02.2014
> Rubrika: život_sex
> Naslov: Parovi koji gledaju pornografske sadržaje imaju bolji seks
> Članak:

Svako ko izjednačava gledanje pornografije sa nezadovoljavajućim seksualnim životom, može se "ujesti za jezik".

Istraživanje koje je sproveo sajt Cam4.com za odrasle i francuski institut IFOP na 1.023 odrasle osobe pokazalo je da 90 odsto muškaraca i 60 odsto žena redovno gleda pornografiju. Čak 53 odsto u paru gleda filmove eksplicitne sadržine, a 66 bi gledalo, ako bi to partner tražio od njih. Ovi rezultati su dokaz za ono u šta mnogi već dugo veruju: da pornografija nije samo namenjena singl muškarcima i da može biti pozitivan način da partneri međusobno komuniciraju na drugačiji način. Ono što je iznenadilo istraživače je da pornografiju gledaju oni parovi koji imaju najviše seksa. Iako kvantitet u ovom slučaju nije dokaz kvaliteta, ova otkrića opovrgavaju stereotip da je pornografija samo za samotnjake koji nemaju sreće u ljubavi. Od muškaraca koji su u vezi i gledaju pornografiju, 68 kaže da partnerka zna za njihovu naviku, dok je samo sedam odsto njih tražilo da prestane s tim. Ranija studija je pokazala da su osobe, koje su iskrene prema partneru kada je reč o korišćenju pornografije, srećnije u vezi. Iako pornografija nekada deluje destruktivno na seksualni život pojedinih ljudi, deluje da može imati pozitivne efekte kada se koristi "u dvoje". 
