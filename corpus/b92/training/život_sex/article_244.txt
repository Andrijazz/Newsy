> Izvor: B92
> Datum: utorak 28.02.2012
> Rubrika: život_sex
> Naslov: Seks: šta nauka može da nas nauči?
> Članak:

Ma koliko da ste dobri ili smatrate da ste dobri u seksu, to je polje u kom uvek možete napredovati; a u tome vam može pomoći nauka.

1. Neka vaše srce bude uvek prisutno. Džon Kabat - Zin svetski stručnjak u oblasti ispunjenja uma savetuje da kada vodite ljubav sa svojom dragom ne razmišljate o stanju na računu ili nekom porniću koji ste nedavno gledali. Nemojte procenjivati vaše seksualne sposobnosti ili veličinu stomaka... Obratite pažnju na svoje i partnerkino disanje, na dodir vaše kože sa njenom....drugim rečima - budite prisutni. Nekim ljudima to stanje tokom seksa dolazi prirodno, ali je isto tako nekima teško da se koncentrišu i usresrede svoje misli u pravom smeru (to naročito važi za roditelje sitne dece). Opustite se i prepustite trenutku, partnerka će to osetiti i biće vam zahvalna. 2. Razmišljajte poput zebre. Da ste zebra i da vas upravo napada lav - logično bi bilo da ste pod stresom. Robert Sapolski, neuroendokrinolog, objašnjava da naša tela luče adrenalin i mnoge druge hormone koji se bore sa kratkoročnim fizičkim krizama. Evolucija nam je zaveštala ovu stresnu reakciju kako bismo pobegli od lavova - i u te svrhe je zaista korisna. Međutim, za erekciju i nije baš od prevelike koristi, jer kada bežimo od lava - erekcija nekako izostane. To jednostavno nije dobro vreme za reporoduktivno-zadovoljavajuće aktivnosti. Problem je što se ista (gore navedena) reakcija na stres javlja i zbog svakodnevnih briga sa kojima se moderan džentlmen susreće: od gužvi u saobraćaju do plaćanja računa pa do sutrašnje važne prezentacije na poslu. I te brige se nekako uvek upale kada zakoračimo u spavaću sobu. Zebra nema taj problem; ona je prilično bezbrižna kada ne mora da beži od lava. Zato ona i ima bolji seks od vas. Dok vi sedite i razmišljate o poslovnom sastanku, zebre se super zabavljaju. Poenta je da je dnevni stres ubica seksa i da morate razmišljati više poput zebri. Evo nekoliko saveta: -napravite spisak stvari koje vas muče i suočite se sa njima -promenite rutinu i napravite neki plan koji će vam pomoći da se rasteretite u toku dana - upražnjavajte sport ili jogu - neka vam vaše zdravlje i sreća budu prioritet Istraživanja pokazuju da saosećajnost i oproštaj smanjuju stres; ovo naročito važi za intimne veze, gde nam jedna pogrešna reč može upropastiti ceo dan. 3. Ne plašite se astronauta. Komunikacija, da li je praktikujete?Ako je odgovor negativan - u velikom ste problemu. Ništa ne može sputavati jednu vezu kao reči nikad izgovorene. Rik Hanson, neuronaučnik savetuje vas kako da prekinete tišinu u vezi.  ona uključuje i postavljanje pitanja. Zato koristite uši isto koliko i jezik, i težite da razumete pre nego što vi budete shvaćeni. I nemojte koristiti samo uši i jezik, pokrenite i prstiće. 
