> Izvor: B92
> Datum: petak 11.11.2011
> Rubrika: život_sex
> Naslov: Seks: Da li ste “normalne”
> Članak:

Ako ikada imate dilemu o tome da li živite normalan seksualni život, niste jedini. Međutim, vaše brige su obično bez uporišta u realnosti.

Nemojte preterano brinuti ako vaše seksualne navike nisu iste kao kod vaših najboljih drugarica - seks svako doživljava drugačije. Takođe, veliki broj ljudi ima slične dileme, a mi vam predstavljamo najčešće: 1. Imam 30 godina i nevina sam Nema sumnje da ste u manjini. Međutim, nema ništa loše u tome da čekate "onog pravog", naročito ako to činite iz religioznih razloga. S druge strane, ako biste želeli da budete seksualno aktivni, a niste, to je sasvim druga priča. Trebalo bi da posetite psihologa i zajedno s njim otkrijete šta vas sprečava da se nekome u potpunosti predate. To mogu biti strah od bliskosti, nisko samopouzdanje ili čak neka trauma iz detinjstva. 2. Moj partner više želi seks nego ja Normalno je da jedna osoba u vezi više želi seks nego druga. Ženska želja je obično više vođena emocijama, pa stres na poslu i lični problemi mogu dovesti do njenog gašenja. To je jedan od razloga zašto devet odsto žena starosti između 18 i 44 priznaje da ima nizak libido. Međutim, ako vaša potreba za seksom izostaje mesecima, uzrok može biti i fizičke prirode. Naime, mnogi lekovi (antidepresivi, kontraceptivne pilule i antihistamini) mogu imati neželjene efekte na seksualnu moć. Ako ne pijete nikakve lekove, treba da proverite nivo hormona, koji se može poremetiti usled dijabetesa, povišenog krvnog pritiska i drugih problema. Kada jednom prepoznate uzrok, radite na tome da rasplamsate vaše prirodne nagone. Vežbanje i zdrava ishrana mogu vam mnogo pomoći. Naravno, vodite ljubav što češće, jer ćete tako podstaći lučenje hormona. 3. Nikada nisam imala orgazam Deset odsto žena nikada ne iskusi orgazam. Glavni razlog je strah od prepuštanja a što više stresa osećajte, to će vam biti teže da se usredsredite na seks. Međutim, vredi se opustiti - ne samo da ćete se osećati bolje, nego ćete olakšati i simptome PMS-a ali i živeti duže. Nema univerzalnog recepta koji bi vam pomogao da doživite vrhunac, jer je svako telo drugačije. Što ga bolje upoznate, to će vam ići lakše, a masturbiranje je odličan način da krenete pravim putem. Kada i sami uspete da doživite orgazam, znaćete šta vaš partner treba da radi. 
