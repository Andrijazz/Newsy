> Izvor: B92
> Datum: sreda 3.04.2013
> Rubrika: život_sex
> Naslov: Šta čini sjajan seks?
> Članak:

Najbolji seks je onaj koji se desi između dve osobe koje se poznaju i veruju jedna drugoj, barem sudeći po studiji koju je sproveo proizvođač kondoma Dureks na 2.000 muškarca i žena.

"Kada ljudi misle na sjajan seks, mnogi od njih prvo pomisle na seks na jednu noć. Naši rezultati pokazuju suprotno - najbolji seks se dešava onda kada ste sa nekim ko želi samo vas. Tada se osećate dovoljno sigurno da isprobavate nove stvari i podelite vaše fantazije, što zauzvrat rezultuje većom intimnošću i boljim seksom", izjavio je Loran Farači iz Reckitt Benckisera, kompanije koja je sprovela istraživanje. Sjajan seks nije samo lepa stvar, 83 odsto ispitanih osoba veruje da je on ključan za održavanje dobre veze a 96 odsto misli da je emotivna veza između partnera jako bitna za odličan seks. Čak 96 odsto osoba koje su učestvovale u istraživanju misli da je seks najbolji kada su sa osobom koja želi samo njih pošto im to daje samouverenost da dodatno eksperimentišu. Suprotno popularnom verovanju, osobe koje na seks ne gledaju samo kao na fizičku vezu znatno su zadovoljnije svojim seksualnim životom i samouverenije su prilikom pričanja o seksu i predlaganju novih ideja i fantazija. 
