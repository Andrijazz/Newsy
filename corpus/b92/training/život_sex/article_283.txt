> Izvor: B92
> Datum: ponedeljak 16.01.2012
> Rubrika: život_sex
> Naslov: Zašto žene ne iniciraju seks?
> Članak:

Mnogi muškarci se žale na to da stalno oni iniciraju seks, ali vrlo retko su spremni da razgovaraju sa svojim partnerkama o tome. Ponekad će im to usput pomenuti, što njihovim devojkama neće signalizirati da nešto nije uredu nego samo da bi oni to želeli, ali da nije problem ukoliko se to ne desi.

Eksperti savetuju muškarcima da, ukoliko žele da njihove nežnije polovine iniciraju seks, onda moraju da obavezno razgovaraju sa njima. Najbolje bi bilo da joj stavite do znanja da je to vama zaista izuzetno bitno i da biste bili najsrećniji na svetu ukoliko bi vaša dama pokazala da je poželela da vodi ljubav sa vama i da ona bude ta koja će inicirati seks. Osnovni problem zbog kojeg žene ne iniciraju seks jeste što misle da ćete ih odbiti. Žene koje imaju malo manje samopouzdanja veruju da postoji opcija da će im njihov partner reći da je preumoran ili da jednostavno neće reagovati pozitivno na to što su one preuzele inicijativu. Mnoge devojke stidljivo iniciraju seks tako što nežno poljube svog dragog, pomaze ga ili mu šapnu to na uvo. Ukoliko muškarac ne pročita ni ove stidljive znake, onda se žene boje kako će reagovati na malo agresivniji nastup koji se ne može nikako drugačije tumačiti. Međutim, saveti eksperata za veze uglavnom se baziraju na tome da vam sugerišu da za ego nema mesta kada ste u ljubavi i da ego jednostavno ostavite ispred vrata spavaće sobe. I muškarci se boje odbijanja pa ipak pokušavaju da se nametnu, zato bi i žene trebalo da nastave da pokušavaju. Muškarci i žene moraju obostrano raditi na vezi, jer, ukoliko se neko trudi mnogo više za razliku od onog drugog, pojaviće se jaz. Dakle, to što su žene možda malo stidljivije nije nikakav izgovor da ne pokažete svom dragom kako ste ga poželeli i kako biste želeli da vodite ljubav sa njim, prenosi Times of India. 
