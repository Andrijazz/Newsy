> Izvor: B92
> Datum: utorak 16.08.2011
> Rubrika: život_sex
> Naslov: 5 stvari koje niste znali o orgazmu
> Članak:

Orgazam je prava eksplozija zadovoljstva, ali je i dalje potpuna nepoznanica. Pa ipak postoji nekoliko zanimljivih naučnih otkrića o njemu, a predstavljamo vam pet najinteresantnijih.

1. Dobar je za grudi U toku orgazma u organizmu čoveka se oslobađa oksitocin - hormon vezivanja koji čini da se osećate prijatno i voljeno. Osim toga, oksitocin smanjuje kancerogene koji uzrokuju tumor dojke. 2. Ne osećate bol Imate glavobolju, grčeve ili se oporavljate od povrede? Ne uzimajte analgetike, nego s voljenom osobom idite u krevet. Pomenuti oksitocin koji se oslobađa na vrhuncu poništiće sve bolove na osam do deset minuta. Ako ste na neprikladnom mestu za ovakvu vrstu "prirodnog lečenja", čak i razmišljanje o seksu može vam olakšati bolove. 3. Rešite se štucanja Jedan naučnik slučajno je otkrio lek protiv štucanja. Poštedećemo vas nepotrebnih deralja i reći da je jedna osoba u istraživanju koja nije mogla da zaustavi štucanje celih 72 sata, posle orgazma rešila svoje muke. Naime, orgazam stimuliše nerv vagus koji utiče na to da se štucanje zaustavi. Zvuči mnogo zanimljivije nego da pijete litre i litre vode, zar ne? 4. Orgazam je kao fino vino Osoba doživljava vrhunac seksualne zrelosti u tridesetim godinama. Šta se dešava posle? Iako neki misle da silazna putanja vodi životu bez orgazma, jedna nedavna studija je pokazala da se kvalitet i učestalost orgazama zapravo povećava godinama. Procenat žena koje su iskusile orgazam povećao se za celih 10 odsto od 18. do 50. godine. 5. Oni su genetski uslovljeni Ako vam je teško da dostignete orgazam, ne krivite partnera ili vibrator, nego roditelje. Prema jednoj studiji, sposobnost žena da dostignu orgazam bila je delimično genetski uslovljena. Nije poznato da li je reč o anatomskim, psihološkim ili fiziološkim nasleđenim problemima, ali je od ranije poznato da važnu ulogu igra okruženje žene i njene religiozne sklonosti. Međutim, čak 45 odsto razlika među ženama koje mogu da dostignu orgazam i onih koje to ne mogu, zapravo je biološke, a ne kulturološke prirode. 
