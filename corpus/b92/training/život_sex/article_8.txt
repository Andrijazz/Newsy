> Izvor: B92
> Datum: ponedeljak 28.04.2014
> Rubrika: život_sex
> Naslov: Seksualna statistika koja se neće svideti muškarcima
> Članak:

Doktor Hari Fiš, poznati stručnjak za seks, autor je knjige "The Ultimate Sex Education for Grown-Ups", a u svom vodiču za seksualnu edukaciju odraslih Fiš je otkrio neke zanimljive rezultate istraživanja koje je sprovodio na svojim pacijentima, piše Nerve.

Prema okrutnim i nimalo romantičnim statistikama, većina muškaraca sa seksom je gotova za dva minuta, a parovi u proseku imaju seks dva do tri puta nedeljno. Fiš je svojim istraživanjem pobio ranije statistike koje su govorile kako seks u proseku traje 7 minuta. 45 posto muškaraca doživi orgazam unutar dve minute nakon početka penetracije što nije dovoljno za njihove partnerke. Fiš kaže kako ženama u proseku treba od pet do sedam minuta da bi postigle orgazam. Parovi u '20-im u proseku imaju seks svaka dva dana, parovi između 30 i 50 godina seks imaju dva puta nedeljno, dok parovi iznad 50 godina manje od jednom nedeljno. Fiš kaže kako je kvalitet seksa bitniji od njegove količine. Kaže kako su neki parovi zadovoljni samo s redovnim i čestim seksom, dok ima onih koji preferiraju kvalitet umesto kvantiteta. To je potpuno normalno i važno je da ljudi uživaju u onome što njih privlači, na način koji im odgovara. "Poenta nije u tome koliko seksa imate, već u tome koliko ste vi i vaš partner zadovoljni sa seksom. Kvalitet uvek pobeđuje. Poenta je u zadovoljstvu", kaže Fiš. Muškarcima kojima za ejakulaciju treba manje od dve minute ili više od 40 minuta savetuje da posete doktora. 
