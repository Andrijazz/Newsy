> Izvor: B92
> Datum: petak 21.10.2011
> Rubrika: život_sex
> Naslov: Šta predigra predstavlja muškarcima?
> Članak:

Za žene je sastavni deo odnosa, možda čak i njegov najvažniji deo. Zašto je onda muškarci uglavnom izbegavaju?

Da li se muškarci plaše predigre? Mnogi muškarci se plaše da će izgubiti erekciju. To je nešto što im okupira misli i onda je najlakše da odmah pređu na delo, kako odlaganjem ne bi doživeli ostvaranje svog najvećeg straha. "Ako se muškarci plaše gubitka erekcije, dešava se da žure sa odnosom. Oni misle da žene cene seks na osnovu kvaliteta i trajanje njihove erekcije i nisu svesni da žensko zadovoljstvo zavisi od mnogih drugih stvari", rekao je dr Epštajn. Neki muškarci takođe imaju problem sa preranom ejakulacijom, pa ne žele ničim dodatno da je požuruju. Popularna kultura je još jedan krivac - ona nam kroz filmove i tv serije nameće prednosti seksa na brzinu (u vozu, kupatilu, na kuhinjskom stolu). 
