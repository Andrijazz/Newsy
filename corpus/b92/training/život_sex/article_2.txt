> Izvor: B92
> Datum: petak 9.05.2014
> Rubrika: život_sex
> Naslov: SAD: Kada se zakoni nađu na putu seksu
> Članak:

Seks predstavlja intiman čin između dve osobe, osim kada se u celu priču umešaju vlasti.

Pogledajte neke od najčudnijih zakona donesenih u SAD kada je seks u pitanju: 1. U Nju Hemširu je ilegalno da varate svog supružnika. "Seksualni odnos koji može dovesti do rađanja vanbračnog deteta" zabranjen je od 1800. godine, ali su zakonodavna tela glasala za njegovo ukidanje koje bi na snagu moglo da stupi 1. januara. 2. U Juti je zabranjeno ponašanje koje se može klasifikovati kao "previše seksi"- ovaj zakon proširen je 2011. godine tako da je zabranjeno samo ponašanje koje simplicira nuđenje seksa za novac, poput razgolićenosti ili dodirivanja. 3. Na Havajima je upravo postalo nezakonito za policajce da imaju seks sa prostitutkama. 4. Na Floridi je ilegalno da nevenčani parovi žive zajedno u grehu, a jedna žena je čak uspela da dovede do hapšenja njenog muža zbog toga što ju je prevario 2006. godine. 5. Još jedna država u kojoj je nevernost krivično delo je Njujork, gde je žena uhapšena 2010. godine zbog toga što je imala seks na stolu za piknik u parku. Policajac koji ju je uhapsio znao je da je udata, tako da je ona pored neprimerenog javnog ponašanja optužena i za preljubu. 6. U Nebraski vam nije dozvoljeno da se oženite ukoliko imate gonoreju. 7. Sajt Gawker piše da su četiri države, Luizijana, Severna Karolina, Oklahoma i Kanzas, zabranile sodomiju "na neki način", ali da tehnički dozvoljavaju nekrofiliju. 8. Dame, ukoliko izgubite partiju bilijara u Anistonu u Alabami, zakon vam brani da dug izmirite seksom. 
