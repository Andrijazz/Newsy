> Izvor: B92
> Datum: četvrtak 15.03.2012
> Rubrika: život_sex
> Naslov: 5 stvari koje niste znali o ženama
> Članak:

Baš kada pomislite da znate sve o ženama, ispostavlja se da postoji još mnogo misterija njihovog tela, barem sa naučne tačke gledanja.

Na primer, da li ste znali da i žene mogu da ejakuliraju, slično kao muškarci? To nije sve! Pročitajte pet zabavnih informacija koje niste znali o ženama. 5. Žene koje uzimaju pilule za kontracepciju deluju manje privlačno Kao što većina ljudi zna, pilule sprečavaju trudnoću, tako što zaustavljaju ovulaciju. Međutim, one utiču i na atraktivnost žene. Naime, tokom normalnog menstrualnog ciklusa, nivo hormona se menja, kao i glas i telesni mirisi. Tokom ovulacije ove suptilne promene povećavaju atraktivnost žena jer signaliziraju plodnost. Tako je jedna studija sprovedena 2007. na Univerzitetu u Novom Meksiku otkrila da striptizete zarade više novca u toku ovulacije. 4. Pilule menjaju način na koji žene vide muškarce U normalnim okolnostima, žene podsvesno biraju muškarce koji bi predstavljali dobar genetski materijal. Međutim, kada su na pilulama za kontracepciju, navala hormona im menja percepciju stvarnosti. Naime, prema istraživanju Univerziteta u Liverpulu, pilule za kontracepciju utiču na žene da biraju muškarce koji su genetički slični njima, umesto suprotno. Zato se nemojte iznenaditi ako vas devojka napusti onda kada prestane da uzima pilule. 3. Orgazam može da olakša menstrualne grčeve Recite vašoj dragoj da ne uzima lekove i posveti se vama. Naime, zdrav seksualni život može ublažiti bolne menstrualne grčeve koji jednom mesečno muče žene. Prema istraživanju iz 2005. oslobađanje oksitocina i endorfina tokom seksa može povećati prag tolerancije bola i do 70 odsto. To znači i manje bolova tokom menstruacije, pa čak i tokom porođaja. 2. I žene imaju "plave testise" ...ili "plave jajnike". Naime, ženske genitalje napravljene su od erektilnog tkiva koje postaje prožeto krvlju kada je žena uzbuđena. Ako ne dođe do opuštanja tokom orgazma, ženama je neprijatno, koliko i muškarcima u istoj situaciji. 1. 75 odsto žena ne može da postigne orgazam u toku penetracije Čak 75 odsto žena je u jednom istraživanju priznalo da im je potrebna dodatna stimulacija klitorisa kako bi u toku seksa postigle orgazam. Profesorka sa Emori Univerziteta Kim Volen veruje da je problem u udaljenosti klitorisa od vagine. Ukoliko je udaljenost veća od 2,5 cm, može biti izuzetno teško da žena postigne vrhunac. Ona nije prva koja je radila istraživanja na ovom polju: ispostavlja se da je princeza Mari Bonaparte, pra sestričina Napoleona verovala da ima taj problem, pa se podvrgla seriji neuspešnih zahvata dvadesetih godina 20. veka. Razlog više da uposlite jezik, prste, a ako ste maštoviti i neku seksualnu igračku. 
