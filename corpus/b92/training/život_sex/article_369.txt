> Izvor: B92
> Datum: sreda 21.09.2011
> Rubrika: život_sex
> Naslov: Da li muškarci mogu bez pornografije?
> Članak:

Jedan američki psiholog sproveo je eksperiment na nekoliko zdravih muškaraca koji u trajanju od nekoliko dana nisu smeli da gledaju pornografiju. Došao je do veoma zanimljivih otkrića.

Jan Kerner, američki psiholog i seksualni terapeut, ispitao je nekolicinu svojih pacijenata i objavio dobijene rezultate. "Nikada nisam posmatrao pornografiju sa stanovišta nekog lažnog moraliste. Ne vidim je ni kao izvor zavisnosti od seksa, ni kao rušitelja brakova. Internet pornografija je samo jedan oblik erotskog materijala, koji veliki broj ljudi koristi kako bi uživali u sopstvenoj seksualnosti. Nekada su muškarci morali u tu svrhu da upotrebljavaju štampane magazine, video i verovali ili ne, svoju maštu i sećanja na seks. To je očigledno postalo davna istorija: poslednjih nekoliko godina primetio sam da gotovo 100 odsto muškaraca s kojim sam dolazio u profesionalni kontakt, bez obzira na godine sada koriste internet pornografiju kao sredstvo samozadovoljavanja. Međutim, želeo sam da saznam u kojoj meri su se muškarci vezali za tu vrstu erotskog materijala, pa sam nekolicini ispitanika rekao da ne posećuju porno internet sajtove u trajanju od tri nedelje. Rezultati takvog internet-celibata bili su iznenađujući: svi muškarci su se samozadovoljavali mnogo ređe kada nisu imali pristup pornografiji sa Interneta. Naime, iako su i dalje osećali seksualni nagon, većina je mislila da bez adekvatnog vizuelnog podsticaja, masturbacija ne vredi truda. Neki su čak otkrili da ih više uzbuđuju erotski romani, dok su drugi imali poteškoća da se izbore sa stidom i kupe neki erotski časopis. Dakle, kada muškarci pronađu novi način da se zadovolje, oni takođe otkriju nešto novo o sebi - oni se prisećaju svojih seksi uspomena i postaju više usmereni na sopstvenu seksualnost, nego na anonimne ljude sa video snimaka. Takođe, počeli su češće da vode ljubav sa svojim partnerkama, što je popravilo njihove odnose. Međutim, po završetku eksperimenta, svi muškarci su se vratili internet pornografiji, doduše, u mnogo umerenijoj varijanti. Istraživanje u kom je skeniran mozak muškaraca i žena tokom postizanja seksualnog uzbuđenja, pokazalo je da orgazam podstiče delove mozga vezane za pamćenje. Tako seksualni vrhunac koji doživimo s nekom osobom čini da je bolje pamtimo i ojačamo vezu s njom. Međutim, želeo bih da istražim da li je samozadovoljavanje uz zamišljaje neke manje ili više poznate osobe može ojačati osećanja ili sećanje na nju. Siguran sam da će neki antiporno ekstremisti reći da sam dokazao kako je pornografija loša i da odvlači ljude od stvarnih međuljudskih odnosa. Međutim, ja verujem da postoji mnogo prostora i za fantaziju i realnost u zdravom seksualnom životu, kao i za mnogo ". 
