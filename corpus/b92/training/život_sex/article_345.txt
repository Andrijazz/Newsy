> Izvor: B92
> Datum: utorak 25.10.2011
> Rubrika: život_sex
> Naslov: Koja je svrha seksa?
> Članak:

Seks je zabavan, ali da li ste znali da ima i značajniju svrhu? Evo razloga zašto nas on čini srećnijim, zdravijim i bližim našim partnerima.

Žene imaju seks čak i kada fizički nisu u mogućnosti da stvore naslednika. Zato znamo da seks ima još neku funkciju od samog začeća, a seksualna želja se ne smanjuje sa godinama. Koja je to veća svrha seksualnog čina? Prvo, seks je momenat nirvane između para, period kada osećate potpunu radost i intimu, ispoljavate ljubav prema vašoj drugoj polovini. Postoji biološki razlog zašto ljudi imaju veći seksualni nagon tokom letnjih meseci. Svi imamo treće oko (pinealnu žlezdu) po sredini mozga koja luči melatonin, hemikaliju koja nam pomaže da spavamo i blokira naše seksualne hormone. Dugi, svetli, letnji dani, smanjuju nivo melatonina i seksualna želja se povećava. Biološki uticaj? Tokom leta možete začeti dete i omogućiti mu da odraste pre nego što bude moralo da se suoči sa zimom. Seks je stvoren da usrećava ljude. Oni se osećaju zaista dobro posle seksualnog čina...Evo i zašto: - Muškarci koji imaju seks tri puta nedeljno, smanjuju rizik od srčanog napada i šloga za 50% - Žene koje češće imaju seks žive duže od onih koje ga ne upražnjavaju redovno - Orgazmi ublažavaju bol - Kada počnete da imate odnose jednom nedeljno umesto jednom mesečno, sreća koju osećate jednaka je dobitku 50.000 evra. Interesantan je i pogled na polove tokom evolucije i funkcije seksa. Hiljadama godina žene su osećale odgovornost da odgajaju potomke; bio im je potreban neko ko će štititi porodicu. Njeno telo je pružalo intimnost (ona je pruža, kako bi joj partner pomogao da doživi orgazam). Muškarci su, sa druge strane, imali drugačije namere. Kada se pojavi pretnja za njegovu porodicu (u vidu muškarca), on se uzbudi jer smatra da njegova sperma treba da "odbije" drugog pripadnika jačeg pola, od svoje partnerke. Po ovom scenariju muškarac seksualno odgovara na anksioznost, rizik i uzbuđenje - što je potpuno suprotno od ženske želje za intimnošću. Ovo je jedan od načina za objašnjavanje potencijalnih razlika između polova kada je o seksualnoj želji reč. Ne treba da idete za emocijama, već da ih proživljavate. Neka istraživanja pokazuju da muškarac pomisli na seks na svake 52 sekunde, a žene samo jednom dnevno. Koji su potencijalni razlozi za to? Muškarci imaju 2.5 puta više mesta u mozgu za seksualnu želju od žena (ili žene jednostavno razmišljaju o nekim pametnijim stvarima?) 
