> Izvor: B92
> Datum: nedelja 4.03.2012
> Rubrika: život_sex
> Naslov: Da li je u redu biti u vezi zbog seksa?
> Članak:

Ljudi ostaju u vezama iz raznoraznih razloga. Ali, što je sa onima koji ostaju u vezi zbog seksa?

Osim što je nezrelo, ima li ikakvih štetnih posledica? Pitanje - da li je u redu ostati u vezi zbog seksa - puno je kompleksnije nego što se čini. U svakom slučaju, osobe koje se odluče na takav odnos trebalo bi da se preispitaju. Da li ste srećni? To je prvo i najvažnije pitanje koje bi trebalo da postavite sebi. Ako vam seks zauzima visoko mesto na listi životnih vrednosti i ako ste oboje srećni u takvom odnosu, to je onda u redu u određenoj životnoj fazi. Da li je vaša veza i započeta seksom? Ako ste vezu započeli samo na fizičkom odnosu, a sada ste nezadovoljni, moguće je da ste u međuvremenu postali zreliji, pa od veze očekujete nešto više od samog seksa. Graditi odnos je u redu, a ako vaš partner to ne može ili ne želi, to znači da ne može da ispuni vaša očekivanja. U tom slučaju ne bi trebalo da ostanete u takvoj u vezi, ma koliko seks bio dobar. Da li je vaš odnos u početku bio više emotivan? Ukoliko je odgovor pozitivan, onda može biti mnogo razloga zašto je odnos krenuo prema dole i sveo se samo na seks. Možda je došlo do emotivnih previranja. S optimistične tačke gledišta, ostati zajedno zbog seksa može biti dobar način da se prebrode krizna razdoblja u vezi. Da li je druga strana emotivno vezana za vas? Vama je važan seks, ali vaš partner prema vama gaji osećanja. Tada biste barem zbog moralnih razloga trebalo da prekinete takvu vezu. Ostati u vezi zbog seksa je još i u redu ako oba partnera imaju isti razlog. Međutim ako se jedno od njih veže, tada će biti povređen. 
