> Izvor: B92
> Datum: četvrtak 9.02.2012
> Rubrika: život_sex
> Naslov: Seks: Koliko ste ih imali do sada?
> Članak:

Sivo područje u svakoj vezi je onaj razgovor o bivšim partnerima i ranijim iskustvima, a uvek škakljivo pitanje jeste ono o broju partnera s kojima smo imali seksualni odnos u prošlosti.

Razgovor o prošlim seksualnim partnerima u vezi je uvek škakljiva tema. Istina ponekad može da boli, šokira ili nas iznenadi, pa je teško da odlučimo šta partneru reći, a šta ne. Ipak, istina je uvek bolja od laži. Bez obzira na to što su se vremena promenila, još uvek su muškarci ti koji dominiraju u broju seksualnih partnera. Tako je jedno američko istraživanje otkrilo kako čak 29 odsto muškaraca u Americi su imali 15 ili više seksualnih partnera, a taj isti broj ima samo devet posto žena. Isto to istraživanje, koje je proveo "National Center for Health Statistics", pokazalo je kako muškarci prosečno tokom života imaju sedam različitih seksualnih partnera, a žene imaju četiri. Osim broja seksualnih partnera isto istraživanje, u kojem je učestvovalo više od šest hiljada osoba starosti od 20 do 59 godina, otkrilo je kako je 96 posto odraslih osoba u Sjedinjenim Američkim Državama ima seks, 16 posto osoba prvi put se u seksualni odnos upustila sa 15 godina dok je njih 15 posto sa seksom pričekalo do 21 godine života. U istraživanju je uočeno kako žene mlađe dobi nastoje da imaju manji broj seksualnih partnera, dok se muškarci većim brojem različitih seksualnih partnera ponose. Kako piše slate.com, žene su zabrinute ako većim brojem seksualnih partnera uplaše sadašnjeg, ali isto tako ih brine i ako je taj broj jako nizak i kako on može uticati na partnera. Lisa Vejd, profesorka sociologije na Univerzitetu Occidental kaže kako je dosta devojaka nevinost izgubilo pod uticajem okoline, a Katlin Bogl, profesorka na istom fakultetu, kaže kako je često čula za pravilo "brojanja partnera na prste" kojeg se mnoge žene pridržavaju, a podrazumeva kako je razuman broj seksualnih partnera onaj koji se može nabrojati na prste obe ruke. Međutim, posledično promenama u društvu i okolini, žene se poslednjih godina manje brinu ako je njihov broj nešto viši, posebno ako imaju podršku i razumevanje prijatelja. Nedavna studija u Kanadi pokazala je da trećina od 7.656 muškaraca ženu smatra promiskuitetnom ako je spavala sa 20 ili više partnera, a 41 odsto povlači granicu već kod broja 10, a oko 95 posto žena koje su spavale s više od 20 muškaraca ne mogu da pronađu osobu sa kojom bi započele brak. Zbog svih ovih stvari u modernim se vezama nameće novo pitanje: koliko smo još uvek zapravo staromodni i konzervativni? Seksualni edukatori upozoravaju da se protiv ove predrasude treba boriti i da broj ljubavnika ne određuje ženu kao osobu. Izvršna urednica Feministing.com Samita Mukhopadhjaj ističe da se važnost broju počela pridavati 1980-ih, jer su tada započinjali trendovi "slobodne ljubavi". Samita dodaje da je u tadašnje vreme brojka od 20 seksualnih partnera bila visoka, ali danas se čak može smatrati osrednjom s obzirom da brakovi i veze ponekad traju jako kratko. Međutim, muškarci svoj broj lažiraju i govore da su spavali s duplo više žena nego što u stvarnosti i jesu. Brojni seksolozi smatraju da u seksu ne postoji "normalno", odnosno granice koje su širem društvu uvek prihvatljive, već da se ne treba zamarati brojkama zbog ograničenja koja postavljaju društveni standardi. Koliki je vaš broj? 
