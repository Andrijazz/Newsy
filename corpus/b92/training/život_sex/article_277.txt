> Izvor: B92
> Datum: ponedeljak 23.01.2012
> Rubrika: život_sex
> Naslov: 5 razloga zašto je veličina bitna
> Članak:

Veličina i libido dve su potpuno različite stvari. I dok muškarci sanjaju o dva do tri centimetra više, žene žele da budu zadovoljene za šta su potrebne seksualna kondicija i izdržljivost. Želite li da pronađete snažnog muškarca važno je da znate da čitate između redova i prepoznate znakove plodnosti i snage libida.

Donosimo 5 činjenica koje će vam pomoći da prepoznate onog pravog. 1. Pivski stomak Iako će mnogo žena reći kako je stomačić kod muškarca vrlo seksi, budite oprezne jer je preveliki stomak povezan s visinom testosterona, muškog hormona koji je zadužen za libido. Masne naslage oko struka itekako utiču na libido, posebno kod muškaraca iznad 30 godina. "Testosteron je poput goriva koje pokreće automobil. Ako je nizak to znači da ima premalo goriva što se manifestuje umorom, bezvoljnošću i pomanjkanjem seksualne želje i smanjenom plodnošću", objašnjava dr Hari Fič, autor knjige "Size Matters". 2. Fizička aktivnost Ako je seks u vašem životu vrlo visoko na lestvici životnih prioriteta, za vas je svakako fizički aktivan muškarac. Pripadnici jačeg pola koji se bave sportom ili nekom drugom fizičkom aktivnošću imaju znatno viši nivo muškog hormona, a samim time i viši libido. Testosteron je potreban i za jačanje mišićne mase, pa ako vaš muškarac može da se pohvali snažnim bicepsima ili seksi trbušnjacima sigurno će se njegova snaga pokazati i u seksualnoj snazi i izdržljivosti. 3. Voli da se provodi Velike količine alkohola kao i pušenje u velikoj količini utiču na muški libido. Pušenje sužava krvne sudove što znači i slabiji protok krvi u muški polni organ što može uzrokovati probleme s erekcijom. Isti učinak ima i ispijanje velikih količina alkohola u šta su se verovatno uverile mnoge žene koje su nakon odličnog noćnog provoda umesto vruće zabave dobile uspavanog lepotana. 4. Veličina testisa O dugoročnom seksualnom potencijalu vašeg partnera možete saznati i uz pomoć njegovih testisa. Normalne dimenzije su veličine oraha. Ako su manja (veličine trešnje), to bi značilo da imate razloga za brigu. Manji testisi znače i manju proizvodnju sperme. 5. Dužina seksualnog odnosa Prosečna dužina seksualnog odnosa je dva minuta, a sve kraće od toga (izuzev strastvenog seksa na brzaka) smatra se preranom ejakulacijom. Isto važi i za muškarce kojima treba čitava večnost. Za predugi seks je odgovorna i prečesta masturbacija, kao i lekovi poput antidepresiva. Sredina je uvek najslađa. 
