> Izvor: B92
> Datum: utorak 8.10.2013
> Rubrika: život_sex
> Naslov: Zašto je jesen pravo vreme za seks?
> Članak:

Dolaskom hladnijih meseci veći broj ljudi ulazi u veze, raste broj spermatozoida kao i seksualna želja, a libido mogu dodatno podstaći mirisi plodova jeseni i bundeva.

Libido je najveći u jesen U jesen je količina muškog polnog hormona testosterona najviša što znači da je i libido veći, potvrdile su brojne američke studije. Naučnici veruju da je to posledica evolucijskog instinkta za parenje, a uzrokuje ga manjak dnevnog svetla i povećanje društvenih aktivnosti. Muškarcima su žene u jesen najprivlačnije Osim kod muškaraca, visina testosterona u jesen raste i kod žena zbog čega one gube svoje prirodne obline. Struk je u tom periodu najširi, pokazala je studija kanadskog Univerziteta Sajmon Frejžer. Međutim, upravo u jesen, žene su muškarcima najprivlačnije, a naučnici se slažu da je za to kriva polna želja koja je u to vreme na vrhuncu. Osim toga, u hladnijim mesecima žene ne otkrivaju mnogo delove tela, kao leti, pa se i muškarčevi kriterijumi privlačnosti menjaju na šta značajno utiču hormoni. Bundeve podižu njegov libido Plodovi jeseni, naročito bundeve jačaju muški libido. One povećavaju dotok krvi u penis za 20 posto, dok je u kombinaciji sa lavandom dotok još 20 posto veći, pokazalo je istraživanje američke Organizacije za ukus i miris. Osim mirisa bundeve i koštice su odlične za muško zdravlje, naročito njegovu potenciju. Jesen je stvorena za maženje Osećaj hladnoće u mozgu aktivira čežnju za toplinom, pa se i muškarci u jesen više maze nego leti, utvrdila je studija Univerziteta nauke i tehnologije Hong Kong. Dodirivanje topolog tela, slično kao i držanje šoljice vrućeg čaja u ruci, pobuđuje osećaj emocionalne topline, darežljivosti i brižnosti. U jesen najviše ljudi uđe u ljubavnu vezu Leti su razvodi i raspadi veze češći nego u bilo koje drugo doba godine, ali zato najviše ljudi uđe u ljubavnu vezu ili se veri upravo u jesen, potvrdila je dvogodišnja američka analiza profila na Fejsbuku. Leti se više flertuje, a dolaskom hladnijih meseci ljudi sve više žude za stabilnim odnosom. Kvalitet sperme je bolji nego u toplijim mesecima Jesen je najplodnije razdoblje, posebno mesec novembar i decembar, stoga ne čudi što se najveći broj dece rađa upravo u avgustu i septembru. Broj spermatozoida je od avgusta sve do oktobra najniži u godini, ali sa hladnijim mesecima nekontrolisano raste i doseže svoj vrhunac. Stručnjaci se slažu kako je i kvalitet sperme bolji nego u toplijim danima.
