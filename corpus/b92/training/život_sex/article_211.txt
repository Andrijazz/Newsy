> Izvor: B92
> Datum: subota 24.03.2012
> Rubrika: život_sex
> Naslov: Zašto je seks toliko važan?
> Članak:

Neki govore da je seks prevaziđen dok ostali misle potpuno drugačije.

Međutim u realnosti seks je mnogo više od pukog zadovoljstva u spavaćoj sobi. Saznajte zašto je seks u jednoj vezi važan i kako pomoću njega možete imati bolji život. Prvo, niko ne razmišlja o seksu mimo da nam je lepo dok ga upražnjavamo. Ali kako godine prolaze više ne možemo da ignorišemo njegove mnogobrojne efekte. Zašto je seks tako važan? Seks upražnjavamo zbog zadovoljstva, relaksacije, zabave i socijalnog statusa. Znamo da je odnos sa voljenom osobom najbolji lek za dobar san, ali da li ste znali da da igrarije u krevetu mogu povratiti vašu energiju i u danima kada se osećate prazno? Da li ste znali da je on najbolji lek protiv depresije? I da li ste znali da muškarci upražnjavaju seks jer ih on regeneriše fizički, a žene jer ih osvežava emotivno? Da li ste znali da svi kreativni i inteligentni ljudi imaju prilično aktivan i buran seksualni život? Važnost seksa za važne ljude Čitajte priče o životima Frojda, Ajnštajna i ostalih sa prilično značajnom poslovnom karijerom. Isti je slučaj i sa umetnicima, naučnicima i političkim liderima. Svi oni imaju poprilično seksa. Zašto nas seks toliko usrećuje? Jedan od odgovora bi bio zbog načina na koji ljudsko telo funkcioniše. Svi nervi iz ljudskog organizma dopiru do mozga; zato seks puni mozak hemikalijama koje ga opuštaju. Naučnici su otkrili da isto to oslobađa stres i ublažava bol. Poznato je da je za kreativnost potrebno mnogo energije, ali kako da do nje dođemo? Odgovor je: seksom. Odličnim seksom. Tako će vaš biohemijski sistem postati nepobediv. Seks sa partnerom će podstaći kreativne sokove i pomoći vam da poboljšate fokus. Ako imate neki važan sastanak kada je potrebno da date sve od sebe, ne uzdržavajte se od seksa. Testiranje važnosti seksa Jedne večeri kada budete mnogo umorni i kada je sve što hoćete da utonete u san, probajte ovaj eksperiment. Zaskočite partnera i uzburkajte hormone; ujutru ćete biti kao novi. Seks u vezi je važan jer će vas učiniti srećnijom osobom i pomoći vam da se izborite sa stresom i teškoćama koje su neminovne u svačijem životu. I ono što je najbolje od svega: dobar seks utiče na obe strane: ako je vama lepo, i vašem partneru će biti. Seks sa voljenom osobom će doprineti da se osećate mnogo bolje i zato je on u vezi toliko važan, međutim seks sa nekim sa strane može imati potpuno suprotne efekte. Seks doprinosi osećaju opuštenosti i ljubavi, ali ako to ne radite sa partnerom možete se osetiti nesigurno, umorno ili biti pod još većim stresom. Noć sa nepoznatom osobom doprinosi konfuziji u glavi, pa možda čak i osećaju krivice, a da ne pričamo o mamurluku pošto verovatno ni piće nije izostalo. Zato, imajte puno seksa. Bićete srećniji, zabavniji i mnogo opušteniji. I shvatićete da pilula sreće za koju bi mnogi želeli da postoji - zaista i postoji, a to je seks sa voljenom osobom. 
