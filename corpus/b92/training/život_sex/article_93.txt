> Izvor: B92
> Datum: ponedeljak 22.04.2013
> Rubrika: život_sex
> Naslov: Kako bi izgledao seks u svemiru?
> Članak:

Iako mislite da bi seks bio odlična ideja kako bi se prekratila duga svemirska putovanja, to ipak nije tako dobra ideja, tvrde stručnjaci.

Ukoliko ljudi pokušaju da pomere granice svemirskog istraživanja, razmnožavanje u svemiru moglo bi da bude ključan faktor u stvaranju posade tokom putovanja koje bi moglo da traje stotinama godina. Međutim, naučnici ne znaju koliko je bezbedan seks u svemiru ali ni porođaj, a predstavnici svemirske agencije NASA tvrde da između astronauta na Međunarodnoj svemirskoj stanici nije bilo "nevaljalih" radnji. "Seks predstavlja pravi izazov u prostoru sa nultom gravitacijom zato što ne postoji trenje i u tom slučaju stalno bi udarali u zidove. Ukoliko nema trenja, nema ni otpora, razmislite o tome", tvrdi biolog Atena Andreadis sa Univerziteta u masačusetsu. Dok seks u svemiru sa sobom nosi i određene mehaničke probleme, pravljenje deteta moglo bi da bude krajnje opasno. "Postoji veliki broj rizika kada je začeće u mikrogravitacijiu pitanju poput ekotopične trudnoće - kada se embrion ugradi negde van materice. A bez zaštite Zemljine atmosfere, visoki nivoi radijacije mogli bi da dovedu do brojnih defekata pri rođenju", tvrdi Laura Vudmanse, autorka knjige "Seks u svemiru". Mikrogravitacija čini čudne stvari telu. Od gubitka gustine kostiju pa sve do čudne preraspodele tečnosti. Ljudsko telo nije predviđeno za život u uslovima niske gravitacije. Astronauti sa ovim problemima izlaze na kraj vežbanjem i brojnim drugim metodama, ali naučnici ne znaju kako bi ti uslovi uticali na majku i dete. "Beba rođena u svemiru mogla bi da bude potpuno zdrava, ali mi jednostavno ne znamo dovoljno o toj temi. Evoluirali smo na Zemlji tako da preseljenje u svemir pomera evoluciju u potpuno drugom pravcu", smatra Vudmanseova.
