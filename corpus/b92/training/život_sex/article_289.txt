> Izvor: B92
> Datum: ponedeljak 9.01.2012
> Rubrika: život_sex
> Naslov: Analni seks sve popularniji
> Članak:

Iako se smatra da je analni seks nešto čime se bave uglavnom homoseksualci, istraživanje Centra za kontrolu i prevenciju bolesti pokazuje da je ova seksualna igrarija među heteroseksualnim parovima mnogo popularnija nego što se mislilo.

Studija je ispitala više hiljada heteroseksualnih osoba starosti između 15 i 44 godina, a rezultati govore da su 44% muškaraca i 36% žena bar jednom u životu imali analni seks. Što se tiče eksperimentisanja sa osobom istog pola, žene su nešto slobodnijeg duha; 12% njih je reklo da je imalo seks sa drugom ženom, dok je 5.8% muškaraca imalo odnos sa drugim pripadnikom jačeg pola. "Analni seks se danas možda češće upražnjava jer je široko rasprostranjen u modernim medijima i porno filmovima kao i zbog sve većeg insistiranja od strane muškaraca," rekao je Hjugo Švajzer, profesor na Pasadena siti koledžu. Iako nije rekao ništa o upražnjavanju analnog seksa kod heteroseksualnih parova, Pol Anđelo, provodadžija za gej parove, smatra da sam čin analnog seksa smanjuje samopouzdanje i samopoštovanje i da izaziva konfuzan odnos između partnera. "Najgore je što osoba ne oseća svesno to uništavanje samopoštovanja - to se dešava na podsvesnom nivou. Tokom tog čina se ne oseća tako nešto. A zadovoljstvo koje dobijamo iz analnog seksa će poništiti svaku logiku koja je potrebna za povratak samopoštovanja. Isto tako, potrebno je neko vreme nakon analnog seksa da bismo počeli da se osećamo gore," rekao je Anđelo. Koliko je bezbedan analni seks?
