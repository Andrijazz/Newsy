> Izvor: B92
> Datum: subota 10.08.2013
> Rubrika: život_sex
> Naslov: O čemu muškarci razmišljaju u krevetu?
> Članak:

Možda mislite da vaš partner, kad situacija među vama počne da se "zagreva", misli samo o vama, ali novo istraživanje može gorko da vas razočara.

Prema istraživanju magazina Cosmopolitan, muškarci razmišljaju o "trojkama", seksu sa vašim prijateljicama, seksu sa koleginicama i "prljavim" avanturama u krevetu. Oko 50 odsto zauzetih muškaraca, potajno želi da ima seks sa svojom drugaricom, dok bi oko 18 odsto oženjenih želelo da spava sa koleginicom. Nešto oko trećine (32 odsto) osoba u vezi želi da spava sa drugaricom svoje drage, dok isti procenat slobodnih priželjkuje seks sa bivšom devojkom. Većina ispitanika imala je jednu do tri partnerke, a "sumnjivih" tri odsto tvrdi da je njihov "broj" veći od 100, ali da polovinu čini seks na jedno veče. Upitani šta bi mogli da promene u svojoj seksualnoj prošlosti, 36 odsto želi da spava sa više žena, a 32 odsto bi volelo da bude slobodnije u krevetu. Kada su ispitani o tome da li su bili neverni, 42 odsto odgovorilo je potvrdno, a od tog broja 82 odsto reklo je da je kasnije osećalo krivicu, a za razlog prevare navelo "dosadu". Od 734 ispitanika iz Velike Britanije, 37 odsto gleda pornografiju, a od toga 11 odsto svakodnevno, što krije od svojih partnerki. Kako vam se čine ove statistike? Da li mislite da odgovaraju stvarnosti?
