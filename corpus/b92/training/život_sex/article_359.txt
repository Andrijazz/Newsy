> Izvor: B92
> Datum: utorak 4.10.2011
> Rubrika: život_sex
> Naslov: Svi razlozi za seks
> Članak:

Još su naučnici u antici počeli da broje načine na koje se sve upražnjava seks, ali oni nisu pronašli razlog zašto su ljudi želeli da budu u svim tim pozama. Darvin i njegovi naslednici ponudili su nekolika objašnjenja strategije vođenja ljubavi - jedna od mogućnosti bi mogla biti pronalaženje najboljih gena.

Možda ste mislili da su razlozi za vođenje ljubavi prilično očigledni, ili možda nikada niste želeli da znate šta je u glavi onog drugog, u tom slučaju ovaj članak nije za vas. Za sumiranje razloga za seks možemo da se zahvalimo naučnicima sa Univerziteta u Teksasu. Nakon ispitivanja 2000 ispitanika, zašto vode ljubav, odgovori mogu da se sumiraju na 237 razloga. Odgovori su bili od "želeo sam da budem bliže Bogu" do "bio sam pijan". Postojali su i oni koji su bili vođeni velikom željom za potomstvom. Ovo je jedinstveno istražvanje na ovu temu, a rezultati izgledaju prilično uverljivo. Da li ste znali da glavobolja ima i erotski značaj i ne koristi se samo kao izgovor za ne vođenje ljubavi. Neki od ispitanika su kazali da im je seks pomagao da se oslobode glavobolje. Ovaj razlog je 173. na listi. Drugi su govorili da im seks pomaže da bolje spavaju, ili pak da čini njihove partnere moćnim, sagoreva kalorije. Nekima je seks poslužio kao vraćanje usluge, druge je držao zagrejane, treći su njim povređivali neprijatelje, ili su ga čak koristili da bi promenili temu razgovora. Međutim, većini ideja o seksu se činila kao dobro iskustvo. Doktor Bis je proučavao strategiju vođenja ljubavi širom sveta, ali čak ni on nije verovao da će pronaći tako različite razloge za seks. "Iskreno sam zatečen ovim pronađenim materijalom o psihologiji viđenja ljubavi", rekao je doktor. Istraživači su prikupili podatke, prvo na osnovu 400 ispitanika, koji su odgovorili na pitanje koji su njihovi razlozi za seks, a zatim su pitali više od 1500 ljudi da im obrazlože koji su im razlozi najbitniji. Bez obzira na različitost ispitanika svako je naveo bar jedan od 237 razloga za seks. Osnovni razlog koji su podjednako naveli i muškarci i žene je da su bili privučeni od strane druge osobe. Ostali razlozi koji su bilu među prvih 10 najčešće navedenih bili su: Želja da se iskaže ljubav suprotnoj strani. Seksualna uzbuđenost i želja da se to iskoristi. Seks iz zabave. Bez obzira na razloge, muškarci su više želeli da budu citirani nego žene, uz par izuzetaka. Žene su više kao razlog navodile da su seksom htele da iskažu svoju ljubav i da su tada shvatale da su zaljubljene. Ovi već dobro poznati "ženski izgovori" za seks u kojem su navedeni emocionalni aspekti vođenja ljubavi možda izražavaju i nespremnost žena da priznaju da za saks postoje i manje uzvišeni razlozi. Međutim istraživanje ruši stereotip o tome da žene češće od muškaraca koriste seks da bi dobile bolju poziciju na poslu, ili možda bolji društveni status. Prema ovom istraživanju muškarci ovu stvar rade više nego žene, rečeno je, aludirajući na one koji su koristili seks da bi nešto dobili, zbog promocije, povišice ili usluge. Muškarci su bili radiji da pričaju o tome kako su preko kreveta došli do boljeg socijalnog statusa i češće kao razlog za seks navodili poznatos partnerke ili činjenicu da je "izvan njihove lige". Dr Bis kaže: "Iako seks ima direktan uticaj na reputaciju, iznenađujuće je da naročito muškarci mogu kao razlog za seks da navode poboljšanje društenog položaja ili reputacije." Takođe, muškarci su radije kao razlok navodili da im je to bila dobra prilika da prikažu sebe, ili da je to od njih bilo traženo. Ako ništa drugo ovo potvrđuje staru šalu koja kaže: Kako žena može da natera muškarca da skine svoju odeću?- Tako što će da ga pita da li to hoće da učini. Da bi se osmislilo 237 razloga za vođenje ljubavi istraživači su podatke svrstali u četiri opšte kategorije: FIZIČKA PRIVLAČNOST: fizički atributi kao što su lepe oči, dobro telo, ali ovde spada i moć dobrog poljubca, ili pak prevelika privlačnost da bi mogla da sesuzbije. POSTIGNUĆE: želja za promenom partnera, zarada novca, pa čak je i opklada navođena kao razlog. EMOCIONALNI RAZLOZI: želja za komunikacijom na višem nivou, mogućnost da se partner oseti duhovno, želja da se nekom zahvale, ili zbog toga što je partner inteligentan. NESIGURNOST: osećaj da je to zapravo dužnost, pokušaj da se podigne samopouzdanje, ili je seks navođen kao jedini razlog da bi partner bio tu. Primećeno je da starije žene više upražnjavaju seks zbog osećaja dužnosti. Ali oba pola podjednako kao razlog za seks su navodila strah da ako to ne urade njihov partner bi mogao da ima aferu. Kada završite sa čitanjem ove studije strah izgleda kao razumna opcija pošto se prebroje svi razlozi za neverovanje. Neki kritičari bi rekli da studija ima i dosta ponavljanja kao npr. znatiželja. Ali navođeni su i razlozi kao što su želja za boljim tenom, ili čak mišljenje da bi posle seksa mogli da se osećaju zdravije. 
