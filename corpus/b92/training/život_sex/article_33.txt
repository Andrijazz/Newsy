> Izvor: B92
> Datum: sreda 1.01.2014
> Rubrika: život_sex
> Naslov: Šta smo u 2013. naučili o seksu?
> Članak:

Tokom prethodne godine, imali smo priliku da naučimo mnogo toga o seksu.

Predstavljamo vam nekoliko najvažnijih otkrića kada je reč o seksu.

Američko istraživanje pokazalo je da parovi koji ravnopravno dele poslove u domaćinstvu uživaju u boljem seksu.

Lekari ženama nakon porođaja preporučuju da se suzdržavaju od seksa šest nedelja, ali je istraživanje objavljeno u International Journal of Obstetrics and Gynaecology pokazalo da žene to čine još i duže. Tačnije, neke čekaju i 12 sedmica.

Istraživanje objavljeno u martu otkrilo je da seks olakšava i ublažava snažne glavobolje. Dakle, nema više izgovora za odlaganje seksa.

Iako mnogi veruju da mladi danas često praktikuju neobavezan seks, američko istraživanje iz avgusta pokazalo je da stvari i ne stoje baš tako. Tačnije, većina mladih praktikuje takozvanu "serijsku monogamiju".

Oktobarsko istraživanje je još jedno u nizu koje potvrđuje da je seks oružje za borbu protiv viška kilograma, istina, skromnih mogućnosti. Tokom jednog minuta seksa muškarci sagorevaju 4,2 kcal, a žene 3,1 kcal.

U novembru su objavljeni rezultati istraživanja koji su pokazali da žene koje praktikuju seks na jednu noć ne uspevaju da dožive orgazam. To iskustvo češće imaju žene u stabilnim ljubavnim vezama.

Američko istraživanje iz oktobra pokazalo je da hormoni snažno utiču na ženski libido. Očekivano, žene su najraspoloženije za seks tokom ovulacije jer su tada i najplodnije. Priroda je sve uredila savršeno.

Naučnici su konačno došli do otkrića pomoću kog bi mogli da stvore kontracepcijsku pilulu za muškarce! Tehnika funkcioniše kao privremena vazektomija - zaustavlja spermu da izlazi iz tela tokom seksa. To, kako tumače naučnici, ne utiče ni na plodnost, ni na libido.
