> Izvor: B92
> Datum: ponedeljak 1.08.2011
> Rubrika: život_sex
> Naslov: Zašto smo opsednuti veličinom penisa?
> Članak:

Measuerection.com je internet forum namenjen podršci muškarcima sa malim penisom i broji preko 10.000 članova. Jedan od korisnika se požalio kako konstantno nailazi na ismevanje od strane žena zbog svoje nezavidne muškosti. On smatra da je uzrok tome pogrešna medijska slika koja na sve moguće načine insistira na tome da je veličina bitna.

U svetu pornografije nijedan muškarac nema manji penis od 20 cm. Svi smo svedoci svakodnevnih spamova u svojim mejlovima koji nude povećanje polnog organa. Ono što je zanimljivo jeste činjenica da većina muškaraca koji pristupaju grupama podrške i smatraju da imaju male penise, zapravo imaju "normalne". Studija istraživača iz Centra za andrologiju proučavala je muškarce koji su se podvrgavali hirurškim zahvatima uvećanja penisa i otkrili da je većina njih ranije imala normalne, prosečne veličine polonog organa i da 35% nije bilo zadovoljno rezultatima operacije. Obdarenost je postala najveći simbol muškosti i lepote u zapadnom svetu. Kelvin Klajn već neko vreme svojim reklamama na autobuskim stanicama šalje poruku najširem auditorijumu o tome kako muškarca poželjnim čine izdepilirani trbušnjaci i grudi, perfektna frizura i budža u gaćama. (Kako su trbušnjaci promenili svet) Sudeći prema Marku Simpsonu, britanskom novinaru i autoru kovanice "metroseksualac", pritisak na savremenog muškarca počinje porno filmovima - nerealnim predstavama megalomanske filmske industrije. Zahvaljujući seksualno pozitivnom feminizmu, žene su postale glasnije u iskazivanju sopstvenih želja po pitanju veličine muškog polnog organa. One očekuju, zahtevaju, kritikuju i sklonije su fetišima nego što je to bio slučaj ranije. Muško telo treba da im pruži zadovoljstvo - i fizički i vizuelno. Neki smatraju da je opsednutost penisom deo ljudske prirode. Biolozi teoretišu o tome kako su kroz čitavu evoluciju bili superiorniji veći polni organi, odnosno oni koji obezbeđuju spermi da prodre što dublje u vaginu. (Koliko je velik vaš penis?) Ipak, ljudi su nešto više od naučne teorije. Način na koji govorimo o telu smešta se u društveni kontekst. Neophodno je imati na umu da pravo seksualno zadovoljstvo može postojati i izvan fantazije. 
