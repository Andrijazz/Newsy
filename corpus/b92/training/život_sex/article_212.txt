> Izvor: B92
> Datum: subota 24.03.2012
> Rubrika: život_sex
> Naslov: Najseksi stvari nakon seksa
> Članak:

Čim vam se pruži prilika, provedite sa svojim voljenim nešto više vremena u krevetu kako biste postali još bliskiji.

Većina je skoncentrisana na ono što se događa pre i tokom odnosa, ali i ono posle je podjednako je važno. Evo nekoliko načina kako provesti vreme nakon seksa, na obostrano zadovoljstvo. Pohvalite ga Muškarci žele da im pričate o njihovim seksualnim veštinama. "Mogu osećati nesigurnost zbog svog performansa u krevetu, pa žele da čuju da li vam je bilo lepo", kaže Džudi Kurianski, autorka knjige The Complete Idiot's Guide to a Healthy Relationship. To je posebno važno ako želite da nakon seksa ostane budan, laskanje će vrlo verojatno imati takav učinak. Okupajte se zajedno Predložite mu kupanje ili tuširanje. Počnite tako što ćete jedno drugom lagano oprati leđa, ramena i vrat. Toplo okruženje nakon seksa ne samo da drži vaša tela bliskima, nego i produžava postorgazmičko uzbuđenje. "Vruća voda koja dodiruje kožu stimuliše protok krvi i cirkulaciju, zbog čega održava osećaj uzbuđenja", objašnjava Sandor Gardos, seksolog iz San Franciska. Izmasirajte ga Samo zato što je seks gotov, ne znači da više ne treba da koristite ruke. Masaža je odličan način da zadržite telesni kontakt. Legnite sa strane, okrenute prema njemu, i pravite lagane krugove po njegovom torzou. Počnite sa grudima, nastavite oko pupka, prema donjem stomaku i zatim nastavite prema gore", savetuje Stiv Kapelini, maser i autor knjige Massage For Dummies. Priljubite se jedno uz drugo Žene obožavaju da se nakon seksa grle i maze, a pokazalo se kao mit da muškarci u tome ne uživaju. "Obično se misli da su muškarci emocionalno distancirani nakon seksa. Ali, većina njih takođe želi da osetit bliskost," objašnjava Hilman Kerolin, seksualna terapeutkinja iz Njujorka. 
