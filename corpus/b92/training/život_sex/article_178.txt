> Izvor: B92
> Datum: ponedeljak 14.05.2012
> Rubrika: život_sex
> Naslov: Kada je pravo vreme za seks sa ženom
> Članak:

Za seks postoji vreme i mesto, a poslednje istraživanje pokazuje da žene imaju najveću seksualnu želju u 11 uveče subotom.

Ovaj podatak je samo jedna od informacija koja je dobijena iz istraživanja urađenog u Velikoj Britaniji. Između ostalog je otkriveno da žene za manjak želje za seksom krive gust raspored i previše obaveza na poslu i van njega. S obzirom da je istraživanje rađeno u Ujedinjenom kraljevstvu rezultati se prevashodno odnose na njihove žene. Dame iz Škotske su najzadovoljnije stanjem u svom seksualnom životu (82% njih), dok su na poslednjem mestu Irkinje. Međutim rezultati pokazuju da ga one ipak imaju najviše, s obzirom da 42% ispitanica kaže da imaju seks bar tri puta nedeljno. Britanke preferiraju tradicionalni seks i nisu lude za nekakvih vratolomijama - takođe pokazuje istraživanje. "Lepo je videti da većina Britanki ima zadovoljavajući seksualni život, što je potvrdilo i ovo istraživanje," izjavila je PR magazina Womens health. Prošlogodišnje istraživanje je pokazalo da je četvrtak izjutra najbolji dan za seks. Razlog je što su tada nivoi kortizola, koji stimuliše seksualne hormone, na vrhuncu. Takođe je otkriveno da su nivoi testosterona kod muškaraca i estrogena kod žena, ujutru pet puta viši nego kasnije tokom dana. 
