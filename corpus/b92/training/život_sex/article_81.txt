> Izvor: B92
> Datum: utorak 25.06.2013
> Rubrika: život_sex
> Naslov: Seks: Vest koja će obradovati sve muškarce
> Članak:

Seks predstavlja ključni faktor u tri kategorije muške smrtnosti - bolesti srca, rak i stres, a sve više naučnika smatra da ćete duže živeti ukoliko imate više seksa.

"Kada su muškarci u pitanju važi - što više seksa to bolje. Muškarac koji ima 350 orgazama godišnje, naspram proseka koji iznosi četvrtinu toga, živi 4 godine duže. I pored te četiri godine više, oni se osećaju 8 godina mlađe u poređenju sa muškarcima koji imaju znatno manje orgazama. Da li postoji optimalan broj orgazama za prosečnog muškarca? 700 orgazama godišnje moglo bi da produži život muškarca za 8 godina. Međutim, ovo je donekle ambiciozan savet s obzirom na činjenicu da prosečan muškarac ima seks svega 81 put godišnje", tvrdi doktor Majkl Rozien sa Klivlend klinike. Iako je Rozienova preporuka nova, benefiti seksa i orgazma prate se već godinama i za to vreme sakupljeni su dokazi koji bi mogli da idu u prilog ovoj tvrdnji. - Švedska studija sprovedena 80-ih godina prošlog veka otkrila je da su sedamdesetogodišnjaci koji su uspeli da napune 75 godina bili oni koji su i dalje upražnjavali seks. - Studija Univerziteta Djuk pratila je 252 osobe tokom 25 godina i nakon ovog perioda zaključeno je da "učestalost odnosa može biti značajan faktor dugovečnosti". - Međutim, možda najvažnija studija sprovedena je pre 10 godina u Velsu. Britanski naučnici intervjuisali su skoro 1.000 muškaraca u malim selima o učestalosti njihovih seksualnih odnosa, a potom su organizovali da im se šalju svi podaci o njihovim smrtima. Deset godina kasnije utvrdili su da su muškarci koji su imali jedan ili više orgazama nedeljno umirali u znatno manjem broju od onih koji su prijavili manje od jednog orgazma mesečno. "Seksualna aktivnost očigledno čuva zdravlje muškaraca", zaključili su. Skeptici se možda neće složiti sa ovim nalazima. "Možda zdraviji ljudi imaju više orgazama umesto obrnuto", smatra Erik Jansen sa Instituta Kinsi. On i njegove kolege smatraju da studija u Velsu nije pitala učesnike da li su u vezi. "Studije nam pokazuju da postoji veza između seksa i dugovečnosti ali ne možemo da tvrdimo da je u pitanju definitivan učinak", smatra Jansen. Ovo postavlja pitanje: Šta se tačno nalazi iza ovih studija kada je nauka u pitanju? Orgazam predstavlja izuzetno velik neurološki i psihološki događaj. Krvotok je prepun hormona kao što su oksitocin i DHEA. Kada se oksitocin nalazi na svom vrhuncu, svega nekoliko minuta nakon ejakulacije, on podstiče stvaranje veze između partnera, što dovodi do zaljubljivanja ali isto tako smanjuje stres i uspavljuje nas. DHEA je zapravo steroid i dokazano je da smanjuje rizk od dobijanja srčanog udara kod muškaraca, a oba homrona smanjuju depresiju. Seks, pa čak i samo jednom nedeljno, takođe povećava nivo imunoglobulina - u pitanju je supstanca u krvi koja se bori protiv infekcija i bolesti i koja se nalazi u skoro 30 odsto većem broju kod osoba koje upražnjavaju seks u poređenju sa onima koji apstiniraju. Ono što je zanimljivo jeste i činjenica da većina istraživanja zamućuje granicu između seksa i masturbacije - koje podjednako naziva "seksualnim izražajem". Naučnici veruju da je masturbacija u najmanju ruku dobar suplement monogamnom seksu kao i da je rak prostate u direktnoj vezi sa frekvencijom ejakulacije. Oni tvrde da česta ejakulacija može smanjiti rizik od dobijanja raka prostate za 30 odsto. Iako je Rozienovih 700 orgazama godišnje nerealna cifra za većinu muškaraca, istraživanja sugerišu da su dva do tri orgazma nedeljno takođe dobri po naše zdravlje.


