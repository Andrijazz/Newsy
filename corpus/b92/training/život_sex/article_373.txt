> Izvor: B92
> Datum: utorak 13.09.2011
> Rubrika: život_sex
> Naslov: Šta ljude motiviše na seks?
> Članak:

Seks pokreće svet - barem onaj muško-ženski. Naravno, postoje neke prirodne razlike u seksualnoj prirodi i apetitima. Međutim, bez obzira na to kojim kulturama, generacijama ili seksualnim orijentacijama muškarci i žene pripadali, svi su motivisani da se barem povremeno prepuste seksu.

Problem je u tome što partneri seks priželjkuju iz različitih razloga. Svako ima drugačiju motivaciju. Kada se motivacije ne poklapaju, seks se ne dešava, ili bude krajnje nezadovoljavajući. Klasičan primer je žena kojoj je seks izraz ljubavi i privrženosti a čiji partner vođenje ljubavi doživljava kao čisto zadovoljstvo. Kako biste izbegli takvu situaciju, pokušajte da naučite sve o tuđim motivacijama, a zatim izbegavajte one koje vam ne odgovaraju i stremite ka svojim ciljevima. Zašto ljudi imaju seks? Studija o seksualnoj motivaciji iz 2007. godine objavljena u američkim Arhivima seksualnog ponašanja proučavala je ponašanje muškaraca i žena o razlozima zašto žele seks. U prvom delu ispitivanja, učesnici su imali 237 različitih odgovora o razlozima za seks. U drugom delu studije ti razlozi su kategorizovani u 13 velikih grupa. Prema tim istraživanjima, motivacije su sledeće: Emocionalne: - Ljubav i privrženost - osećaj povezanosti, izražavanja ljubavi i jačanje veze - Izraz emocija prema partneru - slično izrazima "hvala" ili "nedostajao si mi" Fizičke: - Užitak - da se partneri dobro osećaju, provedu se dobro i iskuse orgazam - Smanjenje stresa - lišavanje frustracije, anksioznosti i stresa - Fizička poželjnost - upražnjavati seks sa nekim koga smatrate atraktivnim - Traganje - istraživati svoje fantazije i želje Postizanje cilja: - Resursi - postići nešto: posao, novac ili čak dete - Društveni status - biti popularan, impresionirati prijatelje ili steći određenu reputaciju - Utilitaristički - ispraviti neku grešku, porediti se s nekim ili čak preokrenuti tok razgovora Nesigurnost: - Podsticaj samopouzdanja - osećati se bolje, moćnije, atraktivnije ili privući pažnju - Pritisak/dužnost - naterati partnera na bliskost, promovisati vrednost ili sprečiti raskid Kako to utiče na vaš život? Kako biste otkrili kakva je motivacija vašeg partnera da ima seks, morate proučiti dva procesa: 1. Otkrijte njegovu/njenu socioseksualnu orijentaciju - Da li vaš partner misli da je seks bez ljubavi bezvredan? Da li je ikada imao nekoliko seksualnih partnera, naročito onih "na jedno veče"? Da li je uglavnom u monogamnoj vezi? Ako je tako, on pripada takozvanoj ograničenoj orijentaciji. U tom slučaju, za njega važi seks iz ljubavi. Želeće seks s vama isključivo iz potrebe za prisnošću, ljubavlju i poštovanjem. Isto važi i za muškarce i za žene. 2. Neograničena orijentacija - Kod osoba koje priželjkuju seks bez ograničenja važe prilično kompleksna pravila. Najbolje bi bilo, međutim, da pažljivo slušate kada vaš partner govori o prošlim vezama. Vodite računa i o komplimentima koje od njega/nje dobijate. Držite se kategorija koje su gore pobrojane i razmislite kojoj od njih pripada motivacija vašeg partnera. Ako kaže da ste atraktivni, možda ga motiviše fizička privlačnost. Ako kaže da je nekada bio ljubomoran na bivšu, možda je otvoren za eksperimentisanje. Možda ga privlače slavni ili bogati ljudi, iz razloga što priželjkuje društveni status ili blagostanje. Uz malo vežbe, uspećete da identifikujete seksualne motivacije veoma lako. Zaključak Neki ljudi imaju seks prvenstveno iz ljubavi. Drugi imaju niz motivacija. Važno je da prepoznate razliku, naročito u vašim i ciljevima vašeg partnera. Pronađite nekoga ko će vam odgovarati u onome što želite i van i unutar spavaće sobe. Zatim se međusobno motivišite i uživaćete u ljubavi baš onako kako vam odgovara. 
