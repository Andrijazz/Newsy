> Izvor: B92
> Datum: nedelja 18.03.2012
> Rubrika: život_sex
> Naslov: Zašto žene gube želju za seksom?
> Članak:

Nije nepoznanica da žene gube interes za seks kako veza odmiče, međutim novo istraživanje odgovara na pitanje "zašto"?

Studija, koja je proučavala 170 žena, otkrila je da se njihova želja smanjivala za 0.2 % na indeksu ženske seksualne funkcije (koji se meri od 1.2 do 6.0) svakog meseca dok su učestvovale u studiji. To možda ne izgleda kao veliki pad, ali jeste kada se uporedi sa muškom seksualnom željom koja je u studiji uvek bila na istom nivou. Nivoi hormona koji se menjaju tokom vremena često su korišćeni za objašnjenje pada seksualne želje - naročito testosterona, kojeg muškarci imaju više - ali to nije sve od faktora koji utiču na želju za seksom. Iako hormoni predstavljaju delić slagalice, fokusiranje samo na njih nije u redu jer se u obzir moraju uzeti i vrlo važni faktori poput činjenica da li je žena u zdravoj vezi, da li je voljena, opuštena i da i se oseća seksipilnom. Autori studije napominju da društvo treba da shvati da je opadanje seksualne želje tokom godina normalno i da ljudi to treba da prihvate i onda porade na ponovnom uspostavljanju strasti. "Kada su parovi zajedno godinama potrebna im je kreativnost i otvorenost kako bi stvari održali svežim i uzbudljivim," kaže autor studije Nil Mari. "Ljudi u dugim vezama ne treba da dignu ruke od seksa već da se potrude oko tog aspekta veze, jer je on vrlo važan za kvalitetan odnos para." 
