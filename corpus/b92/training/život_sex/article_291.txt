> Izvor: B92
> Datum: ponedeljak 9.01.2012
> Rubrika: život_sex
> Naslov: Muškarci: seksi ili razvratne žene?
> Članak:

Mnoge žene troše mnogo novca i vremena kako bi muškarcima izgledale što privlačnije. Ipak, veći deo njih ume i da pretera i zaboravi razliku između lepog i potpuno neprimerenog.

Još zanimljivije je što je muškarcima izgled posle izvesnog vremena (ili posle nekoliko pića) mnogo manje važan. Ako budete izgledali pomalo razvratno zbog kombinovanja dubokog dekoltea i ultrakratke suknje, nemojte se čuditi ako vas muškarci ne budu tretirali sa poštovanjem. Izgled koji više proliči "prijateljicama noći" obično je kič i preforsiran. Seksi je biti prirodan i spontan. Cilj je da budete "taman kako treba", a ne da privučete pažnju svih. Žena može biti i seksi i sofisticirana i elegantna i inteligentna, ali ako njen izgled "vrišti" jeftinoćom, ništa od toga ne vredi. Nekada obične farmerke i majica mogu biti seksi. To znači imati samopouzdanje i šarm, a ne šminku, nadograđene trepavice ili vrtoglave potpetice. To je stav.
