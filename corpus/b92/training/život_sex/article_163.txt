> Izvor: B92
> Datum: ponedeljak 28.05.2012
> Rubrika: život_sex
> Naslov: Sa koliko godina imamo najbolji seks?
> Članak:

Žene u najboljem seksu uživaju u 28. godini, dok muškarci na to čekaju još pet godina.

Rezultati istraživanja koje je sproveo internet sajt lovehoney.co.uk u potpunoj su suprotnosti sa ranijim istraživanjima koja su pokazala da muškarci seksualni vrhunac doživljavaju s 18 godina, a žene s 30. Međutim, pokazalo se da oba pola, i kad je kvantitet seksualnih odnosa u pitanju, vrhunac doživljavaju u dvadesetima, žene s 25, a muškarci s 29 godina. "Kao i kod većine drugih stvari seks je bolji što ga češće upražnjavate. Zato je logično da muškarci uživaju u boljem seksu s 33 godine nego s 18. Potrebno im je vremena da nauče da kontrolišu orgazam, ali i da nauče nešto o ženskoj seksualnosti koja nije nimalo jednostavna. Sa druge strane, žene znantno brže otkrivaju sve čari seksa. To zapravo samo potvrđuje ono što smo oduvek znali, nije važan kvantitet nego kvalitet", tvrdi stručnjakinja za seks i veze Trejsi Koks. Najviše seksa ljudi imaju na samom početku veze kad je seksualna želja još uvek sveža, a najbolji seks doživljavaju kad već dobro upoznaju partnerovo i svoje telo. 
