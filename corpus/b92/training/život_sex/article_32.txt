> Izvor: B92
> Datum: subota 1.02.2014
> Rubrika: život_sex
> Naslov: Top 13 seksualnih prekršaja zbog kojih ćete završiti u zatvoru
> Članak:

Smatrate da bi akrobacije koje neki ljudi izvode van kreveta trebalo da budu zakonom zabranjene? Nećete verovati, ali - možda negde i jesu.

Od upaljenog svetla do seksualnih igračaka, širom sveta se možete naći iza rešetaka zbog stvari za koje ste bili sigurni da su samo bezopasna zabava. Proverite u kojim su državama neki od seksualnih užitaka - kažnjivi. Ujedinjeni Arapski Emirati U Dubaiju će vas bilo kakvo javno pokazivanje emocija, čak i poljubac u obraz, koštati 10 dana u zatvoru. Oboje. Urugvaj Ako vas uhvate u krevetu s tuđom ženom, zakon dopušta njenom mužu da vas oboje ubije. Ili vas kastrira, a njoj odseče nos. Juta Kao i u većini zemalja ilegalno je ženiti blisku rodbinu... Ali ovde - samo pre starosti od 65 godina (ili 55, ako se dokaže da su obe strane neplodne). Španija U svakom slučaju sigurnije vam je da popijete koktel "Sex On The Beach", nego da ga praktikujete. U Španiji su igrice na plaži zabranjene i mogu vas koštati i do 75.000 evra. Teksas Možete posedovati maksimalno šest vibratora - fioka puna igračkica smatra se prekršajem, koji će vas koštati do 4.000 dolara i/ili zatvorske kazne do jedne godine. London Seks na parkiranom motorciklu!? Ne-ne... Isto tako, ne nudite seks nepoznatim ženama, jer će vas to odvesti direktno u zatvor, a možete očekivati i kaznu od 250 dolara. Flint, Mičigen Preniskim nošenjem pantalona, gde je pogledima izloženo vaše donje rublje, zaradićete stotinjak dana zatvora i novčanu kaznu od 500 dolara. Švedska U kabinama za fotografisanje zabranjeno je slikanje celog tela, ali do struka, čak i u toplesu - nema problema. Kalifornija Protivzakonito je da bilo koji od partnera doživi orgazam pre drugog - za vreme predigre. Savršen izgovor da se predigra preskoči i odmah bacite na posao. Mađarska U Budimpešti je seks dozvoljen samo u mraku. Čak i u vašem domu, sa sopstvenom suprugom. Virdžinija Ne varajte. Preljuba će vam osim gneva prezrene žene doneti i kaznu od 250 dolara. I za kraj, nešto sasvim bolesno... Luizijana Nekrofilija je - legalna. 
