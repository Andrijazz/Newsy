> Izvor: B92
> Datum: utorak 20.12.2011
> Rubrika: život_sex
> Naslov: Da li je seks greh?
> Članak:

Milioni ljudi odrastaju uz vaspitanje da je seks greh. Smatraju ga prljavim činom koji treba da služi samo u svrhe reprodukcije, a čak i tada ga treba obaviti na brzinu i u najvećoj tajnosti.

U nekom drevnim civilizacijama, ali i današnjim primitivnim društvima, silovana žena se ne smatra žrtvom, već krivcem. Ideja da su telesne potrebe i senzualnost neprihvatljivi i prezreni duboko je usađena u ekstremističke poglede ovih društvenih grupacija. Decu treba usmeriti gde je i kada prikladno da dodiruju određene delove tela, ali je svakako pogrešno učiti ih da je bilo šta prljavo i odvratno u vezi sa tim. Greh je zapravo ako im govorite da treba da se plaše ili da mrze neki deo svog tela. Telo je prirodna stvar, a sve stvari iz prirode su nastale zahvaljujući seksu (ili nekoj njegovoj formi). Životinje se pare, pčele prenose polen sa cveta na cvet, drveće proizvodi semenje koje pada na zemlju odakle raste novo drveće. Da li iko veruje da su neke od ovih radnji greh? Zašto je onda ljudska seksualnost postala tabu tokom vekova? Pre više hiljada godina su žena i seksualnost duboko poštovani. Kasnije su se stvari drstično promenile. Istina je da seks može da bude iskorišćen na loš i pogrešan način, počevši od silovanja, preko uznemiravanja do degradirajuće pornografije. Međutim, u suštini, on je najlepša stvar koju dvoje ljudi može da deli. Kada su dvoje u ljubavi oni sjedinjuju svoja srca, energiju i duhovnu povezanost kroz čin vođenja ljubavi i intimnost. Zbog činjenice da postoji toliko tabua i negativnih stavova po pitanju seksa, mnogi ljudi od početka razvijaju loše mišljenje o tome, što kasnije može dovesti do problema u vezi i braku koji će ih pratiti kroz ceo život. Kada par uspe da prevaziđe tabue, nauči da je vođenje ljubavi njihova stvar i stvori siguran prostor samo za sebe, seksualno iskustvo prerasta u vrhunsko uživanje. Ne samo da seks nije greh, već on predstavlja most duhovne povezanosti između dvoje ljudi. To nema nikakve veze sa religijom. Poštovanje partnera i veze koju sa njim ostvarujete jedini je način da budete zadovoljni u zajedničkom životu. 
