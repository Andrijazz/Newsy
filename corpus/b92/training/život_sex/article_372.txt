> Izvor: B92
> Datum: sreda 14.09.2011
> Rubrika: život_sex
> Naslov: Očekivanja - seks sa novom osobom
> Članak:

Divite mu se neko vreme - možda nekoliko sati, možda godinama. Već ste isprobali vruće poljupce i spremni ste za sledeći korak, ali ne možete da se ne zapitate šta vas čeka iza novih vrata.

Osećanje obostrane privlačnosti i strast koja je uvek izražena u početku veze ne može da vam garantuje dobar seks. Prvi put je uvek nezgodno. Isuviše ste uzbuđeni, a preostaje vam važan zadatak upoznavanja želja novog partnera. Isidora Olman, tarapeut i sutor kolumne o seksu i vezama u svojim savetima napominje da je najvažnije da budtete sigurni da sa nekim stupate u odnose iz pravog razloga. Poverenje je ključ uspešnog odnosa. Zato ne smete otkriti svoju intimu nekome za koga brinete kako će da reaguje ili da li će kasnije nekome da prepričava šta ste radili. Planiranje, ne samo u smislu kontracepcije, zaštite od trudnoće i polno prenosivih bolesti, već i adekvatne atmosfere i momenta, veoma je važno. Ne dozvolite da vas vode velika očekivanja. Prvi put, pa i prvih nekoliko puta mogu biti samo bleda senka onoga što vas sa tom osobom čeka u budućnosti. Kada postanete dovoljno opušteni da istražite stvari koje niste ni sanjali, znaćete da ste ste upoznali tu osobu i da možete da joj se otvorite. 
