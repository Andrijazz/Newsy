> Izvor: B92
> Datum: ponedeljak 21.05.2012
> Rubrika: život_sex
> Naslov: Gde uživamo u najboljem seksu?
> Članak:

Osećate li da je vaš seksualni život zapao u monotoniju, povedite dragu osobu na putovanje jer će, prema novim istraživanjima, to probuditi uspavane strasti.

Anketa društvene mreže Zoosk.com pokazuje da tri četvrtine muškaraca i žena imaju bolji seks ako nisu kod kuće. Stoga je ideja dobrog seksa povezana s odlaskom na odmor i putovanja. U ispitivanju je učestvovalo 1529 odraslih ispitanika i 22 dodsto veruje da je odlazak na neku destinaciju s plažom najromantičnije mesto za opuštanje i ljubav. Oko 19 posto ispitanika od plaže romantičnijim smatra Pariz ili Rim, a 15 posto odabralo bi krstarenje u neku daleku zemlju. Tek devet odsto ispitanika zadovoljno je udobnim krevetom i doručkom, a isti postotak romantiku vidi i u dugoj vožnji putevima ili kampovanju. Seksualni terapeut Ian Kerner za CNN je prokomentarisao da rezultati ankete ne čude jer na odmoru parovi otpuste kočnice i ostave brige kod kuće. Međutim, osim opuštanja uz koji koktel, romantiku i seks, parovi ipak brinu oko nekoliko stvari na godišnjem odmoru. Velika je zabrinutost o tome da li će partneru ići na živce, budući da su na odmoru po ceo dan zajedno - a tako se oseća 38 posto. Za oko 34 posto ispitanika stresno je putovanje do odredišta, a 15 odsto brine da li će im nestati tema za razgovor. Najviše se ipak brinu da li će sedeti zajedno u avionu i to oko 86 posto, a dok 73 posto žena ne voli hrkanje partnera, oko 59 posto muškaraca nervira šoping na odmoru. 
