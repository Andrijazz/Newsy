> Izvor: B92
> Datum: subota 2.06.2012
> Rubrika: život_sex
> Naslov: Žene gube nevinost pre muškaraca
> Članak:

Najnovije istraživanje je pokazalo da žene najviše uživaju u seksu kada imaju 28 godina, a muškarci pet godina kasnije. Prema rezultatima, muškarci moraju čekati do 33. godine kako bi doživeli svoj seksualni vrhunac.

Rezultati ovog istraživanja su u potpunoj suprotnosti sa dosadašnjim istraživanjima, koja su tvrdila da muškarci svoj vrhunac dostignu sa 18, a žene sa 30 godina. Međutim, čini se da su oba pola seksualno najaktivnija nešto ranije - žene sa 25 godina, a muškarci sa 29 godina. Rezultati su pokazali i da muškarci nevinost obično izgube sa 18 godina, a žene sa 17. "Kao i mnogo drugih stvari i seks postaje bolji što ga više praktikujete, tako da ne čudi što muškarci u seksu više uživaju sa 33 godine, nego sa 18. Ljudi su obično seksualno najaktivniji na početku veze. Najbolji seks dolazi kasnije, kada nauče šta odgovara njima i njihovom partneru, kao i kako najbolje kontrolisati svoje telo. To potvrđuje ono što se oduvek znalo - kvalitet pre kvantiteta", kazala je Trejski Kox, ekspert za seks i veze. 
