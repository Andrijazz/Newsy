> Izvor: B92
> Datum: četvrtak 1.12.2011
> Rubrika: život_sex
> Naslov: Kakav je vaš znak u krevetu?
> Članak:

Vatra, voda, vazduh i zemlja su četiri elementa koji određuju skladnost u seksu. Saznajte neke od osnovnih karakteristika vašeg znaka kada je seks u pitanju.

Vatreni znakovi: ovan, lav i strelac vrlo su seksualni, otvoreno pokazuju svoju zainteresovanost, vole pustolovine pa tako i njihovi odnosi ne traju dugo. Vodeni znakovi: rak, ribe i škorpion su emocionalni tipovi i njihovo povezivanje prvo dolazi od osećaja sigurnosti i zaštićenosti. Verni su i privrženi tako da se u vezama potpuno predaju. Kod vazdušnih znakova čiji su predstavnici vaga, blizanci i vodolija najbitnija je komunikacija pa se njihova seksualnost uspostavlja razumom. Vrlo su znatiželjni tako da nisu previše verni. Zemaljski znakovi: bik, devica i jarac, ne poduzimaju prvi korak ali kad su osvojeni postaju vrlo strastveni i svoje seksualne želje otvoreno izražavaju. Vatreni i vazdušni znakovi se odlično seksualno povezuju baš kao i zemaljski i vodeni. Saznajte kakav je vas znak i koji od navedenih vam najbolje seksualno odgovara. Ovan Ovnovi vole dominaciju, za njih je seks zapravo lov na plen. Ne boje se eksperimentisanja a predigra im nije bitna. Ono što je bitno za ovna je mentalna usklađenost koju uz erotiku zahtevaju od partnera. Uzbuđuje ih dodirivanje kose i poljupci po licu. Bik Bikovi su seksualno vrlo privlačni, predigra im je najbitnija i izražavaju vrlo snažnu seksualnost koja ne poznaje granice. Za bikove je seks jedna od važnijih stvari u životu pa ga doživljavaju kao oslobođenje od stresa i svakodnevice. Erogena zona je vrat. Blizanci Blizance uzbuđuju erotski razgovori, a kada je u pitanju seks u stanju su da jednako uživaju u brzom seksu i u celovečernjem vođenju ljubavi. Vole različitosti i eksperimente i vrlo im je važna skladnost između uma i tela. Rak Za rakove je seks emocija. Kada se povežu na emocionalnom nivou sa nekim, rakovi postaju vrlo strastveni i predani. Jako su senzualni pa ih najviše uzbuđuju francuski poljupci. Erogena zona ovog znaka su grudi. Lav Seks s lavom je divlji i zabavan. Vole da dominiraju i uvek su spremni za akciju. Uzbuđuje ih predigra, strast, zavođenje, oni vole kada su hvaljeni i kada im se laska. Daju sve od sebe kako bi ispunili očekivanja pa jednak entuzijazam očekuju i od partnera. Devica Device su perfekcionisti, kako u životu tako i seksu. Nežni su i osetljivi ljubavnici i vrlo sramežljivi kada je izražavanje seksualnih fantazija u pitanju. Međutim, device se uvek potrude da njihov partner doživi vrhunac. Stomak je najjača erogena zona ovog znaka. Vaga Vage obožavaju zavođenje a u potrazi za partnerom su vrlo kritične tako da traže one za koje su uverene da će moći da ih seksualno zadovolje. Na prvi kontakt deluju vrlo pristojno ali seks s njima može biti divlje iskustvo. Škorpija Škorpija je najseksualniji znak. Uvek su spremne na akciju i nežnost a njihov libido je neukrotiv. Erogene zone ovog znaka nalaze se u područijima seksualnih organa. Kod njih seks mora biti iznad proseka i traže kvalitetan seks. Strelac Strelci ne povezuju seks s emocijama, za njih je on zabavan i strastven. Nisu nimalo sramežljivi i uživaju u novim pozama. Ne upadaju u rutinu i vrlo su vatreni znakovi. Njihove erogene zone nalaze se u područijima butina i kukova. Jarac Jarčevi su stabilni, odani i strastveni ljubavnici. Lako se uzbuđuju i svoje uzbuđenje prenose i na partnera. Iako izgledaju hladno, zapravo su jedan od seksualno najaktivnijih znakova. Erogena zona je koleno. Vodolija Vodolije povezuju um sa srcem i kad je seks u pitanju. Znatiželjne su što ih tera na stalno istraživanje i eksperimentisanje. Maštovite su i iskrene i od svojih partnera zahtevaju isto. Za njih seks nije samo zabava već i razmena razmišljanja s partnerom. Ribe Ribe su vrlo kreativni ljubavnici, veseli ih kada mogu da usreće partnere i tada daju sve od sebe. Njihova sramežljivost nestaje u spavaćoj sobi gde im proradi mašta. Erogene zone kod riba nalaze se u području stopala. 
