> Izvor: B92
> Datum: utorak 11.02.2014
> Rubrika: život_sex
> Naslov: Da li rodna ravnopravnost uništava seksualni život?
> Članak:

Savremeni brakovi sve više neguju rodnu ravnopravnost, ali to možda škodi seksualnom životu, piše Lori Gotlib za "Njujork tajms".

Ona je pohađala jednogodišnji trening bračne terapije i naučila ono što mnogi stručnjaci već govore - da su ljudi srećniji u ravnopravnim brakovima, ali da među njima ima manje seksualnog "žara". Evo šta je Gotlibova zaključila: Trendovi ne pomažu. Ljudi sve kasnije ulaze u brak, a nekada su već u pedesetim godinama života postajali bake i deke. Takođe i žene i muškarci obično imaju više seksualnih partnera pre braka, pa postaje teže da ispune očekivanja u krevetu. Mnogim ženama je prioritet karijera. Nova studija pokazala je da ako žena zarađuje više od svog supruga, veća je šansa da će biti nesrećni u braku, pa i da će se razvesti. Ta neusklađenost vodi nedostatku seksualne želje kod oba partnera. Prema studiji, najniži stepen razvoda je u onim brakovima u kojima žene doprinose 40 odsto ukupnom kućnom budžetu, a muževi obavljaju 40 odsto kućnih poslova. Mnogi ljudi priželjkuju partnera koji je sličan po interesovanjima, ali je studija pokazala da žene zapravo priželjkuju muškarce koji su različiti od njih. Zanimljivo je da je istraživanje pokazalo da žene koje uzimaju kontraceptivne pilule priželjkuju muškarca sa sličnim genima, a kada prestanu da ih koriste, mogu izgubiti interesovanje za svoje muževe. Ima li rešenja za te probleme? Neformalno internet istraživanje pokazalo je da 60 odsto ljudi počinje da zakazuje seks sa partnerima i čak odlaze na bračno savetovanje. Međutim, neki terapeuti smatraju da bi nekad trebalo da prihvatimo brakove u kojima nema strasti. 
