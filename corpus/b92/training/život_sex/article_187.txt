> Izvor: B92
> Datum: nedelja 22.04.2012
> Rubrika: život_sex
> Naslov: Zašto žene ne iniciraju seks?
> Članak:

Mnogi muškarci uglavnom prvi započinju maženje i seks, ali dosta njih želi da isti žar i inicijativu pokažu i njihove partnerke.

Nesigurniji muškarci misle da je razlog tome što ih one ne žele dovoljno, a oni koji imaju i previše samopouzdanja misle da njihove partnerke vole da se njima dominira. Međutim, pitanje ostaje isto: zašto žene ne iniciraju seks? Mnogi muškarci se često pitaju da li zadovoljavaju svoje partnerke, da li bi one želele više predigre..., ali najčešći razlog zašto žene ne iniciraju seks jeste to što nisu sigurne da li ćete pozitivno odgovoriti. Iako je odgovor uglavnom očigledan nemojte požuriti i reći da biste odmah odgovorili na njenu inicijativu. Žene misle da muškarci započinju seks kada im je zaista stalo do njega, a kada nije gledaju utkamicu. Zbog toga se vrlo često dešava da žene pritaje svoju želju kako bi izbegle da budu odbijene. Naravno, kao i u svakom drugom slučaju ne treba uopštavati, ali slobodno suptilno stavite do znanja vašoj voljenoj da biste i vi nekada želeli da budete objekat pažnje i žudnje. 
