> Izvor: B92
> Datum: utorak 24.01.2012
> Rubrika: život_sex
> Naslov: Da li zaspite odmah nakon seksa?
> Članak:

Prema najnovijoj studiji evolucionarnih psihologa sa Univerziteta Mičigen pospanost nakon seksa je povezana sa većom partnerovom željom za privrženošću i vezivanjem.

"Što je češća situacija da jedan od partnera zaspi nakon seksa, jača je želja za vezivanjem", tvrdi dr Danijel Kruger, vođa studije. Istraživanje se zasniva na 456 ispitanika koji su popunjavali anonimne upitnike procenjujući iskustva i želje nakon seksa. odgovarali su i na pitanja "ko zaspi nakon seksa?" i "ko prvi zaspi kada nema seksa?". Ispitanici čiji su partneri bili pospaniji imali su veću želju za maženjem i pričanjem nakon seksa. Uprkos ustaljenom mišljenju, pokazalo se da muškarci nisu skloniji spavanju nakon odnosa, dok su s druge strane žene te koje prve utonu u san kada legnu u krevet bez seksa. "Muškarci najverovatnije duže ostaju budni kako bi se osigurali da je žena sigurno zaspala, ali možda i zbog toga što se do poslednjeg trenutka nadaju da će ipak imati seks", rekao je dr Kruger. Većina istraživanja iz oblasti evolucionarne psihologije baziraju se na onome što se događa pre seksualnog čina i što do njega vodi. Ovo je jedno od retkih koje se odnosi na ponašanje ljudi nakon odnosa. 
