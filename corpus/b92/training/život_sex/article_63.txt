> Izvor: B92
> Datum: ponedeljak 12.08.2013
> Rubrika: život_sex
> Naslov: Gde pronalazimo ideje za seks?
> Članak:

Ako je verovati najnovijem istraživanju, većina ljudi ideje za seks pronalazi u pornografskim video sadržajima, ali i u erotskim knjigama

Dve trećine osoba koje su učestvovale u istraživanju kompanije Dureks i internet portala YourTango.com priznaju da u seksu najčešće praktikuju dve do četiri poze. Oko 27 posto ispitanika užitak pronalazi u nešto većem broju poza, od pet do sedam. Istraživanje pokazuje i da polovina ispitanika rado koristi različite seks igračke, a najčešće je u upotrebi vibrator. Više od 70 posto ispitanika smatra da se ljubavničke veštine uče uz pornografske sadržaje, a 57 posto njih veruje da se ideje za seks pronalaze u erotskim knjigama i pričama. Zanimljivo je i da je većina ispitanika priznala kako je seks bolji kada između dvoje ljudi postoje osećanja, odnosno kada nije reč isključivo o seksu, nego zapravo o vođenju ljubavi. Ispitanici smatraju da je to zato što u takvim okolnostima postoji poverenje koje doprinosi tome da se partneri u seksu u potpunosti opuste. "Rašireno je mišljenje da je najbolji seks onaj koji donosi uvek nešto novo - od novih partnera do novih poza. Međutim, prava je istina da je seks u dugogodišnjim vezama vrlo često intimniji, celovitiji i maštovitiji, a to pokazuje i ovo istraživanje", naglasila je Andrea Miler sa internet stranice YourTango.com. 
