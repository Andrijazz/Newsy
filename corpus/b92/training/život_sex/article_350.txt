> Izvor: B92
> Datum: četvrtak 20.10.2011
> Rubrika: život_sex
> Naslov: Kako vodite ljubav?
> Članak:

Nije tajna da mnogi ljudi nemaju hrabrosti da pod svetlima vode ljubav. Ipak, nedavno istraživanje pokazalo je da je to mnogo rasprostranjenija pojava nego što se ranije mislilo.

Američka studija koja je obuhvatila 1.000 ljudi starijih od 18 godina otkrila je da oko polovine (48 procenata) pre seksa priguši svetla, dok 41 odsto njih voli da ih potpuno ugasi. Samo deset odsto ispitanika vodilo je ljubav pod osvetljenjem. Naime, iako ljudi vole da vide partnera u toku seksa, u tome ih sprečava nedostatak samopouzdanja. Po sredi je strah da će svetlost istaći neke manje lepe delove tela. Kako biste pobedili ovo osećanje, opredelite se za prigušenu varijantu i vodite ljubav pod svetlošću sveća ili (ako imate sreće) kamina. Njihov blagi sjaj laska svakoj figuri, a pri tom vam daje mogućnost da partnera gledate u oči.
