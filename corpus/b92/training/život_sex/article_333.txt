> Izvor: B92
> Datum: petak 11.11.2011
> Rubrika: život_sex
> Naslov: Šta ne treba raditi u krevetu?
> Članak:

Svuda možete pročitati dobre savete o tome šta treba da radite kako biste imali bogat seksualni život. Međutim, malo gde možete pronaći informacije o tome šta u krevetu ne treba da radite.

Predstavljamo vam listu najvećih "seksualnih grehova" kojih bi trebalo da se klonite. 1. Nikad ne glumite orgazam Umesto da pokušavate da što verodostojnije odglumite orgazam, usmerite energiju na stimulaciju celog tela. Neka vam partner (ili vi sami) dodiruje sve erogene zone u toku predigre, a zatim uživajte u seksu. Nemojte se nikada usmeravati na cilj (što je u ovom slučaju orgazam), nego na celo "putovanje". 2. Ne govorite o ranijim seksualnim iskustvima Ne unosite nemir u postelju sa vašim novim partnerom prisećajući se svih vaših prethodnih ljubavnika. Usmerite se na ono što trenutno imate i stvarajte nove uspomene. 3. Ne dozvolite da seks postane rutina Nemojte dozvoliti da se između vas i partnera uvuče monotonija. Uvek se trudite da uvodite neke novine kako biste zadržali strast. 4. Ne opuštajte se previše Najčešća pritužba onih koji nisu zadovoljni svojim seksualnim životom je da njihovi partneri ne rade gotovo ništa tokom seksa. Budite aktivan ljubavnik / ljubavnica i uživite se u svaki trenutak. 5. Nemojte se miriti sa bivšim S razlogom ste raskinuli prvog puta. Možda se i dalje volite, ali nema potrebe da se vraćate na ono što je već iza vas. Nastavite dalje i dajte šansu drugim muškarcima da vas osvoje. 6. Nikada ne pijte više od dve čaše alkohola Iako alkohol može razbuditi strast i podići samopouzdanje, njegovi efekti na duge staze su pogubni po vaš seksualni život. Više od nekoliko čaša dnevno može izazvati teškoće u erekciji i vaginalnu suvoću kod žena. Takođe, ljudi su pod dejstvom alkohola skloniji rizičnom seksualnom ponašanju. 7. Ne poredite se sa manekenkama Nećete se dobro provesti sa voljenom osobom, ako neprekidno razmišljate o vašim manama. Imate jedinstven izgled koji može biti veoma seksi u zavisnosti od toga kako ćete se ponašati. Zavolite sebe, pa ćete imati mnogo bolje rezultate u krevetu. 8. Nemojte ispirati vaginu pre seksa Uprkos tome što je ova navika veoma rasprostranjena, ispiranje vagine nije zdrav način da je održite čistom. Tako žete samo narušiti njenu osetljivu hemijsku ravnotežu i povećati šanse da dobijete neku upalu ili drugi seksualni problem. Pustite da se vagina sama prirodno iščisti, a brinite o drugim, zanimljivijim stvarima pre seksa. 9. Ne pokušavajte uvrnute poze iz Kama Sutre Ako niste naročito elastični i razgibani, bolje bi bilo da se držite proverenih poza. Kama Sutra za neke ljude može biti veoma opasna, jer poze koje preporučuje mogu izazvati brojne povrede. 10. Ne slušajte kritike upućene vašem fizičkom izgledu Ako vam partner predlaže da ugradite silikone u grudi, uzvratite pitanjem: "Da li bi ti išao na povećanje penisa?" Ignorišite svaki atak na vaše samopouzdanje, a ako druga strana pretera, oštro uzvratite. 
