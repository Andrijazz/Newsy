> Izvor: B92
> Datum: nedelja 1.07.2012
> Rubrika: život_sex
> Naslov: 5 razloga za seks na jednu noć
> Članak:

Iako su se mnogi barem jednom u životu upustili u avanturu pod nazivom "seks na jednu noć", retko ko će to priznati, jer takvo ponašanje nije u skladu sa društvenim normama. Ipak, to ne znači da mora biti loše.

Mnogo toga možemo rnaučiti o sebi kroz isključivo fizički kontakt s drugom osobom. Žene naročito mogu izvući važne poruke o tome da seks ne znači uvek i vođenje ljubavi. To nije sve. Predstavljamo vam pet razloga zbog kojih vredi upustiti se u seks na jednu noć.

Kad god vi imali seks, to činite da biste se dobro osećali. To može značiti da ćete to uraditi sa osobom koju volite i kojoj verujete, ali i sa potpunim strancem kog verovatno više nikad nećete sresti. Ako je užitak i zabava jedino što vam je u nekom trenutku potrebno, nema razloga da sebi ne priuštite seks na jednu noć.

Potpuno je besmisleno kajati se zbog avanture na jednu noć. Ako ste koristili zaštitu i bili fizički bezbedni i uz sve to imali odličan seks, nemate zbog čega da se kajete. Mali izlet ne znači da ste moralno posrnuli. Ako se pak plašite osude društva, zapitajte se da li vredi puštati drugima da vam upravljaju životom i donose odluke umesto vas.

Seks sa potpunim strancem je možda i najiskreniji fizički kontakt između dvoje ljudi, jer nije vođen skrivenim motivima ili igrama moći. Sve što postoji je vaš užitak i to potpuno otvoren i iskren, bez ikakvih očekivanja.

Kada se emotivno vežete za neku osobu, to može da vas iscrpi, naročito ako zauzvrat ne dobijate mnogo toga. Međutim, u seksu na jedno veče nema vremena za buđenje osećanja, ranjivost i sumnje. Dobijete ono što poželite i idete dalje.

Jedna od najboljih stvari kada je reč o seksu na jednu noć je to da ne morate do tančina procenjivati da li je ta osoba za vas ili vi za nju. Njegova svrha je malo zabave i uživanja bez prethodnog upoznavanja, bezbrojnih izlazaka i razmenjivanja poruka. Zapamtite da seks na jednu noć treba da bude vaša dobrovoljna odluka, nešto u čemu ćete uživati i zbog čega ćete se osećati bolje. Ako ga koristite samo kako bi ispunili emotivnu prazninu, osećaćete se samo gore. Zato, ako oklevate da li da se upustite ili ne, bolje je da se odlučite za ovo drugo. Samo ako ste sto odsto sigurni u svoj izbor, seks na jednu noć ispuniće svoju svrhu.
