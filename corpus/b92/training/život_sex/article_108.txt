> Izvor: B92
> Datum: sreda 30.01.2013
> Rubrika: život_sex
> Naslov: Šta je započelo "seksualnu revoluciju"?
> Članak:

"Seksi" za većinu sigurno nije glavna asocijacija kada pomisle na penicilin. Međutim, sudeći po ekonomisti Endjuu Frensisu, možda bi trebalo da bude. On tvrdi da je peniclin lansirao takozvanu "seksualnu revoluciju".

Konvencionalna mudrost nam govori da je rađanje pilule za kontrolu rađanja, koja svoju masovnu upotrebu doživela tokom šezdesetih i sedamdesetih godina prošlog veka i tako dozvolila ženama da imaju seks bez brige o neplaniranoj trudnoći, bila razlog za znatno opušteniji i otvoreniji odnos prema seksu. Međutim, Frensis tvrdi da je penicilin, koji je znatno smanjio broj obolelih od sifilisa tokom pedesetih godina prošlog veka, zapravo započeo seksualnu revoluciju, skoro deceniju pre pilule za kontrolu rađanja. Kada je strah od sifilisa, koji je nazivan AIDS-om 30-ih i 40-ih godina prošlog veka, nestao, mladi ljudi prihvatili su manje tradicionalne stavove zato što je cena otvorenosti prema seksu bila znatno umanjena. Frensis, ekonomista sa Univeziteta Ejmeri, analizirao je podatke dobijene od 30-ih do 70-godina koji su se ticali svih opasnosti "rizičnog seksa": broj neželjenih trudnoća, trudnoća kod tinejdžera i gonoreje. Podaci su pokazali da su se sva tra parametra zantno smanjena u kasnim 50-im godinama - u istom trenutku kada je pao i broj osoba obolelih od sifilisa (broj slučajeva opao je za 95 odsto između 1947. i 1957. godine). "Taj period uglavnom vezujemo za prilično konzervativne stavove ljudi prema seksu. To se možda može primeniti na starije generacije ali ne i na one mlađe. Važno je priznati da je smanjenje straha od sifilisa uticalo na seksualno ponašanje ljudi", izjavio je Frensis. Iako samo jedan faktor ne može biti u potpunosti zaslužan za početak ere neobaveznog seksa, penicilin ima jako važnu ulogu. 
