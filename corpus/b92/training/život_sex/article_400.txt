> Izvor: B92
> Datum: četvrtak 21.07.2011
> Rubrika: život_sex
> Naslov: Koja vam je omiljena vrsta seksa?
> Članak:

Neki će možda reći da odličan seks podrazumeva pomeranje granica i nastranost, ali istina je da se on bazira na tenziji; dobar seks čini 90% iščekivanja i 10% samog čina.

Odličan seks podrazumeva oslobađanje tenzije koja je pažljivo stvarana i građena. On se može dogoditi između dva prijatelja nakon 6 meseci ili između dvoje ljudi na prvom izlasku. Reč je o hemiji i suptilnoj realizaciji. Svakim minutom koji provedete zajedno, stvarate mentalnu i duhovnu predigru, a tenzija se povećava. Postoji mnogo vrsta seksa koje uzbuđuju ljude. Ova lista dokazuje da je tenzija iskra koja stvara odličan i zabavan seks: Seks pomirenja Seks pomirenja je oslobađanje napetosti nakon žustre svađe. To je jedna vrsta ljudskog mazohizma: emotivni bol potkrepljen argumentima se leči uz pomoć dobrog seksa. Neki ljudi se svađaju sa svojim partnerima samo da bi imali prilike da se uz odličan seks pomire. Seks za jedno veče Ovu vrstu seksa možemo uporediti sa obrokom u Mekdonaldsu. Dok to radite, osećate se odlično ali posle će vam biti loše. Šema za jedno veče vam može napumpati ego, ali kasnije nastupa osećaj sramote i zabrinutost zbog mogućih posledica koje vaš čin može da donese. Rizičan seks Pojedini ljudi se uzbude pri pomisli da bi mogli da budu uhvaćeni na delu (na primer u avionskom toaletu ili na nekom neočekivanom mestu). Ipak, neki muškarci misle da i ovako dovoljno brinu tokom seksa da im dodatna briga nije potrebna. Spontani seks Spontani seks je stil "kad zgrabimo jedno drugo i neplanirano to uradimo". Naravno, to se može desiti bilo kad, bilo gde. U filmovima se spontan seks vrlo visoko kotira. Sama ideja je prilično "vrela", ali da li u realnosti takav seks može da izgleda kao na filmu? Nastran seks Od oblačenja u kostim neke maskote, do toga da vas drugi ljudi gledaju ili seksa u trojenastran seks bi bio sve ono što iskače iz normale. Međutim,"normalno" je relativan pojam, koji varira od osobe do osobe, tako je ovo malo komplikovana situacija. Većina ljudi se mora osećati prijatno sa nekim da bi želeli da probaju određene stvari. I tu je naravno lenjost ljudi, jer imati nastran seks zahteva trud i pripreme. Zabranjen seks Zabranjen seks je prilično uzbudljiv jer podrazumeva da prelazimo granice i radimo nešto što se ne bi smelo. Varanje partnera, muvanje sa bivšom vašeg najboljeg druga ili sa osobom koju vaši bližnji ne vole - sve to spada u zabranjeni seks. Međutim, zabranjeni seks je zabranjen jer će negde, neko biti povređen. Prijatelji sa beneficijama Samo seks sa nekim može biti uzbudljiv jer nemate nikakvu obavezu prema toj osobi, a i možete eksperimentisati jer ste svaki naredni put sa svojom "partnerkom" sve opušteniji. Međutim ovakav seks je nemoguć i nezdrav jer će u nekom trenutku jedno od vas početi da oseća nešto više i biće povređen. Neki od ovih tipova seksa se mogu i preklapati. Na primer možete imati istovremeno spontani, zabranjeni, nastrani, rizični, seksualni odnos. Skoro svaki seks je kulminacija nečega, bilo da se tenzija gradila duži ili kraći period. Kreiranje prave tenzije, dobar tajming i otupštanje napetosti je sve što vam je potrebno. 
