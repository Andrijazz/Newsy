> Izvor: B92
> Datum: ponedeljak 3.10.2011
> Rubrika: život_sex
> Naslov: Šta znate o seksualnoj hemiji?
> Članak:

Svako je bar jednom bio u situaciji da prođe pored neke osobe i da u trenutku oseti neodoljivu privlačnost. Ne možete da odvojite pogled, srce vam ubrzano lupa, niko osim vas dvoje u tom trenutku ne postoji.

Ipak, ponekad se privlačnost prikrada polako, vremenom kako upoznajemo nekog. Jednog dana samo shvatimo da nas ta osoba seksualno privlači. Bilo da je u pitanju izgled, glas, stav ili ponašanje, privlačnost uvek pripisujemo nečemu misterioznom što definišemo kao hemiju. Ali hemija nije toliko misteriozna. Ona nije ni ono što naučnici smatraju - instinktivan način prepoznavanja potencijalnog partnera za reprodukciju, onog koji ima odgovarajući sklop gena. Hemija zapravo počinje u našim mislima. Podsvest prepoznaje signale i simbole, obično fizičke karakteristike druge osobe i interpretira ih u skladu sa našim ličnim fantazijama. Stvaramo priču zasnovanu na sopstvenoj istoriji. To se dešava toliko brzo da detalji ostaju van naše svesti. Kada dođe do poklapanja između fantazije i fizičkih karakteristika, stvara se taj osećaj uzbuđenosti. Dešava se da kada sretnemo nekoga imamo osećaj da srce hoće da nam iskoči, ali kada bolje upoznamo tu osobu, shvatimo da nam se u stvari uopšte ne dopada - tada fantazija iščezava, a sa njom i privlačnost. Šta je to što iskusimo kada pogledamo u drugo ljudsko telo? Seksulane antene su organizovane u interakciji sa čulima - vizuelnim, auditornim i mirisnim i naša percepcija se svodi na prihološko značenje ovih signala. Ideja o privlačnosti razlikuje se među kulturama. Tako plava kosa ukazuje na vedru i brižnu ličnost, smeđa na ozbiljnu i poudzanu; veoma tamna kosa je znak egzotičnosti, senzualnosti ili opasnosti, dok se crvena povezuje sa strašću. Na sličan način visoki muškarci odaju utisak snage i zaštite, dok niske žene deluju mlađe i okretnije. Mišićavi muškarci su odraz seksualnosti i zdravlja. Veliki penis znači da muškarac može da pruži nadljudsko zadovoljstvo. Takođe svako ima svoje mišljenje o mirisima, ali je ustaljeno pravilo da su nežni parfemi na ženama i prirodni mirisi na muškarcu najprivlačniji. Osoba koju smatramo "svojim tipom" sadrži one kvalitete koje nalazimo atraktivnim, iako često ne možemo da objasnimo zbog čega. Kada se pojave odgovarajući signali, pokreću se fantazije. Sposobnost dekodiranja onoga što nas privlači na osnovu seksualnih fantazija je glavni korak u inteligentnoj požudi. Vežbom možemo postići razumevanje seksualnih znakova, njihovog značenja i kompatibilnosti sa našim seksualnim željama. Naoružani ovakvim znanjem, povećavamo šanse za odabir partnera sa kojim smo u potpunosti seksualno kompatibilni. Narednog puta kada budete čekali prevoz ili šetali tržnim centrom, odaberite nepoznatu osobu koju smatrate fizički atraktivnom. Obratite pažnju na njene oči, kosu, kožu, usta, telo, visinu, ruke, stopala i stav. Ako govori, poslušajte boju glasa, akcenat i stil, a ako ste dovoljno blizu, pokušajte i da osetite miris. Imajte na umu da postoji razlika između fizičke i seksualne privlačnosti. Zapitajte se šta je to što vas je privuklo kod te osobe. Da li je vaš tip? Da li podstiče vaše seksualne fantazije? Pustite mašti na volju. Inteligentna požuda je daleko izvan shvatanja značenja i svrhe fantazija i istinskih želja. Ona se odnosi na stvaranje značajnog i zadovoljavajućeg seksualnog života. Znanje o primeni seksualne hemije je ključni element ovog procesa. Ono nam omogućava da identifikujemo i interpretiramo karakteristike i osobine koje nas privlače kod drugih ljudi. 
