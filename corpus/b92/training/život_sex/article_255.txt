> Izvor: B92
> Datum: četvrtak 16.02.2012
> Rubrika: život_sex
> Naslov: Seks: šta vaše fantazije govore o vama?
> Članak:

Žene maštaju o čokoladi, maštaju o cipelama, torbama i savršenim muškarcima, ali neretko imaju i zločeste seksualne maštarije o kojima retko progovaraju na glas, što ne znači da one ipak ne postoje.

Bez obzira na to što većina žena svoje maštarije nikad ne pretvori u stvarnost, psiholozi kažu da one često mogu otkriti dosta o osobi koja ih sanja. Pogledajte šta vaše maštarije govore o vama. Seks na brzaka Maštate o prezgodnom tipu iz kluba, i s kojim nakon flerta i nekoliko seksi pogleda imate seks na brzaka iza kluba? Uz to, sanjate da ste u toj situaciji vi ta koja dominira i određuje pravila igre, odnosno, maštate o divljem seksu bez emocija. Vi ste žena koja je u stvarnom životu jako emotivna, ali zato u svojim fantazijama odlazite u svet neobaveznog seksa kako bi dobili poštovanje za koje osećate da ga ne dobivate dovoljno u stvarnom životu. Kako maštariju pretvoriti u delo: Kad vaš muškarac najmanje očekuje, iznenadite ga nekim divljim i dominantnim seksom. Neka on bude iznenadan, vatren i zločest. Odigrajte glavnu ulogu, ako treba čak mu vežite ruke maramom. To će zadovoljiti lavicu u vama, a i dečko će biti oduševljen kad spozna vašu "vatrenu stranu". Želite da vas gledaju Sanjate o tome kako vas treća osoba promatra dok vodite ljubav, a uz to se i ta osoba napali? Ili jednostavno u snovima uživate u seksu u kojem uživate s muškarcem dok oko vas prolazi gomila ljudi. Vi ste osoba koja je prirodno sklona egzibicionizmu, ali osećate se sputanom zbog okoline u kojoj živite. Kako maštariju pretvoriti u delo: Ako ste u vezi, svoju fantaziju podelite s partnerom što će ga dodatno napaliti prilikom seksa, a ako ste dovoljno hrabri, probajte seks na javnom mestu - WC-u neke bučne diskoteke. Ukoliko ste solo zavedite zgodnog konobara, nepoznatog tipa u kafiću ili nekoga koga već dugo želite, ali neka to bude kratko i slatko. Maštate o grubom seksu Sanjate o seksu u kojem ste podčinjeni, ili pak o seksu u kojem će muškarac s vama voditi ljubav dok spavate, a pritom će biti pomalo grub? Vi ste osoba kojoj nedostaje samopouzdanja i niste spremni za preuzimanje inicijative u krevetu. Ta osobina se provlači i van kreveta - u svim odnosima tražite osobu koja će biti dominantna. Kako maštariju pretvoriti u delo: Ukoliko želite da ispunite svoju fantaziju, podelite je sa muškarcem, međutim, kada vam je ispuni vodite računa o tome da se možete osećati ili jako dobro, ili jako loše jer ovakav postupak može spustiti vaše samopouzdanje. Posmatranje poznatog para Maštate o seksu u kojem sa sigurne udaljenosti posmatrate prijateljicu dok vodi ljubav sa svojim dečkom? Osim što ste poprilično znatiželjni, ovakva maštarija znači da ste zavidne i da u prijateljici vidite konkurenciju. Kako maštariju pretvoriti u delo: Nikako. Stručnjaci kažu ova maštarija ima više veze sa samopouzdanjem nego sa seksualnošću, pa radije poradite na jačanju svojih vrlina i obuzdavanju ljubomore i zavisti. 
