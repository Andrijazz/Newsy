> Izvor: B92
> Datum: utorak 10.01.2012
> Rubrika: život_sex
> Naslov: Kako prepoznati dobrog ljubavnika
> Članak:

Neki kažu da se dobar ljubavnik prepoznaje po velikom nosu. Drugi da ima dugačka stopala. Treći da je važna visina, a neke žene gledaju u veličinu šaka. I onda se, skoro po pravilu, ispostavi da je na prvi pogled vanserijski ljubavnik, zapravo osrednji.

Ima tu još jedna greška: žene često mešaju društveni temperament sa seksualnim. Na primer, smatra se da je strastven, druželjubiv mladić koji je stalno u centru pažnje i zabavlja sve oko sebe cele noći, vatren i izdržljiv u krevetu. Naravno, i jedan takav šaljivžija može biti strastven, ali to nije posledica njegovog veselog temperamenta. Svi žele da osete povezanost u krevetu, a seksualni sklop (ili seksualni temperament) jedan je od glavnih faktora kompatibilnosti. Muškarac i žena sa jednakim "apetitima" lako će uplivati u harmoničnu vezu i njihov brak će verovatno biti srećniji i dugovečniji od para koji ima različite seksualne potrebe. Od čega zavisi seksualni temperament? Od mnogih faktora: nivoa seksualnih hormona, teksture mozga, seksualnog razvoja osobe i realizacije seksualnih potreba. Opšte je poznato da postoje 3 vrste seksualnog sklopa: slab, prosečan i snažan. Da bi odredili tip temperamenta, seksolozi mere nečije noge. Probajte i vi. Krenite od zgloba na boku, gde se butna kost spaja sa kukom. Izmerite nogu od te kosti do stopala. A onda podelite visinu sa dužinom noge. Dobijena cifra, koju naučnici zovu još i "bedreni indeks", pokazuje vaš seksualni temperament. Žene sa snažnim seksualnim temperamentom obično imaju indeks od 2,01 do 2,05, prosečan je od 1,97 do 2,00, a slab između 1,88 i 1,96. Kod muškaraca je nešto drugačije. Snažan temperament je od 1,99 do 2,00, prosečan od 1,92 do 1,98, a slab od 1,85 do 1,91. Očigledno je da su najseksualniji i najtemperamentniji oni sa kraćim nogama. Ovaj metod izračunavanja ima suštinsku manu: ako ne poznajete dovoljno svog potencijalnog partnera, teško da će vam dozvoliti da mu merite noge. U tom slučaju, postoji pregršt drugih odokativnih metoda. Muškarci sa snažnom seksualnošću obično su crnpurasti. Tela su im prekrivena jakom dlakom i imaju vidljivu "traku" od genitalija do stomaka; dlakavi su po grudima, rukama i nogama. Dlaka im je crna i jaka. Visok nivo testosterona može da dovede do rane ćelavosti. Stoga, ako je neki mladić već ćelav, možemo sa velikom sigurnošću reći da je seksualni div. Još kažu da, ako je proćelav spreda znači da je pametan, ako je na temenu - da je seksi, a svuda pomalo - da "zna znanje" u krevetu. Pravi mačo muškarac skoro da nikad nema seksualnih problema. Jedina muka može biti ako mu je partnerka slabijeg seksualnog temperamenta. Jer, on može da ima seks 7-9 dnevno, a devojka sa slabim apetitom tek jednom nedeljno. Inače, ovakvih muškaraca najviše ima u Grčkoj Španiji i Italiji. Predstavnici prosečnog temperamenta su muškarci sa crnom ili smeđom kosom. Njihova tela su u manjoj meri maljava ali i oni imaju gorepomoenutu "crtu" i dlakave ruke, noge i grudi. Takav muškarac je obično srednje visine ili malo viši. Ima duži trup i kraće noge; široka ramena i razvijen mišićni sklop. On može da ima seks do 5 puta dnevno, ali ume da se prilagodi ženama svih seksualnih apetita. Predstavnici slabog seksualnog sklopa preplavili su TV kanale. Oni su vidljivi na sve strane - smeđi i plavi muškarci sa kvalitetnom kosom; visoki, dugih nogu, glatkih grudi i bez vidljivih mišića. Dlaka im je slaba i tanka. Na bliži pogled videćete da nema "crtu" ispod stomaka. Obratite pažnju na to koliko često se brije. Ako može i "pomoću peškira" da skine dlake s lica, ne nadajte se nekim "akrobacijama" u krevetu. Čak i uz seksualno darovitu partnerku, on će teško moći da bude sjajan ljubavnik. Uz to, sklon je seksualnim problemima. Ovakvi muškarci su sjajni za platonsku ljubav, a samo devojka sa slabom seksualnošću će moći da ima ispunjen život sa njim. Kao u onom vicu: "Doktore, supruga i ja se sjajno slažemo u krevetu: ona ne želi a meni ne treba!" Postojbine ovakvih mupškaraca su uglavnom skandinavske zemlje. I još nešto: Obično nakon tridesete godine seksualna aktivnost muškarca opada. Oni sa slabim temperamentom imaće seks jednom nedeljno ili mesečno, oni sa prosečnim - svaki dan ili 3-4 puta nedeljno, a samo muškarci sa jakim temperamentom praktično nikada ne gube svoj apetit. 
