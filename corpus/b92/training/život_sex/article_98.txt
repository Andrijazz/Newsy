> Izvor: B92
> Datum: četvrtak 28.03.2013
> Rubrika: život_sex
> Naslov: Činjenice o seksualnoj privlačnosti
> Članak:

Mnoge činjenice utiču na to da li vam je neko privlačan ili nije, a većina njih odvija se podsvesno tako da ni sami ne znamo zašto nas neko privlači.

Večno je pitanje šta nas privlači na suprotnom polu, a šta ne. Odabrali smo nekoliko zanimljivih istraživanja koja daju odgovore na ovo zanimljivo pitanje. Godine vaših roditelja Deci koju roditelji dobiju u svojim tridesetima ili četrdestima, kasnije u životu postanu privlačna starija lica. Deci mlađih roditelja kasnije su privlačni ljudi s mlađim licima, otkrivaju istraživanja. Ako su vas roditelji dobili u malo starijoj dobi, odrastali ste gledajući njihova starija lica pa vas zato bore i stariji izrazi lica podsećaju na povezanost, ljubav i privlačnost. To je posebno izraženo kod žena koje su imale starije roditelje. Ljubav je zaista u vazduhu Koliko god sebi to nerado priznajete, hormoni nas u velikoj meri određuju. I muškarci i žene te informacije 'kupe' u vazduhu, odnosno putem nosa i na nesvesnom nivou. Kad je žena u plodnom dobu, muškarcima je privlačnija upravo zbog hormona koje luči. Muškarci koji imaju više testosterona privlačniji su ženama koje njihovu muškost takođe osećaju na podsvesnom nivou, ali putem njuha. Moglo bi se, dakle, reći da je ljubav zaista u vazduhu. Osećaj gladi menja pogled Jedno istraživanje je dokazalo da muškarci koji su u trenutku ispitivanja gladni, preferiraju punije žene sa oblinama. Isti ti muškarci kad su siti, radije će odabrati ženu srednje telesne težine ili čak mršavije žene. I opet je sve stvar mozga - kad je reč o gladi, mozak šalje signal nemaštine, a u tom trenutku punija žena postaje sinonim za obilje i blagostanje. Reč je o nesvesnim reakcijama koje snažno utiču na seksualnu privlačnost. Boja glasa Žene toga najčešće nisu svesne, ali muškarci 'padaju' na prijatan ženski glas, i to u velikoj meri utiče na seksualnu privlačnost žene. Istraživanja su pokazala da muškarci vole prijatne i nežne ženske glasove, a ne previše visoke ili pak previše duboke. Mnogi muškarci ne vide potencijalne fizičke mane kada ih zavede prijatan ženski glas koji je jedan od simbola ženstvenosti. 
