> Izvor: B92
> Datum: ponedeljak 29.07.2013
> Rubrika: život_sex
> Naslov: Kako izgleda seks na četiri točka?
> Članak:

Dok je 37 posto ljudi odlučilo da svoj automobil pre vruće seanse smesti na neki vidikovac, tri posto njih ljubav je vodilo za vreme vožnje. Seks u autu najčešće praktikuju neoženjeni muškarci.

Oko 49 posto ljudi bar se jednom upustilo u brzi seks u automobilu, pokazalo je istraživanje britanske kompanije BBA Reman na više od 2.000 ljudi. Parovi od 35 do 55 godine češće vode ljubav u automobilu nego oni od 18 do 34, što dokazuje da mlađe ne znači nužno i strastvenije. Od ljudi koji priznaju da su imali seks u svojim limenim ljubimcima, prosečni broj seksualnih susreta u njima iznosi pet. U želji za što većom privatnosti, 37 posto ljudi smestilo je auto na neki vidikovac, a 29 posto njih stali su na parking. Oko tri posto ljudi uživalo je u čarima adrenalinskog seksa za vreme vožnje, a tada su najčešće praktikovali oralni seks. Ipak, više od 27 posto ispitanika tvrdi kako nisu vodili ljubav u automobilu više od 10 godina. Prema anketi, auto u kojem su se ljudi najčešće seksali je Ford Fiesta, a prati ga Golf. Zanimljivo je da, ljudi znatno češće vode ljubav u manjim kolima poput Reno Klija i Pežoa 205, nego u većim automobilima koji bi mogli da omoguće i više prostora za seksualne akrobacije. Šta vi mislite o seksu u kolima?
