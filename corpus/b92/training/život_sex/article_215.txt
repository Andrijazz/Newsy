> Izvor: B92
> Datum: petak 23.03.2012
> Rubrika: život_sex
> Naslov: Zašto je dobro odlagati seks
> Članak:

Razlozi za odlaganje seksa ne važe samo za mlađe devojke koje razmišljaju o gubljenju nevinosti. Žene bilo kojih godina treba da budu svesne da postoji vreme kada je bolje ne žuriti u krevet sa nekim, ma koliko vam ta osoba bila privlačna.

1. Budite sigurne Pre seksa morate biti sigurne da je to prava stvar, i da se posle nećete kajati. Kada jednom spavate sa nekim to je to; nema nazad. Zato je važno da budete sigurne da je to ono što zaista želite, ako vam se u međuvremenu promeni mišljenje o toj osobi - biće vam drago što sto niste bili intimni sa njom. 2. Kvalitet Kvalitet, a ne kvantitet je vrlo važna stvar kada je reč o seksu. Iako je važno da otkrijete da li ste seksualno kompatibilni sa nekim pre ulaska u brak, seks sa što više njih nije nikakvo dostignuće. 3. Samopoštovanje Moreate poštovati sebe i svoje telo - a to podrazumeva i seks sa nekim ko vas ceni kao osobu. Ovih dana previše ljudi tretira seks poput rekreacije - i to za nekog može biti odlično. Ali nemojte rizikovati vaše samopoštovanje tako što ćete imati seks sa osobom koja vas nije vredna. 4. Rizik Jedan od najboljih razloga za izbegavanje seksa je rizik od polno prenosivih bolesti, koji i pored korišćenja kondoma, i dalje postoji. Mnogo ljudi je opušeno kada je reč o bolestima i misle da se neće desiti baš njima. Ako želite da budete dodatno oprezne, pregledajte se oboje pre nego što uđete u vezu. 5. Da li je on vredan? Kada je pravo vreme da započnete seksualnu vezu sa nekim? Za nedelju dana, mesec, šest meseci? To sve zavisi od osobe do osobe. Jedni vole da čekaju, drugi znaju da ne treba da čekaju. Ako vi želite da date sebi vremena i ako je njemu zaista stalo do vas, on će vas sačekati dok ne budete spremne. 6.Izbegnite kajanje Do nekog trenutka u životu, moramo da pravimo greške kako bismo naučili šta zaista želimo i šta nam je važno. To se može primeniti i na veze. Ako poslušate sebe možda shvatite da nešto nije u redu sa tim momkom - a ako odlažete seksualne odnose, zaista možete izbeći ozbiljno kajanje. 7. Pritisak okoline Moderni oblik pritiska okoline je svuda oko nas. Pod tim se podrazumeva i sve više slučajeva kada žene redovno spavaju sa nekim ubrzo nakon upoznavanja, a da nisu zainteresovane da uspostave pravu vezu sa tom osobom. To je nešto poput prijatelja sa beneficijama. Ako je to nešto što oba partnera žele - onda su svi srećni, ali ako jedan nije zadovoljan - onda postoji problem. Nemojte imati seks samo zato što je to "prihvatljivo", imajte ga jer je to dobro za vas. Kao što vidite postoje dobri razlozi, i fizički i emotivni, zbog kojih bi trebalo da odložite seks. On je naravno zabavan i može biti odlično iskustvo, međutim loši izbori ili doživljaji nas takođe mogu koštati velike patnje. 
