> Izvor: B92
> Datum: utorak 4.09.2012
> Rubrika: život_sex
> Naslov: Seks: Da li koristite sva čula?
> Članak:

Svi poznajemo naših 5 čula, ali da li znamo kako ona utiču na seksualni život? Saznajte kako da aktivirate svih pet čula i učinite seks uzbudljivijim.

Svi smo naviknuti na čula koja koristimo svakodnevno, međutim, kako možemo da ih iskoristimo i učinimo seks uzbudljivijim? Na početku romantične veze koristimo sva čula u otkrivanju nečeg novog, ali kako vreme prolazi njihova osetnost prilikom vođenja ljubavi polako slabi. Ljudi poseduju pet čula: čulo vida, dodira, sluha, mirisa i ukusa. Kako bismo zaista uživali u životu potrebno je da stalno pronalazimo nove načine da ih stimulišemo, bilo da se radi o običnom obroku ili seksu. Čulo vida Da li možete da se setite poslednjeg puta kada ste imali seks? Da li možete da se setite svih stvari koje su vas tada vizuelno uzbudile? Parovi vrlo često zanemaruju čulo vida. Kako biste vizuelno uzbudili partnera potrebno je da izgledate najbolje što možete. Trenirajte kako biste svoje telo doveli u dobro stanje. Kako se vaš izgled bude poboljšavao tako će i kod partnera rasti želja da pogledom uživa u njemu. Nosite uzbudljivu odeću i donji veš koji vam pristaje kako bi dodatno pojačali vizuelni dojam. Koristite sveće i meko svetlo. Čulo sluha Čulo sluha jedan je od najvećih stimulansa koji ponovo mogu vratiti uzbuđenje prilikom seksa. Šapućite partneru u uvo. Pričajte o vašim fantazijama. Slušajte senzualnu muziku koja će učiniti da se još više osećate seksi. Čulo dodira Dok ste se na samom početku upoznavali sa partnerom svaki dodir nosio je navalu adrenalina. Međutim, kako vreme prolazi tako i uzbuđenje dodira bledi. Vratite uzbuđenje nežnim dodirivanjem na javnim mestima ili u situacijama u kojim partner ne očekuje da ga dodirnete. Pokušajte da produžite predigru za najmanje 10 minuta. Ovo će vam obezbediti jaču erekciju i bolji orgazam. Čulo mirisa Parfemi i određeni mirisi mogu znatno pojačati seksualno uzbuđenje. Koristite mirišljave sveće, egzotične kupke i parfeme pre seksa. Iako prirodan miris tela može uzbuditi partnera, previše takvog mirisa, pogotovo ako se niste osvežili na vreme, može postići sasvim suprotan efekat. Koristite razna mirišljava ulja i priredite partneru senzualnu masažu kako bi oboje bili mirišljavi pre velike predstave. Čulo ukusa Koristite afrodizijake tokom seksa. Oni mogu odložiti penetraciju i pojačati seksualno zdovoljstvo u isto vreme. 
