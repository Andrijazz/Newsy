> Izvor: B92
> Datum: nedelja 23.09.2012
> Rubrika: život_sex
> Naslov: Kakav seks smatramo najboljim?
> Članak:

Čak 38 posto žena smatra da je seks s nekim od bivših bio bolji nego sa sadašnjim dečkom, dok su parovi sve skloniji eksperimentiranju u seksu

Zanimljivo je da su muškarci manje skloni onom sindromu "trava je zelenija u tuđem dvorištu" - svega 29 posto njih smatra da je seks s bivšom bio bolji od seksa sa sadašnjom devojkom, a ovo istraživanje je sprovela kompanija koja se bavi proizvodnjom seksualnih pomagala, Lovehoney. Ispitali su 1.100 muškaraca i žena, i pokazalo se da su žene češće nostalgične za bivšim. Seksolog Trejsi Koks tvrdi da taj fenomen nije nov. "Žene se obično ne udaju za momka sa kojim je seks bio odličan. One će se često udati za nekog s 'razumnijim' atributima, zanima ih hoće li muškarac biti veran i hoće li biti dobar otac. Nije im žao što su izabrale svog trenutnog dečka za dugoročnu vezu, ali ipak im nedostaje odličan seks", tvrdi Koks. Odgovori oba pola takođe su otkrili da je seks bolji s godinama, a tek je sedam odsto muškaraca i žena odgovorilo da im je seks bio najbolji s prvim partnerom. Osim toga, neobavezan seks ne može se uporediti s vođenjem ljubavi u vezi, kako kod muškaraca, tako i kod žena, a oba se pola slažu da seks dobrim čine ljubav i strast. Samo četiri posto žena i tri posto muškaraca priznalo je da su najbolji seks doživeli u avanturi za jednu noć. Za više od 60 posto žena i 70 posto muškaraca seks je daleko najbolji s njihovim trenutnim partnerom. Kad je eksperimentiranje u pitanju, poput onog kakvo praktikuju likovi iz hit knjige "Pedeset nijansi sive", muškarci priznaju da im je to super, a 26 posto ih je otkrilo da je seks kakav nikad pre nisu imali bio jedan od razloga da ga proglase najboljim seksom u životu. Istraživanje osim toga pokazuje da parovi postaju sve otvoreniji za nove seksualne izazove i skloniji su eksperimentisanju. "Knjige poput 'Pedeset nijansi sive' pomogle su da se stvori zdravo seksualno okruženje gde žene konačno shvataju da put do sjajnog seksa vodi kroz uvođenje noviteta i pomeranje granica. Nije sve u seksu subotom ujutro i misionarskoj pozi', poručuje poznata stručnjakinja za seks Trejsi Koks. 
