> Izvor: B92
> Datum: ponedeljak 28.11.2011
> Rubrika: život_sex
> Naslov: Da li je seks poklon od Boga?
> Članak:

Da li nam seks dolazi od boga ili ga on ne odobrava, sem u slučaju kada mu je svrha produženje vrste?

Već znamo da su mnogi božji ljudi u celibatu i da ta činjenica šalje poruku "seks je nečista stvar koju bog ne odobrava." Geri Čapman, hrišćanski sveštenik kaže da seks ne samo da dolazi od boga već je on i poklon od njega ljudima, čija svrha nije samo reprodukcija; svrha seksa je i užitak, intima i jačanje veze između dvoje ljudi. Ako je bog želeo da svrha seksa bude samo reprodukcija, onda bi žene imale seksualni nagon samo kada su "u teranju", poput životinja. U životinjskom svetu, ženke su osetljive na seks samo kada su u plodnom periodu. Činjenica je da ljudi nisu životinje. Čovek je ili napravljen po uzoru na boga (što znači da i on voli seks) ili su evoluirali toliko da žene žele seks tokom celog života, čak i kada nisu više u mogućnosti da se reprodukuju. Mužjaci iz većine vrsta su uvek spremni na seks, tako da se muškarac tokom istorije nije menjao mnogo po tom pitanju, ako igramo na kartu evolucije. Ali bolje da se držimo koncepta da "Seks dolazi od boga" koji znači da je ovaj čin svet i besraman. Zašto ne bismo razmišljaji o seksu u duhovnom smislu? Šta ako seks postoji da bi čovek uživao, kao božji poklon ljudima? Ako prihvatite tu ideju da li će to promeniti vašu vezu sa seksualnošću? Šta vi mislite o tome? 
