> Izvor: B92
> Datum: sreda 29.02.2012
> Rubrika: život_sex
> Naslov: Koliko vam seksa treba?
> Članak:

Prema tradicionalnoj kineskoj medicini, prečesta seksualna aktivnost može umanjiti vitalnu snagu i izazvati prevremeno starenje. Međutim, koliko seksa je zapravo previše?

Kinezi vekovima prenose učenje da prečesto vođenje ljubavi može da izazove slabost u leđima i zglobovima, preranu ejakulaciju (kod muškaraca) i probleme sa sekretom (kod žena). Međutim, koliko seksa je previše, zavisi od toga koliko godina imate. Naime, u mlađem dobu treba da imate aktivniji seksualan život, dok kasnije s padom estrogena ili testosterona, slabi i seksualna želja. Predstavljamo vam nekoliko osnovnih smernica: Pre 30. godine - Ženska seksualna energija dostiže vrhunac u 28 godini, a muška u 32. Možete imati seks svaki dan a da ne narušite vašu životnu energiju. Između 30. i 35. godine - U ovom periodu optimalno je imati ga dva do tri puta nedeljno. Između 35. i 42. godine - Ženska seksualna energija opada posle 35. godine, a muška posle 42. U ovom periodu dovoljno je voditi ljubav jednom do dva puta nedeljno. Posle 42. godine - Mnoge žene u ovom periodu ulaze u menopauzu. Tada je seksualna energija u daljem padu i verovatno se postepeno smanjuje libido. Seks jednom nedeljno ili jednom u dve nedelje smatra se optimalnim. Koliko često vi imate seks? 
