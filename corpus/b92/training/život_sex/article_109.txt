> Izvor: B92
> Datum: utorak 29.01.2013
> Rubrika: život_sex
> Naslov: Zašto je gubljenje nevinosti toliko važno?
> Članak:

Osobe koje su imale pozitivnije asocijacije u vezi sa prvim seksualnim iskustvom imale su znatno kvalitetniju seksualnu satisfakciju kasnije tokom života dok su osobe koje nisu imale dobro prvo seksualno iskustvo imale znatno veću "seksualnu depresiju".

Opšte je poznato da je za većinu ljudi prvo seksualno iskustvo bilo događaj koji bi najradije zaboravili, to je bilo nešto što je više moralo da se obavi nego trenutak zadovoljstva. Međutim, koliko zaista prvo seksualno iskustvo može da utiče na naš seksualan život tokom života. Istraživači sa Univerziteta Tenesi i Misisipi ispitali su 206 žena i 113 muškaraca o načinu na koji su izgubili nevinost i mestu gde se to desilo, koliko su bili zadovoljni i do koje mere se kaju zbog toga. Potom su tražili od studenata da rangiraju njihov seksualan život u smislu kontrole i zadovoljstva, nakon čega su od njih tražili da naredne dve nedelje vode dnevnik opisujući i ocenjujući sve "seksualne interakcije". Pozitivna prva seksualna iskustva pouzdano su predvidela fizičku i psihički satisfakciju prilikom kasnijih seksualnih odnosa. Osobe sa pozitivnijim ulaskom u "svet odraslih" znatno bolje su ocenile svoju seksualnu satisfakciju i samopouzdanje u kasnijim fazama života. Osobe koje su imale negativno prvo seksualno iskustvo imale su znatno više problema sa generalnim seksualnim funkcionisanjem. "Ovi rezultati pokazuju da je prvo seksualno iskustvo mnogo više od potvrde da postajemo odrasle osobe, ono ima ozbilan uticaj na budući seksualan život", izjavio je jedan od istraživača. "Iako dobijeni rezultati ne dokazuju da pozitivno prvo seksualno iskutvo generalno garantuje bolji seksualan život, ono može odrediti način na koji ćemo se prema njemu odnositi i kako ćemo ga doživljavati", izjavio je Metju Šefer, autor studije. 
