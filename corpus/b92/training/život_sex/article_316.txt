> Izvor: B92
> Datum: nedelja 4.12.2011
> Rubrika: život_sex
> Naslov: Kad je najbolje vreme za seks?
> Članak:

Da li postoji najbolje vreme za seks i ako je odgovor potvrdan, u koje doba dana možemo doživeti najveći stepen zadovoljstva?

Većina žena ima jasne ideje o tome kad žele seks. Neke više vole da ih voljena osoba miluje pod okriljem noći, dok drugima ne smeta ni dnevno svetlo. Međutim, svako doba dana ima svoje prednosti i mane.

Mišljenja su obično podeljena kada je reč o jutarnjem seksu. Neki parovi vole da to rade spontano, bez nekakvog plana, dok se drugi namerno bude samo da bi iskoristili jutarnju "energiju". Statistike, međutim, pokazuju da muškarci više vole jutarnji, a žene noćni seks.

Iako i ovde postoje oprečna mišljenja, činjenica je da većina parova vodi ljubav pred spavanje. Za razliku od jutarnjeg, koji je instinktivniji i spontaniji, u večernjem seksu može doći do adekvatne predigre, ali su otvorena vrata i za razno eksperimentisanje. Postoji nekoliko naučnih objašnjenja za činjenicu da muškarci i žene vole da vode ljubav u različito vreme. Naime, kod muškaraca je nivo testosterona najviši u periodu između 6 i 11 sati ujutru, što objašnjava jutarnje erekcije. Takođe, tada naše telo otpušta endorfine što osigurava dobro raspoloženje tokom celog dana. Istraživači sa Jejl univerziteta sproveli su studiju u kojoj je otkriveno da jutarnji seks sprečava enfometriozu, hroničnu bolest koja podrazumeva da je endometrijum kod žena izmešten sa normalne lokacije u materici. To nije sve: naučnici sa Kvins univerziteta u Belfastu otkrili su da jutarnji seks tri puta nedeljno smanjuje za pola rizik od srčanog udara, a redovno upražnjavanje takvih aktivnosti poboljšava cirkulaciju i smanjuje napetost. Šta više, visok nivo estrogena koji se kod žena javlja posle jutarnjeg seksa čini da im kosa i koža prosto blistaju.

Kod mnogih ljudi uopšte ne postoji takva mogućnost, jer ručaju na poslu. Međutim, neki imaju seks u kancelariji. Iako je seks na radnom mestu gotovo ilegalan, možda će neki pronaći način da jedan sat izostanu s posla i obraduju partnera strastvenim vođenjem ljubavi.
