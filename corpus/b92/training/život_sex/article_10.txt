> Izvor: B92
> Datum: petak 25.04.2014
> Rubrika: život_sex
> Naslov: Šta vaše telo govori o vašem seksualnom životu?
> Članak:

Imate velike kukove? Onda verovatno volite seks za jednu noć. Pogledajte šta i ostali delovi tela mogu otkriti o vašem seksualnom životu...

Ponekada je stanje vašeg seksualnog života u potpunosti povezano sa vašim partnerom, koliko je seks dobar i kako ga doživljavate. Međutim, nauka to ne potvrđuje. Naučnici veruju da mogu da predvide stanje nečijeg seksualnog života na osnovu nekoliko ličnih faktora. Jedan od tih faktora jeste i prirodan oblik vašeg tela. Duge noge Bez obzira na pol, ukoliko imate duge noge, ljudi će biti opčinjeni. Istraživači sa Univerziteta u Poljskoj otkrili su da su ljudi čije su noge bile 5 odsto duže od proseka znatno privlačniji. Međutim, kao i u svemu, previše nečega nije uvek dobra stvar. Osobe koje su imale 15 odsto duže noge od proseka nisu percipirane kao privlačne. Veliki penis Muškarci sa velikim polnim organom nemaju nikakvih problema u životu, ili barem tako misli većina. Međutim, najnovija studija tvrdi da muškarci sa velikim penisom imaju veći rizik da ih partner prevari. Šta je problem sa velikim penisom? Sudeći po ovoj studiji, objavljenoj u žurnalu Plos one, za žene veće nije uvek i bolje, pošto to znači više bola tokom seksualnog odnosa. Male grudi Studije su pokazale da muškarci koji vole male grudi više vole submisivne partnere, kao i da su finansijski bolje situirani, ne žele decu i da su manje seksistički nastrojeni od muškaraca koji vole velike grudi. Dlakave grudi Studija objavljena u "Arhivima seksualnog ponašanja" otkrila je da su muškarci koji nemaju dlake na grudima i ostatku torzoa najprivlačniji ženama. Figura poput peščanog sata Istraživači su nebrojeno puta dokazali da heteroseksualni muškarci vole ovakvu figuru žene. Ovo je u velikoj meri povezano sa ženskom plodnošću. Veliki kukovi Sudeći po istraživanju koje je sproveo Univerzitet u Lidsu, dame koje imaju šire kukove znatno su raspoloženije kada je seks za jednu noć u pitanju. Žene čiji su kukovi širi od 91 centimetar imaju više seksualnih partnera kao i veći broj neobaveznih seksualnih odnosa nego žene sa užim kukovima. 
