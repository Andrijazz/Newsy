> Izvor: B92
> Datum: petak 16.03.2012
> Rubrika: život_sex
> Naslov: 5 znakova da je dobar u krevetu
> Članak:

U vezi ste s novim parterom i smatrate da je vreme da vaš odnos preraste i u fizički. Naravno, verovatno razmišljate o tome kakav je vaš izabranik u krevetu.

Predstavljamo vam pet znakova koji treba da pokažu da niste napravili pogrešan izbor. 1. On je džentlmen U ljubavi i seksu važne su sitnice. Da li vam pridržava vrata, privlači stolicu, pita kako ste proveli dan i interesuje se za vaše napredovanje na poslu? Ako vam već pokazuje da mu je stalo do vas na drugim životnim poljima, velika je šansa da će takav biti i u krevetu. 2. Zna kako da vas dodirne Muškarci koji su dobri u seksu, obično znaju gde da vas dodirnu, pa da se vi istopite od miline. Veliki ljubavnik je onaj koji je senzualan i izvan spavaće sobe. Zato, ako vas vaš muškarac diskretno dodiruje po ruci dok sedite za stolom u kafiću tako da vi poželite nešto više, verujte da će se dobro snaći i kada pređete na sledeći nivo. 3. Nije uvek reč o njemu Neki muškarci su suviše egoistični i stalno potenciraju ono što se njima desilo, ono što oni žele da rade i gde žele da idu, ne pitajući "lepšu" polovinu za mišljenje. Međutim, muškarac koji se interesuje za vaše potrebe i želje, bilo da je reč o odabiru kafića ili filma koji ćete gledati, neće biti sebičan ni u krevetu. 4. Ne žuri Muškarci koji su više zainteresovani za vaše telo nego za vas kao ličnost, obično će želeti da vas požure, kako bi što pre spavali s vama. Ako budete prerano pristali na seks s njim, postoji mogućnost da će vas ostaviti, jer je već dobio tu jednu stvar koju je tražio. Muškarac koji je zaista zainteresovan da bude vaš partner, zna da vredi čekati na takav korak. 5. Čini da se osećate lepom Seks je dobar samo onda kada ne morate da razmišljate o tome da li ćete se svideti partneru. Muškarac koji se trudi da vas oslobodi svih kompleksa i stalno stavlja do znanja da ste njemu najlepši na svetu, sigurno želi da vi uživate u njegovom društvu i zagrljaju. 
