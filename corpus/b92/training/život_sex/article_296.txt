> Izvor: B92
> Datum: utorak 3.01.2012
> Rubrika: život_sex
> Naslov: Seks: šta cene žene, šta muškarci?
> Članak:

Odnosi u vezi često su komplikovani, a u dugim vezama neke se stvari jednostavno uzimaju zdravo za gotovo. Kako održati kvalitetnu vezu i ne zaboraviti stvari koje su bitne? Nije lako, ali uz malo truda oba partnera mogu biti zadovoljnija i srećnija.

Magazin Redbook radio je veliko istraživanje i anketirao po 100 muškaraca i žena koji su otvoreno rekli šta im je važno i šta najviše cene u vezi. Seks I nije neka novost da ćete kod svog partnera osvojiti dodatne bodove voljom za češći seks. Međutim, možda će vam biti novo da mu je najdraži oralni seks, i to odmah ujutro. Osim jutarnje akcije, oralni seks mu je inače na vrhu liste u bilo koje drugo doba dana. Muškarac voli kada preuzmete inicijativu, a neće se buniti ako mu predložite pornofilm za zagrevanje. Ako niste ljubitelj takvih filmova, možete započeti s masažom leđa ili ga iznenaditi ispod tuša. Muškarci u anketi rekli su da osim ovih najdražih seksualnih aktivnosti kod kuće vole i predigru. Ako ste negde na večeri, dovoljno je da mu šapnete par zgodnih rečenica zbog kojih će prijateljima reći da je jako umoran i da ranije idete kući. Ukoliko ste ostali kod kuće, a on je napolju s društvom, slobodno mu pošaljite seksi fotografiju da ga podsetite šta će ga dočekati. Žene su takođe vrlo konkretno otkrile svoje želje pa su na prvo mesto stavile potrebu da se ponekad za vreme intimnog odnosa partner posveti samo njihovom zadovoljstvu. Takođe je bitno da se partner potrudi da dostigne vrhunac makar on bio gotov. Predigra - reč koju muškarci često zaboravljaju, a ženama je jako važna, trebala bi biti obavezna i trajati barem 20 minuta. Žene su takođe pustolovne, stoga im otvoreno recite ako želite da isprobate nešto novo poput seksualnih pomagala. A osim seksa? Uz sve brige i obaveze ženama nije najvažnije da budu doterane dok su kod kuće. Međuti, muškarci kažu da vole da vide svoje lepše polovine s vremena na vreme u suknji umesto u trenerci i to ih jako uzbuđuje. Razveseliće ga ako u torbi ili novčaniku nađe porukicu čije će značenje samo njemu biti jasno. Poznato je da su žene puno bolji organizatori, posebno u kući, stoga mu malo sredite radni sto ili neki drugi njegov kutak u domu. Muškarci priznaju da im je svaki šoping mrzak, posebno onaj za praznike, a ako se još umesto njega potpišete na čestitku - biće vam večno zahvalan. Vašeg partnera će jako razveseliti ako pristanete da idete na večeru s njegovim prijateljem i njegovom devojkom. Lista želja kod žena očekivano je drugačija. Ona će jako ceniti ako joj u restoranu ponudite svoje jelo jer ste primietili da joj njeno nije ukusno. Takođe će biti ugodno iznenađena ako pokažete interes za bilo koji njen hobi i barem ga jednom zajedno isprobate da vidite o čemu se tačno radi. Male stvari raznežiće svaku damu pa joj slobodno donesite doručak u krevet ili kupite cvet bez posebnog povoda. A velike stvari, poput božićnog ili rođendanskog poklona, ostat će zauvek zabeležene ako odaberete pravi poklon jer to pokazuje da tačno znate šta njoj treba i šta je želela. 
