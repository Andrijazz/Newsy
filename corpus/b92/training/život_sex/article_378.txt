> Izvor: B92
> Datum: petak 2.09.2011
> Rubrika: život_sex
> Naslov: Kako doći do seksa posle svađe?
> Članak:

Velike svađe u vezama ponekad i služe da zagreju situaciju. Kada se vaša komunikacija zakomplikuje preko svake mere, izlaz (ka spavaćoj sobi) uvek može da se nađe.

Iako nekad zbog problema ne stižete ni da pomislite na seks, možda bi trebalo da se naterate na to. Seks isceljuje i može vam pomoći mnogo više nego reči ako pokušavate da se izmirite sa voljenom osobom. Nudimo vam nekoliko saveta: Budite spremni da oprostite Kada želite seks iz pomirenja morate biti spremni da napravite prvi korak. Mnogi ljudi misle da će time pokazati svoju slabost, ali upravo u vašoj sposobnosti da priznate grešku leži najveća snaga. Osoba koja vas voli, više će vas ceniti zbog toga, a to može rezultirati "fantastičnom završnicom". Ispričajte vic Posle svađe, najbolji način da se situacija dovede u barem malo prirodnije stanje, jeste duhovitost. Važno je prekinuti tišinu, a za to je najbolje pričanje nekog vica. (Predlažemo da odaberete neki zaista smešan.) Zagrlite voljenu osobu Kada se zagrlite i tela se dotaknu, sve deluje drugačije. Sav bes koji ste do tada osećali može lako da se transformiše u potrebu za seksom. Posle toga, nećete se sećati ni zašto ste se prepirali. 
