> Izvor: B92
> Datum: sreda 21.12.2011
> Rubrika: život_sex
> Naslov: Da li možete imati previše seksa?
> Članak:

Nova godina je period kada se mnogi parovi preispituju o stanju svoje veze i raduju se njenom boljitku u narednoj godini. Jedna od stvari na kojoj možete malo više poraditi je seks. Međutim: da li je previše seksa problem i šta raditi kad počne da boli?

"Definitivno postoje zdravstvene benefeicije koje redovan seks sa sobom nosi," kaže dr Mišel Sibel, profesor na medicinskoj školi u Masačusetsu. "Neke od prednostu seksa su manji rizik od srčanih oboljenja, gripa, prehlade, bolji san, duži život, smanjena depresija i, iznenađujuće, poboljšano čulo mirisa." Međutim gledanje na seks zavisi od toga da li ste u životnom dobu kada vas muše bubuljice ili bore. Iako su mladi muškarci uvek sposobni za seksualni odnos, oni nešto stariji neretko pribegavaju nekim lekovima za potenciju čak iako nemaju taj problem. Zbog toga možda nemaju prilike da se malo odmore što može dovesti do raznih problema i potencijalnih trajnih posledica (iako su one prilično retke). Čuli ste za onaj savet: "Ako vam erekcija traje duže od 4 sata idite lekaru?" E pa, poslušajte ga. Žene sa druge strane, imaju malo drugačije probleme: suočavaju se sa bolnim seksom. On ponekad može biti uzrokovan vaginalnom atrofijom do koje dolazi ako nemaju redovne odnose. Drugi problem može biti tanjenje vaginalnog tkiva - problema koji se lako rešava nekom kremom ili gelom. Imajte na umu da muškarci mogu da snose potencijalne rizike nakon upražnjavanja maratonskog seksa. Razlog zbog kojeg oni gube erekciju je odmor koji je penisu preko potreban kako bi nadoknadio zalihe kiseonika. Ako imate neke od ovih problema, pauzirajte par dana pa se vratite među čaršave. Postoje još neka pitanja koje nameće seksualni život partnera: Da li želite isto seksa koliko i partner? Da li ste previše umorni ili ste pod stresom? Da li vas seks ometa da poslove obavljate na vreme? Da li ste preokupirani seksom ili vam je postao opsesija a iz njega dobijate malo zadovoljstva? Ako je odgovor na ovo poslednje pitanje potvrdan, možda se radi o seksualnoj zavisnosti, koja bi trebalo da se leči. Postoje mnoga važna pitanja, a odgovori će odrediti da li zaista imate previše seksa. I nemojte dozvoliti da vam intimni problemi unište praznike. 
