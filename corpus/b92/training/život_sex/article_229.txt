> Izvor: B92
> Datum: sreda 7.03.2012
> Rubrika: život_sex
> Naslov: 5 čudnih razloga zašto imamo seks
> Članak:

Od kako je Darvin objavio svoju teoriju evolucije, pretpostavljamo da sve što radimo, radimo s istim ciljem: produžetka vrste. Međutim, nekada stvari nisu toliko jednostavne.

Seks je mnogo čudniji nego što mislimo, a predstavljamo vam i nekoliko hipoteza u prilog tome: 5. Ljubljenje je nastalo kao zaštita od virusa Mnogo pre nego što ste okusili lepotu seksa, verovatno ste probali unutrašnjost usta neke osobe. Međutim, da li ste se ikada zapitali zašto to radite? Istraživali sa Univerziteta u Lidsu imaju hipotezu da je ljubljenje evoluiralo kao način da se žene izlože infekciji citomegalovirusu. Naime, ako žena tokom trudnoće razvije infekciju, postoji 50 odsto šanse da će roditi prevremeno. Stručnjaci smatraju da su ljudi počeli da se ljube, samo kako bi na vreme videli da li neko od njih ima bolest. Tek pošto bi period inkubacije prolazio, prelazili su i na seksualne odnose, pod uslovom da ni jedno od njih nema bolest. 4. Žene imaju grudi kako se bebe ne bi ugušile Grudi žene su sasvim jedinstvene u životinjskom svetu, jer se kod drugih vrsta bradavice obično povlače duboko u kožu u periodu kada laktacija prestane. Međutim, ženske grudi ostaju manje - više iste. Stručnjaci smatraju da je to posledica oblika glave bebe i isturenosti nosa, zbog koje ne bi mogla da doji dojke slične životinjskim. Budući da bi im sisanje bradavice koja se nalazi na ravnoj površini bilo teško i naporno, verovatno bi postojala mogućnost da se udave. Oblik ženskih grudi sprečava tu mogućnost. 3. Uzdisanje je poziv na grupni seks Iako o tome nema mnogo istraživanja, većina ljudi bi se složila da su žene te koje prave više buke u krevetu. Naravno, glasnost uzdaha tokom seksa varira od žene do žene, ali poznato je da oni nemaju nikakve veze sa orgazmima. Dva naučnika Kacilda Džeta i Kristofer Rajan misle da je reč o promiskutitetu. Tu tezu pravdaju time što smatraju da buka tokom seksualnog odnosa ima za cilj da privuče pažnju drugih jedinki i pozove ih na grupni seks. To se dešava kod šimpanzi, pa su ovi stručnjaci pretpostavili da je slično i sa ljudima. 2. Seks imamo zbog parazita? Zašto razmnožavanje kod ljudi u toku evolucije nije krenulo nekim drugim tokom? Zašto nismo počeli da se razmnožavamo, recimo, deobom? Odgovor leži u tome da seks izaziva stalnu adaptaciju. Svako dete nosi najbolje od mame, tate, bake i dede i svako nosi čitav splet genetskog materijala. To je dobro, zato što zahvaljujući promenama u genetici ljudska vrsta napreduje i kvalitetnije se bori protiv svojih bioloških neprijatelja. Ljudi su u trci sa svim drugim vrstama na svetu, ali ponajviše sa parazitima. Životinje koje se razmnožavaju aseksualno, nikada nemaju priliku da napreduju i naprave bolje kombinacije gena za buduću generaciju. 1. Ženski orgazam: najlepša greška prirode Muški orgazam potpuno je jasan i svrsishodan, jer ejakulacija omogućava oplođavanje jajne ćelije. Međutim, kod žena stvari nisu tako jednostavne. Kod njih postoje dve vrste orgazma: vaginalni i klitorisni. Kada čujete termin "G tačka" obično se misli na vaginalni. Između 70 i 80 odsto žena doživljava samo klitorisni orgazam, dakle spolja. Stručnjaci su nudili razne hipoteze o tome zašto ženski orgazam postoji, pa su neki čak pretpostavljali da kontrakcije treba da "usisaju" spermu ka materici. Ipak, za ženski orgazam ne postoji ni jedna evolutivna svrha. On ne čini ništa za produžetak ili napredovanje vrste. Međutim, možda odgovor leži u prenatalnom razvoju čoveka. Naime, pre stvaranja genitalija, odnosno pola bebe, dolazi do razvijanja nervnog sistema, pa je genitalno područje prekriveno taktilnim ćelijama i kod muškaraca i kod žena. Klitoris je osnova nečega što je moglo postati penis. Kod muškaraca se to i dešava, dok kod žena genitalni deo ostaje isti. Zato je klitoris tako obdaren nervnim završecima koji dovode do uzbudljivih orgazama. 
