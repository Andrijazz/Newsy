> Izvor: B92
> Datum: ponedeljak 23.07.2012
> Rubrika: život_sex
> Naslov: Zašto se muškarci "gase" posle seksa
> Članak:

Klasična situacija iz filmova, serija, stvarnog života je da muškarci utonu u san odmah posle seksa. Nemojte (mnogo) da im zamerite, nisu oni krivi zbog toga, a evo i naučnog objašnjenja...

Naučnici su dali odgovor na ovu veliku zagonetku i kažu da muškarci jednostavno ne mogu da izdrže i ostanu budni. Stručnjaci su sproveli istraživanje u sklopu kojeg su skenirali mozak muškarca za vreme i posle orgazma. Otkrili su da se moždana kora, koja igra važnu ulogu u koncentraciji i svesti, odmah posle orgazma jednostavno "ugasi". Francuski naučnik Serž Stoler izjavio je da ovo istraživanje nudi prve naznake onogo šta se u mozgu zaista dešava, tokom i nakon seksa. "Kod žena je to znatno drugačije, one i dalje mogu da ostanu jako budne i svesne, ali muškarci jednostavno ne uspevaju", kaže Stoler. Istraživanje je takođe pokazalo da mozak automatski "isključi" svaku želju za seksom odmah posle orgazma. Još jedan razlog zbog kojeg muškarci odmah posle seksa utonu u san je to što što njihov mozak preplavi serotonin, prenosi Daily Mail.
