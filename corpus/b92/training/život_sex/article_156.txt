> Izvor: B92
> Datum: ponedeljak 4.06.2012
> Rubrika: život_sex
> Naslov: Šta muške seksualne fantazije znače?
> Članak:

Jedno istraživanje sprovedeno u Americi pokazalo je da čak 31 odsto tamošnjih muškaraca mašta o seksu u Beloj kući. To nije ništa neobično, ako imamo u vidu da su i muškarci širom ostatka sveta prilično maštoviti.

Predstavljamo vam nekoliko muških seksualnih fantazija i objašnjenja njihovog značenja. Seks pred publikom Ako vaš muškarac mašta o seksu na nekom javnom mestu, verovatno je zavisnik od adrenalina i veliki ljubitelj uzbuđenja. Bilo da je ponosan na svoje telo ili prosto želi da bude viđen "u akciji", pokušajte da ga inspirišete tako što ćete mu na nekom javnom mestu šapnuti nešto "bezobrazno". Bez obzira na to što neće moći da ostvari svoje želje na licu mesta, verujte da vas čeka odličan provod kod kuće. Vezivanje Ako muškarac mašta o tome da vezuje ženu, on čezne za kontrolom. To ne znači da bi vas strpao u neku tamnicu za mučenje, nego voli da vas izaziva i da vam istovremeno udovoljava. Nabavite lisice i uživajte zajedno s njim. "Trojka" sa dve žene Ako želi "trojku", to ne znači da je pohlepan. On je samo veoma senzualan i želi da vidi kako se žene same ponašaju u krevetu. Ako vas ideja o još jednoj dami u krevetu plaši, pokušajte da zajedno gledate porno filmove. Sigurno će vam biti zanimljivo. Učiteljica i učenik Ova fantazija vraća ga u njegov tinejdžerski period života kada je seks još bio tabu. Takođe, vama daje prilično moćnu ulogu, koju mnogi muškarci smatraju uzbudljivom. Seks sa strancem On čezne za strašću bez ikakve odgovornosti. Zato se ponekad "kao" slučajno nađite u nekom kafiću, razgovarajte kao da se prvi put vidite i završite u spavaćoj sobi sa "potpunim strancem". Dijalozi iz porno filmova Ako vaš muškarac iznenada počne da vam u sred seksa govori "bezobrazne" reči, nemojte ga prekidati. On verovatno pokušava da vam stavi do znanja šta želi, a šta ne želi u krevetu. Pokušajte da i posle toga otvoreno porazgovarate o vašim i njegovim preferencijama kako biste naredni put još više uživali. Seks sa zvezdom Nije nikakva tajna da muškarci maštaju o poznatim ženama. One su atraktivne, njihove fotografije mogu videti svuda i iznad svega su potpuno nedostupne. To je dovoljno da ih seksualno uzbudi. Budite iskrene: i vama se nekad sviđao neko poznat. 
