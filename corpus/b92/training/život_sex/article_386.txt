> Izvor: B92
> Datum: petak 19.08.2011
> Rubrika: život_sex
> Naslov: Kako žene određuju "cenu" seksa?
> Članak:

Novo istraživanje smatra da je nejednakost polova razlog zbog kojeg žene muškarcima uskraćuju seks sve dok ne dobiju ono šta žele. Međutim, sama studija pokreće i brojna druga pitanja.

Ranije istraživanje koje su sproveli Roj Baumajster i Žuan Pablo Mendoza došlo je do zaključka da ljudi koji žive u zemljama sa većom jednakošću među polovima imaju i više seksa - što je definisano brojem partnera, učestalošću seksualnih odnosa pre i u braku i njihovim stavovima prema apstinenciji. Mendoza i Baumajster u svojoj teoriji napominju da nejednakost primorava žene da muškarcima uskraćuju seks pošto je to jedini način da dođu do određenih resursa, što pokazuje da je njihova seksualna aktivnost uslovljena njihovim ekonomskim odlukama. Sa druge strane, muškarci zaista žele da žene imaju seksualne odnose sa njima. Ukoliko nema seksa, to je rezultat sistema kojem pribegavaju žene i unutar kog niko ne popušta dok one ne dobiju nešto zauzvrat. Mendoza i Baumajster u radu ne stavljaju konkretnu vrednost potrebnu za seks i ne tvrde da bi žene trebale da drže cenu seksa velikom, međutim, pojedinci, poput Marka Regnerusa sa Teksas univerziteta, smatraju da bi žene trebalo da se suzdrže od seksa pre brake zarad većih ciljeva u budućnosti. Ovakvi zaključci, ukoliko se prihvate kao tačni, pokazuju da će porastom jednakosti između polova žene postati znantnjo otvorenije kada su njihovi seksualni životi u pitanju. "Izuzetno je bitno da umesto da ženama kažemo da zarad nejednakosti među polovima one moraju da počnu da tretiraju seks kao valutu kojom će dobijati stvari koje su im nedostupne, mi, muškarci, moramo da se postaramo da žene mogu da se same postaraju za sve svoje potrebe kako bi seksualni odnosi postali stvar izbora a ne neophodnosti", zaključuje Regnerus. 
