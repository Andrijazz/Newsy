> Izvor: B92
> Datum: utorak 25.03.2014
> Rubrika: život_sex
> Naslov: Kako izgledaju pornografske navike Srba na internetu?
> Članak:

Analitičari najvećeg sajta sa pornografskim sadržajem PornHub ovaj put su svoju pažnju usmerili ka Srbiji. I, da li su došli do nekog "šokantnog" otkrića kada su pornografske navike Srba na internetu?

Srbi u proseku na ovom sajtu provedu 7 minuta i 6 sekundi po poseti, što je znatno ispod svetskog proseka koji iznosi 8 minuta i 51 sekundu. Poređenja radi, stanovnici Velike Britanije na ovom sajtu po poseti u proseku provedu 9 minuta i 42 sekunde dok žitelji SAD za ovo zadoviljstvo odvajaju 10 minuta i 39 sekundi. Stanovnici Beograda odvajaju 7 minuta i 22 sekunde za pornografski sadržaj, Jagodine - 6 minuta i 32 sekunde, Kikinde - 6 minuta i 51 sekundu, Kragujevca - 6 minuta i 55 sekundi, Niša - 6 minuta i 43 sekunde, Novog Sada - 7 minuta i 8 sekundi, Subotice - 6 minuta i 58 sekundi dok u Vršcu na PornHubu provedu 6 minuta i 59 sekundi. Srbi su takođe ispod proseka po broju otvorenih stranica pri svakoj poseti i otvore 6.18 stranica u poređenju sa svetskim prosekom koji iznosi 7.60 otvorenih stranica. Zemlje poput Kanade imaju 8.5 otvorenih stranica dok posetilac iz Finske u proseku otvori 8.17 stranica na ovom sajtu. Kada su u pitanju porno zvezde, skoro četvrtina poseta odnosi se na glumicu pod umetničkim imenom Liza En (Lisa Ann), koja je ujedno i najtraženija u ostatku sveta. Kada su u pitanju pojmovi pretrage, na prvom mestu nalazi se srpski, što nije iznenađenje pošto ljudi širom sveta vole da vide svoje sugrađane kako se "zabavljaju". Na listi omiljenih porno glumica još se nalaze Asa Akira, Džena Džejmson (Jenna Jameson), Medison Ajvi (Madison Ivy) i Kim Kardašijan (Kim Kardashian). 
