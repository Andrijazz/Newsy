> Izvor: B92
> Datum: subota 22.10.2011
> Rubrika: život_sex
> Naslov: Zemlje sa najboljim seksom
> Članak:

Istraživanje seksualnih navika parova koje je sproveo proizvođač kondoma Durex pokazalo je jako zanimljive rezultate, i izdvojilo četiri zemlje čiji stanovnici najviše upražnjavaju seks.

Brazil, Švedska, Grčka i Izrael mesta su gde parovi to rade najčešće, a kada je seks u pitanju, ne srame se kreativnosti. Brazil Prekrasna preplanula tela mladih Brazilki verovatno su jedan od razloga zašto Brazilci imaju puno seksa, a čak 85 odsto parova izjavilo je kako to čine barem jednom nedeljno. Možda se i ne čini kao dobra statistika, ali druge zemlje itekako zaostaju za ovom brojkom. Brazilci će sve probati, pa im afrodizijaci nisu strani, a 77 posto ispitanika izjavilo je da redovito praktikuje oralni seks. Istraživanja pokazuju kako je za brazilski seksualni nagon kriva znatiželja, a iako seks smatraju odličnom aktivnošću protiv stresa, Brazilci su se pokazali kao relativno veran narod: čak 70 posto žena izjavilo je kako je za dobar seks potrebna intimnosti koja je moguća samo u monogamnom odnosu. Švedska Najdepresivnija zemlja na svetu potragu za seksualnim zadovoljstvom počinje već u mladim danima, pa je tako seksualna edukacija deo obrazovanja, a sastoji se od brojnih predmeta. Počinje sa biologijom u osnovnoj školi, a neke srednje škole imaju izborne predmete na kojima je moguće naučiti sve o ljubljenju, seksualnom identitetu i kontracepciji. Školovanje se nastavlja i na fakultetu, pa je moguće upisati predmete koji analiziraju seksualnu požudu i mnoge druge aspekte seksa. Švedska nudi i razne sajmove i radionice za zrelije žene, gde mogu otvoreno pričati o orgazmu, naučiti kako da pronađu svoju G-tačku, a sve je to razlog zašto je čak 61 odsto ispitanica reklo da su doživele orgazam tokom poslednjeg seksualnog odnosa. Grčka Grcima pripada zlatna medalja u seksu, a od 26 zemalja zauzeli su prvo mesto po učestalosti vođenja ljubavi, sa čak oko 164 puta godišnje. U Grčkoj je seks način za provođenje slobodnog vremena, a mali je postotak žena koje se izvlače na glavobolju kako bi ga izbegle. Možda je stvar u klimi, možda u telima grčkih muškaraca, ali, jedno je sigurno: Grci imaju seks često, i nije ih sramota da eksperimentišu u krevetu. Izrael Nedavna je anketa sprovedena na 14,840 Izraelki pokazala kako ih je čak 72 posto doživelo orgazam tokom poslednjeg seksa, a čak 71 odsto njih kazalo je kako se to dogodilo zato što su od partnera znale da traže ono šta im prija. Izraelke nisu tihe u krevetu, a ako glasnim uzdisanjem i stenjanjem ne uspeju da prenesu poruku partneru, nije im mrsko da kažu šta tačno žele. 
