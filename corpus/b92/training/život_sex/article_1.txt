> Izvor: B92
> Datum: četvrtak 15.05.2014
> Rubrika: život_sex
> Naslov: Kako da popravite seksualni život?
> Članak:

Neki ljudi su stalno nezadovoljni svojim seksualnim životom.

Najbolji primer za to je da svega 25 odsto žena doživi orgazam tokom odnosa s partnerom. Razlog za to je činjenica da ni muškarci ni žene ne žele sebi ni drugima da priznaju da imaju problema. Niko neće da se odrekne "tradicionalnog" načina postizanja orgazma, niti da prihvate činjenicu da se simultani orgazmi dešavaju izuzetno retko. Umesto da "jure" za takvim vidom zadovoljstva, partneri bi trebalo da se usredsrede na to da vrhunac učine što intenzivnijim i prijatnijim, ma kad se on desio. Evo kako to mogu da postignu.

Ženama je potrebno više nego muškarcima da dostignu predorgazmičnu fazu, pa bi trebalo da produžite predigru, pre nego što pređete na "intenzivnije" faze odnosa.

Iako neki muškarci smatraju da je predigra gubljenje vremena, nedavno istraživanje objavljeno u Žurnalu seksualnih istraživanja, otkrilo je da oba pola imaju najuzbuljivije vrhunce, kada želja postepeno raste, a orgazam odlaže i do nekoliko puta pre prave završnice.

Isprobajte različite načine vođenja ljubavi, jer ćete tako možda naći poziciju u kojoj je lakše postići orgazam. Takođe, ne stidite se da upotrebite pomagala, ali i ruke, jezik i sve ostalo na šta oboje pristajete.

Opišite partneru/partnerki vašu fantaziju tokom seksa, recite kako se osećate dok nešto radite. Ne morate koristiti psovke, ali svaka reč može dodatno "popraviti raspoloženje".

Iako će vas alkohol opustiti i možda povećati libido, on umrtvljuje nervne završetke i čini orgazam daleko manje mogućim.

Stavite laptop na krevet i gledajte nešto seksi, poput neke "vatrene" scene vašeg omiljenog filma.

Na desetine faktora utiču na našu sposobnost da postignemo orgazam: stres, umor, period menstrualnog ciklusa, lekovi, alkohol, menopauza... Sasvim je normalno da vrhunac nekad izostane.

Najbrži način za žene da postignu orgazam je da u krevet ponesu vibrator. Istraživanje Univerziteta u Indijani pokazalo je da čak 70 odsto muškaraca nema ništa protiv toga, možda upravo zato što su njihove partnerke zadovoljnije.
