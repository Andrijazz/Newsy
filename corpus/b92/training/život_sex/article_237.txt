> Izvor: B92
> Datum: četvrtak 1.03.2012
> Rubrika: život_sex
> Naslov: Seks: kako to rade Hrvatice?
> Članak:

Trećina Hrvatica anketiranih u istraživanju koje je obuhvatilo 9.000 žena, otkrila je da je spavala s 10 ili više partnera. Nadalje, svaka šesta Hrvatica tvrdi da ljubav vodi - svaki dan.

Većina Hrvatica (njih 56 posto) u intimnim odnosima uživa od dva do tri puta nedeljno, a 16 odsto ljubav vodi svaki dan, pokazalo je istraživanje britanskog brenda za testove na trudnoću. Trećina ispitanica pritom je otkrila da je imala 10 ili više seksualnih partnera. Oko 40 posto ispitanica tvrdi da su prvi seksualni odnos imale nakon punoletstva, a sedam posto pre 15. godine. Dobra je vest da Hrvatice dobro poznaju svoj menstrualni i ovulacijski ciklus. Gotovo 78 posto ispitanica zna datum poslednjeg ciklusa, dok to zna tek 46 posto Britanki. Hrvatice su iznad evropskog proseka i po upućenosti u to koji su im dani najbolji za začeće (dve trećine njih). 
