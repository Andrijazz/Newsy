> Izvor: B92
> Datum: nedelja 27.05.2012
> Rubrika: život_sex
> Naslov: Vodite ljubav kao gejša
> Članak:

Otkrivamo vam trikove japanskih zavodnica uz koje ćete obogatiti ljubavni život i obnoviti strast u vezi.

Gejše, japanske umetnice zavođenja, sinonim su za lepotu, otmenost, šarm, ali i za sposobnost da zadovolje muškarca. Neke od njihovih tradicionalnih tehnika preuzele su i žene iz Evrope kako bi u svoje brakove unele nešto novo i sveže. Mi vam otkrivamo čuvene trikove japanskih gejši, a na vama je da ih isprobate. Ne budite škrte na rečima Pohvalite ga svaki put kada doživite orgazam. Žene obično ne vole kada ih muškarci "dižu u zvezde" svaki put posle seksa, dok je s muškarcima potpuno drugačije. Oni jednostavno žele da znaju da li su zadovoljili ženu. Zato, kad sledeći put doživite vrhunac, obavezno mu dajte do znanja da je on zaslužan za to. Biće presrećan kada mu kažete da je najbolji ljubavnik na svetu. Neka se oseća kao junak Svaki put kad mu pokažete koliko vam prija njegovo nastojanje da vas zadovolji, on će se osećati kao junak. Njegov ego će narasti do neba, osećaće se važno i želeće stalno da vam ugađa. To ne mora da se odnosi samo na seks. Ovaj savet možete da primenite i u svakodnevnom životu. Ako se potrudite i istaknete kvalitete koje najviše volite kod svog partnera, onda će vam ih on stalno pokazivati. Slavite njegovu muškost Vaš partner će biti oduševljen ako određeno mesto u spavaćoj sobi posvetite samo njemu. Znaće koliko vas inspiriše njegova seksualnost, jer ste delić vašeg životnog prostora posvetili njegovoj muškosti. Na to mesto možete da stavite njegove fotografije, poruke, pesme, mirišljave sveće S vremena na vreme menjajte ukrase, jer ćete mu tako pokazati da vas stalno intrigira. Ne odbijajte da vodite ljubav Kada vas boli glava ili vam stvarno nije do seksa, pokušajte da mu to saopštite na lep način. Možete da kažete: "Volela bih da vodimo ljubav, ali zaista me boli celo telo. Ujutru ću se mnogo bolje osećati, pa možemo da se igramo čim se probudimo". Ukoliko budete grubi i nezainteresovani, on će se osećati loše jer će misliti da vas više ne privlači. Često menjajte poze Ako vam je već pomalo dosadno u krevetu, nemojte da provedete još jednu noć gledajući u plafon dok vaš partner obavlja sav posao. Probajte novi položaj. Promenom poze ne samo da ćete otkriti nove osećaje, već ćete i partneru pokazati da želite da uživate. Zajedno otkrijte šta želite i ne plašite se da probate. Ne plašite se erotskih igara Igrajte se igrice "bez dodira". Pravila igre su sledeća: kada ste oboje nagi, jedno drugo možete dodirivati samo kosom ili bradavicama. To će vas potpuno izludeti. Takođe, za vreme predigre vežite mu oči i ne skidajte povez za vreme seksa. Njegova čula sluha, dodira i mirisa biće izoštrenija, a vaše seksualno iskustvo nezaboravno. Napravite seksi pozornicu Muškarci su vizuelni tipovi. Ostavite upaljeno svetlo i recite mu da vas posmatra dok vodite ljubav. Ako ste svesni lepote svog tela, nemojte skroz da se svlačite. Obucite njegovu omiljenu košulju i nemojte da je zakopčavate. Muškarce uzbuđuje kada vide ženu u njihovoj odeći.
