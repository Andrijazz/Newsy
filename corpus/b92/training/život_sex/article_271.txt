> Izvor: B92
> Datum: utorak 31.01.2012
> Rubrika: život_sex
> Naslov: 6 neotkrivenih tajni ženskog orgazma
> Članak:

Orgazam je trenutak zadovoljstva koji se teško može opisati rečima. Muškarci imaju sposobnost da dožive orgazam tokom gotovo svakog seksualnog odnosa, međutim pripadnicama lepšeg pola nešto je teže da postignu taj užitak. Jedan od razloga je i negativno mišljenje o sebi.

Puno je veći broj žena koje imaju problema s postizanjem orgazama - to predstavlja problem za njih čak 26 posto dok tek 2,5 posto muškaraca ima taj problem. Otprilike 10 odsto žena nije nikada postiglo orgazam, a čak 40 posto žena redovno glumi pred partnerom, pokazalo je istraživanje koje prenosi Cosmopolitan. Žene s visokim obrazovanjem, njih 62 posto, teže doživljava orgazam od onih sa slabijim obrazovanjem. Čak 86 posto muškaraca priznaje da više uživaju u seksu s partnerkom koja je obrazovanija od njih, dok žene imaju veće šanse da dožive orgazam s partnerom koji ima niži stepen obrazovanja od njih. Dok muškarci uživaju češće jer lakše postižu orgazam, žene uživaju duže. Ženski orgazam može potrajati duže od minuta dok muški traje tek par sekundi. Pripadnice lepšeg pola koje imaju aktivan seksualni život i redovno doživljavaju orgazme smeju se 2 puta više. 
