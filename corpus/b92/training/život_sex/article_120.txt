> Izvor: B92
> Datum: nedelja 11.11.2012
> Rubrika: život_sex
> Naslov: Budućnost seksa su roboti?
> Članak:

Da li će nam roboti u budućnost popraviti kvalitet života? Vrlo verovatno. Međutim, malo ko bi verovao da će to činiti orgazmima.

Članak koji je pre nekoliko dana objavljen na stranici Transhumanity bavi se pitanjem "ljubavnih robota" koji bi korisnicima u budućnosti mogli da daruju neverovatno intenzivne "orgazme dugovečnosti" koji su u svakom pogledu superiorniji od bilo čega što su ljudi u stanju da učine. Takvi orgazmi bi znatno povećali kvalitet života i u konačno rezultirali dužim životom. Ipak, veza između orgazama i zdravlja još nije dokazana. I dok jedna strana tvrdi da su orgazmi odlični za zdravlje, drugi tvrde da je reč o nečemu što zvuči odlično, ali nema potvrđenih naučnih dokaza. Međutim, u knjizi "The Longevity Project" proučava se osamdeset godina dugo istraživanje koje je pokazalo da žene koje doživljavaju orgazme i doživljavaju ih često, žive duže od onih koje tu sreću nemaju. Međutim futuristi tvrde da naša dugovečnost leži u robotima za seks. "Seksboti će biti poželjniji, strpljiviji, uvek željni i skloniji altruizmu od svoje konkurencije. Uz sve to, raspolagaće seksualnim znanjima sakupljanim hiljadama godina i biće opremljeni neverovatnim spravama. Pružaće neverovatan kunilingus, vrhunski felacio, nežno ljubljenje koje vas dovodi do delirijuma, masažu G-tačke i veštu masažu prostate. Plus, imaće preko 2000 varijacija koitalnog ritma", piše na ovoj na stranici. Mnogi se u ovom trenutku pitaju kada će ti roboti biti dostupni na tržištu, a naučnici sa Univerziteta Viktoria tvrde da se "robotske prostitutke" na tržištu mogu pojaviti do 2050. godine.
