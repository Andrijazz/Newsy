> Izvor: B92
> Datum: sreda 29.02.2012
> Rubrika: život_sex
> Naslov: Mali vodič za ženski orgazam
> Članak:

Ženski orgazam je mistična, magična stvar - svaka žena to zna. Dešavaju nam se, muškarci žele da ih shvate, a ponekad se jednostavno ne dogode.

Šta se zapravo dešava tokom orgazma? Kada žena ima orgazam njeno telo fizički reaguje na isti način bez obzira koja oblast se stimuliše: dolazi do povećanja krvnog pritiska, ubrzanog disanja i srčanih otkucaja. Onda se javlja tenzija u karlici pre nego što počne kontrakcija mišića kroz telo (naročito u vagini, rektumu, dnu karlice i materici). Tokom orgazma oslobađa se sva napetost. Šta žene treba da znaju kako bi lakše doživljavale vrhunac? Opustite se - ponekad nam je potrebno dugo da dođemo do orgazma. Umesto da konstantno razmišljate o tome kako i da li ćete ga doživeti, udahnite duboko i zapamtite - imate celu noć pred sobom. Ako se on i ne dogodi tokom seksualnog odnosa, vaš partner vam uvek može pomoći da ga doživite i nakon seksa. Žene koje su zabrinute za izgled svog tela, i naročito ako o tome misle tokom odnosa - teže doživljavaju vrhunac. Objasnite svom muškarcu da će vam malo flerta pomoći da se nađete na pravom putu. Ako vam se čini da partner malo ubrzava stvari recite mu da je ženama potrebno duže zagrevanje nego njima. Oni se često zaborave - zato nije naodmet da ih podsetite. Ako imate teškoće da doživite orgazam neka vam partner masira G tačku (koja se nalazi unutar vagine) - to vam može samo pomoći. Ono što muškarci treba da znaju da bacanje po krevetu nije uvek najbolje za ženu. Ako vidite da je zadovoljna pozom u kojoj se u datom trenutku nalazite - ne menjajte je.
