> Izvor: B92
> Datum: sreda 22.02.2012
> Rubrika: život_sex
> Naslov: Zašto nam je potreban seks?
> Članak:

Kada vam je partnerka poslednji put rekla da ne može da vodi ljubav s vama, verovatno je rekla da je nešto boli. Možda joj niste dali dovoljno dobar razlog za seks?

Pojedini studenti nabrojali su čak 237 razloga zbog kojih nam je bitno da imamo seks. Naime, jedno istraživanje je pokazalo da ljudi danas imaju mnogo više razloga za seks, nego što je to ranije bio slučaj. Nekada su glavni seksualni motivatori bili: pravljenje beba, zaljubljenost ili uživanje. Danas seksualno ponašanje zauzima različita psihološka, društvena, kulturna, pa čak i religiozna značenja. Ipak, neki seksolozi kažu da u osnovi postoji samo jedan razlog zbog kog ljudima treba seks. Programirani za seks "Mi smo programirani da se tako ponašamo. Pitati ljude zašto traže seks je isto što i postavljati pitanje zašto jedu. Naši mozgovi su dizajnirani tako da nas motivišu na takvo ponašanje", smatra Ričard A. Kerol, seksualni terapeut i profesor saradnik na odeljenju za psihijatriju na Severozapadnom univerzitetu Fajnberg. Ideja da su ljudi programirani za seks odražava se i na evolucionu perspektivu, smatra Elejn Hetfild, profesorka psihologije na Univerzitetu na Havajima. "Evolucioni teoretičari ističu da želja za seksom postoji radi opstanka vrste. Kulturni teoretičari se, pak, orijentišu na kulturne i lične motive zbog kojih ljudi traže ili izbegavaju seks", objašnjava ona. Motivacije se generalno svrstavaju u četiri glavne kategorije: Fizički razlozi: uživanje, otklanjanje stresa, rekreacija, znatiželja ili privlačnost prema nekoj osobi. Motivacija na osnovu cilja: pravljenje bebe, poboljšanje društvenog statusa ili osveta. Emocionalni razlozi: ljubav, privrženost, zahvalnost. Motivacija na osnovu nedostatka samopouzdanja: povećavanje samopouzdanja, sprečavanje partnera da seks traži drugde, osećaj obaveze (na primer, partner insistira da imate seks). Razlike između polova Uopšteno, muškarcima je seks potreban, jer im se dopada kako se osećaju tokom upražnjavanja istog. Ženama se, međutim, mnogo manje dopada sam čin, ali su zato zainteresovane za ulogu seksa u očvršćavanju veze. "Muškarci otkrivaju seks upravo zbog njihove orijentisanosti na telesno. Međutim, njihov pogled na vođenje ljubavi se menja, pa im je intimnost sa jednom partnerkom mnogo važnija u kasnijim periodima života", objašnjava Dženel Kerol, profesor psihologije na Univerzitetu u Hartfordu. "Žene postaju sličnije muškarcima s vremenom i češće iniciraju seks i rade na održavanju veze", objašnjava ona. Uprkos generalizacijama, istraživanja pokazuju da postoji velika razlika u seksualnim stavovima kod muškaraca i žena. Na primer, 1985. dr Kerol i njene kolege otkrili su da većina studenata ima seks zbog fizičkih razloga, bez ikakve potrebe za emocionalnom bliskošću. Ona je ponovila istu studiju sa drugim ispitanicima 2006. ali ti rezultati i dalje nisu objavljeni. "Umesto da muškarci i žene sada budu na različitim krajevima spektra seksualnosti, oni se sve više približavaju sredini. Sve više žena želi seks iz fizičkih razloga, a muškaraca iz emotivnih", objašnjava ona. Pogledajte neke od glavnih razloga zbog kojih ljudi imaju seks: - Poboljšanje raspoloženja i otklanjanje depresije - Osećaj dužnosti - Uvećanje moći - Uvećanje samopouzdanja - Ispitivanje moći partnera - Primanje ljubavi - Podsticanje ljubomore - Poboljšanje društvenog statusa - Sticanje zarade - Stvaranje potomstva - Potreba za bliskošću - Ukazivanje pažnje - Isprobavanje nečeg neobičnog - Pritisak prijatelja ili partnera - Uživanje - Smanjenje seksualne želje - Osveta - Radoznalost - Pokazivanje ljubavi - Duhovno uzdizanje U kojim razlozima se vi pronalazite? 
