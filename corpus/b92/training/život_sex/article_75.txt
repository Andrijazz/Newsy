> Izvor: B92
> Datum: utorak 9.07.2013
> Rubrika: život_sex
> Naslov: Zašto je seks bez obaveza loš?
> Članak:

Mlađe osobe koje se upuste u neobavezni seks češće osećaju simptime depresije i teskobe, pokazala je nova studija. Negativnije reaguju žene, jer je i dalje društveno manje prihvatljivo da često menjaju seksualne partnere.

Mlađe osobe koje se upuštaju u neobavezni seks češće mogu osetiti simptome depresije, tvrde rezultati nove studije. Stručnjaci su utvrdili postojanje teskobe i depresije kod studenata koji su se nedavno upustili u seks sa osobom koju znaju manje od nedelju dana. U najvećem istraživanju ovog tipa, koje je činilo 3,900 heteroseksualnih studenata, 11 posto - od kojih su većina bili muškarci - izjavilo je kako su tokom poslednjeg meseca upražnjavali seks bez obaveza. Autorka studije, doktorka Melina Bersamin, sa Kalifornija univerziteta, rekla je kako su i muškarci i žene u ovoj grupi rekli da su teskoba i depresija koju su osetili bili posledice njihovih seksualnih odnosa. "Prerano je za zaključak da seks bez obaveza ne predstavlja pretnju mladim osobama u psihičkom smislu. Rezultati studije sugerišu kako je, među heteroseksualnim studentima, seks bez obaveza bio negativno povezan sa dobrobiti, a pozitivno sa psihološkim tegobama", kaže doktorka Bersamin. Prethodne studije utvrdile su da žene negativnije reaguju na neobavezni seks, verovatno zbog dvostrukih standarda koji muškarcima "opraštaju" veći broj seksualnih partnera, ali ne i ženama. Ipak, u ovoj studiji - koja je objavljena u časopisu The Journal of Sex Research - pol nije imao važniju ulogu prilikom tumačenja rezultata. Stručnjaci tek treba da ustanove da li postojanje nekih psihičkih tegoba može da podstakne mlade osobe na seksualno rizično ponašanje. Ipak, ne misle svi isto... Seks sa prijateljem je dobar za vas?
