> Izvor: B92
> Datum: utorak 20.03.2012
> Rubrika: život_sex
> Naslov: Da li koristite seks kao oružje?
> Članak:

Procenjuje se da u trećini veza postoji nesklad kada je reč o seksualnoj želji, tj. jedan partner ima veću želju za seksom od drugog. Na žalost, kontrolu imaju oni sa manjom željom.

Postoji mnogo razloga za niski libido: i hormoni i lekovi imaju uticaja; u životu nam ne cvetaju ruže pa nam nije do seksa, deca oduzimaju svu energiju, na poslu je veliki prtisak...čak iako želja ne izostane, nema se snage za samu praksu. To ne znači da osoba koristi seks kao oruđe; da bi se seks smatrao oružjem morate kontrolisati, manipulisati ili čak povređivati partnera. Ako je niska seksualna želja simptom nerazrešenih problema u vezi, a ne biološki ili emotivni simptom - onda se seks koristi kao oružje. Kako da znate da li koristite seks kao oružje ili to neko primenjuje na vama? 1. Ako svakodnevno zvocate i kritikujete svog partnera i uz to mu uskraćujete seks. Žene moraju da osete emotivnu bliskost pre seksualne, a činjenica je da zvocanje ubija šanse za to. Iako muškarcima nije neophodna ta vrsta intimnosti za seks, oni često ne žele da imaju odnose sa osobom koja ih stalno kritikuje. 2. Ako se zapuštate, prestale se da se šminkate, ne izlazite iz trenerke...takvim ponašanjem šaljete poruku da ste nedostupne. Možda zvuči plitko, međutim muškarci su vizualna bića i atraktivnost je za njih vizualno iskustvo. Zapuštanje je znak negativnog mišljenja o sebi i vrsta dvostrukog seksualnog oružja: i za vas i za partnera. 3. Ako se namerno ponašate zavodnički u javnosti - onda koristite seksualnost kao oružje. Biti seksi je jedna stvar, ali biti nepristojno seksi je znak da pokušavate da iskoristite seksualnost kako biste zadobili moć u vezi. 4. Ako zapisujete stvari koje želite da vaš partner uradi i ne želite da imate seks sa njim dok ne obavi sve sa spiska - onda definitivno koristite seks kao oružje. Seksualni odnosi su važan aspekt svake veze. Oni se moraju koristiti za produbljivanje odnosa između partnera. Svođenje seksa na status oružja znači kraj veze u većini slučajeva. 
