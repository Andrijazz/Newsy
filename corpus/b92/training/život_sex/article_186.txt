> Izvor: B92
> Datum: nedelja 22.04.2012
> Rubrika: život_sex
> Naslov: Šta dolazi prvo: želja ili seks?
> Članak:

Muškaraci imaju želju za seksom zbog libida. Oni žele seks, i onda ga dobiju. Međutim, nedavne studije pokazuju da se većina žena, kada dođe do seksa, oseća "erotski neutralno". Drugim rečima, za dame želja nije uzrok seksa, već njegov rezultat.

Pitanje nije šta dovodi do seksualne želje kod žena već kakva vrsta vođenja ljubavi čini da se one osećaju dovoljno opušteno, sigurno, zaštićeno, voljeno kako bi uživale u seksu i iskusile želju za njim? Odgovor na ovo pitanje je lak. Ako ništa drugo rezultati stotine studija pokazuju da dame vole duge predigre, senzualno vođenje ljubavi, nežne masaže...koje će 40 minuta kasnije dovesti do penetracije. Ženama najčešće smeta što muškarci brzaju stvari, što su previše su fokusirani na grudi i genitalije, što svi dožive orgazam pre nego što se one uopšte i zagreju. Zato dame, ako se osećate "erotski neutralno" pred početak seksa - to je normalno. Ako vam je potrebno više vremena da se uzbudite - i to je normalno. Ako volite da se ljubite i mazite do besvesti - i to je normalno. Muškarci, ako želite da vam je partnerka zaista uzbuđena, ako želite da vas ona zaista želi, onda usporite, pa usporite još malo. Ljubite je, držite je blizu sebe, i nežno se posvetite svakom milimetru njenog tela; i to radite najmanje pola sata pre nego što uopšte dotaknete njene genitalije. Ovo otkriće nam razjašnjava još jedan učestali problem. Nakon 6 meseci do godinu dana nakon početka veze, seks više nije toliko čest, želja se smanjuje, muškarci žele više seksa od žena...Ovakve stvari su izgleda neminovne. Koji muškarac želi jednočasovnu predigru sa ženom sa kojom je deset godina u braku; i šta je rešenje? Terapija bi mogla biti dobar izbor, ili bar tako tvrdi dr Beson. Seksualni terapeuti su razvili jednostavan ali efektan program za rešavanje seksualnih problema. Pregovarajte o datumima kada biste želeli da imate seks, a onda izvucite kalendare i obeležite ih. Možda se nećete složiti oko učestalosti seksa: jer ga muškarci žele češće, a žene mnogo puta "nisu raspoložene" za to. Činjenica je da ne postoji normalna količina seksa; prema nekim istraživanjima parovi vode ljubav od dva puta nedeljno do dva puta meseečno. A kada je reč o zakazivanju seksa, žene koje se ne slažu sa tim verovatno se nalaze u onoj grupi da nemaju ni želju za njim pre nego što do istog dođe. Terapeuti predlažu da se ipak dogovarate oko datuma kada ćete imati odnose, bar nekoliko meseci. Ako vam se ne dopadne, slobodno prestanite sa tim. Međutim taj pristup se pokazao vrlo korisnim. Veza na taj način jača i u krevetu i van njega, i par je generalno srećniji. 
