> Izvor: B92
> Datum: sreda 20.02.2013
> Rubrika: život_sex
> Naslov: Da li ste ikada glumili orgazam?
> Članak:

Sedam od deset žena i gotovo trećina muškaraca je barem jednom u životu lažiralo orgazam, pokazalo je nedavno istraživanje.

Studija sprovedena na Univerzitetu u Kanzasu otkrila je da 68 odsto žena i čak 28 odsto muškaraca redovno glumi orgazam sa partnerom. Oba pola imaju isti razlog za to - osećaju da je partner blizu vrhunca, pa misle da bi trebalo da ga i sami dožive uskoro. Još jedan od razloga je skraćivanje pomalo dosadnog čina i to na način koji neće uvrediti partnerova osećanja. Studija objavljena u Žurnalu seksualnih istraživanja ispitala je 281 ispitanika o seksualnim navikama. Otkriveno je da i muškarci i žene simuliraju orgazme jer osećaju da bi trebalo više da uživaju u seksu. Ovo je naročito problem za muškarce. "Naglasak na muškarcu kao figuri koja treba da obezbedi vrhunski orgazam, nekada dovodi do toga da se i muškarac i žena pretvaraju da su na vrhuncu, samo da bi ispunili takva očekivanja", stoji u izveštaju. Prošle godine studija sprovedena na Kolumbija Univerzitetu u Njujorku pokazala je da žene glume orgazme, kako bi zadržale partnera pored sebe. Drugo istraživanje iz 2011. sa Templ Univerziteta u Pensilvaniji čak je pokazalo da žene to čine jer se plaše intimnosti ili ih muči nesigurnost. Međutim, ako i vi glumite orgazam, činite to što glasinije. Naime, nedavna studija sprovedena na Lids Univerzitetu pokazala je da osobe koje su glasne u krevetu imaju bolji seksualni život. Žene naročito dobro reaguju na zvuk koji partner proizvodi tokom seksa, jer ih to ohrabruje.
