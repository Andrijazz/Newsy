> Izvor: B92
> Datum: sreda 15.02.2012
> Rubrika: život_sex
> Naslov: Seks: šta treba izbegavati
> Članak:

Mnogo se piše o tome šta treba raditi kako biste zahuktali situaciju u spavaćoj sobi, ali se malo toga govori kada je reč o stvarima koje bi trebalo izbegavati.

1. Nemojte imati "tipski" orgazam, već svoj Umesto što pokušavate da doživite orgazam za vreme stimulacije grudi, klitorisa, g tačke...zaboravite na etikete i imajte samo svoj orgazam. Ne zamarajte se razmišljanjima o određenom tipu orgazma već osluškujte celo telo; vrhunac je na taj način mnogo bolji i intenzivniji. 2. Nikada ne pričajte o bivšim vezama Ne prizivajte lošu karmu u vezu prisećajući se nekadašnjih romasi. Skoncentrišite se na sadašnjost i učinite je što lepšom. 3. Ne dozvolite da seks postane rutina Dok je mudro imati rutinu kako biste bili sigurni da će seksa uopšte biti, ne dozvolite da on sam postane rutina. Potrudite se da stvari uvek budu nove i sveže. 4. Nemojte samo ležati Muškarci nikako ne cene žene koje leže ko klade i maltene se ne pomeraju tokom seksa. Većina ljudi voli aktivnog ljubavnika, onog koji odgovara na akciju i pokazuje da je prisutan u trenutku. 5. Nemojte živeti zajedno ili ulaziti u brak, po drugi put Ako veza nije uspela prvi put za to postoji dobar razlog. Možda se i dalje volite, ali ako se previše svađate najbolje je da krenete dalje. 6. Nemojte piti jeftino pivo i prespavati kod njega Ako ste upoznali momka i odmah otišli u njegov stan, nakon seksa se odmah pokupite i idite kući. Sigurno ne želite da se ujutru suočavate sa neprijatnim situacijama. 7. Popijte najviše 2 čaše alkohola Kada ste pripiti seksualno samopouzdanje i libido kreću silaznom putanjom, kod muškaraca dovode do izostanka erekcije, a kod žena do suvoće vagine. 8. Nemojte se porediti sa manekenkama One nisu standardi po kojima se vi morate ravnati. Vi imate vaš jedinstven izgled i to može, u zavisnosti od toga kako se nosite, da bude super seksi. 9. Nemojte probati komplikovane Kama sutra poze ako niste fleksibilni Držite se onih poza koje vam najviše prijaju i koje dobro poznajete. 10. Ne slušajte one koji vam pričaju da niste dovoljno seksipilni Da li vam je neki momak predložio da ugradite silikone? Da li se neka devojka šalila na račun veličine vašeg penisa? Ignorišite kritiku ili u krajnjem slučaju uzvratite istom merom.
