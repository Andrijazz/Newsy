> Izvor: B92
> Datum: ponedeljak 31.03.2014
> Rubrika: život_sex
> Naslov: Prvi seks u novoj vezi? Evo šta muškarci misle o tome...
> Članak:

I muškarci i žene zabrinuti su kada dođe trenutak za prvi seks u novoj vezi, posebno ako su duže vreme bili sami. Još je možda teže onima koji su izašli iz duge veze jer sada ne znaju očekivanja druge strane.

Magazin za muškarce Ask Men otkrio je šta im se vrzma po glavi kada znaju da će pasti prvi seks, šta ih muči i šta priželjkuju. Kada pročitate četiri stvari o kojima razmišljaju, shvatićete da imaju iste brige kao i žene i da im nije ništa lakše. Uzbuđeni su, ali brinu kako ćete to shvatiti Nije novost da muškarci vole seks, ali još više vole seks po prvi put s osobom koja im se sviđa. Jedino ih brine šta će se dogoditi jutro posle. Ako njih pitate, oni bi sve još jednom ponovili, pre nego razgovarali o osećanjima. To ne znači da ih nemaju, ali radije će ih iskazati delima. Da li će biti dovoljno dobri u krevetu S prvim seksom u novoj vezi muškarci su ponekad toliko uzbuđeni da će kraj doći puno ranije nego što ste mislili. I ako osete da ste im to zamerili, biće slomljeni. Većina muškaraca može puno bolje kontrolisati svoje telo kada su opušteni i bez strahova pa mu dajte drugu priliku. Jedini izuzetak je kada sasvim jasno vidite da ga nije briga za vas pa bi to trebalo da bude prvi i zadnji seks s takvom osobom. Znaju šta je stvarna žena Ako ste zabrinuti kako će vas doživeti kada vas prvi puta ugleda golu, nemojte misliti na to. Muškarci jako dobro znaju znaju razliku između prave žene i lica s naslovnice i itekako su svesni koliko je ova druga veštačka. Zato bez brige možete biti svoji i ne morate izvoditi posebne trikove kako biste ga impresionirali. Prvi put je prvi put Na samom kraju, prvi seks je samo prvi seks. Ponekad je genijalan i nezaboravan, ali idućih nekoliko puta sve lošiji jer je to sve što vas povezuje. S druge strane, baš prvi put može biti lošije, a nakon idućeg pokušaja i malo više poverenja stvari idu nabolje. U svakom slučaju, ne treba se toliko opterećivati prvim seksom jer to nije merilo koje će odrediti kako će biti ubuduće. 
