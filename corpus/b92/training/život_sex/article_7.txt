> Izvor: B92
> Datum: nedelja 4.05.2014
> Rubrika: život_sex
> Naslov: Evo šta zapravo utiče na seksualnu privlačnost
> Članak:

Šta određuje i utiče na privlačnost i zašto nam je baš ta određena osoba neodoljiva? Da li je to podeblji bankovni račun, dominantnost ili pak vitka figura? Brojne studije su se pozabavile tim pitanjem, a rezultati bi mogli da vas iznenade.

Stres: Vitkost nije uvek privlačna. Studijom objavljenom u časopisu British Psychological Society naučnici su otkrili kako muškarce kada su gladni vitke žene sve manje privlače. Tokom istraživanja oni su pitali muškarce koliko su siti, a nakon toga su ih zamolili da ocene atraktivnost deset žena. Rezultati su pokazali da su gladnim muškarcima privlačnije žene s oblinama. Razlog? Prema rečima naučnika, nakupljeni kilogrami potpuno nesvesno asociraju na viši i bolji društveni položaj, piše Yahoo Shine. Ovulacija: Istraživanje Univerziteta Kalifornija iz Los Anđelesa otkrilo je da žene za vreme ovulacije, kada su najplodnije, više privlače dominantni muškarci. Istraživači smatraju da za vreme tog kratkog perioda kada su najplodnije, žene podsvesno mačo muškarce percipiraju kao muškarce sa izrazito zdravom i otpornom spermom. Zato, ako se za vreme tog perioda uhvatite kako sanjarite o kakvom mišićavom i snažnom muškarcu, imajte na umu da se to majka priroda poigrava s vama. Stanje na bankovnom računu: Muškarci s podebljim računom i novčanikom nisu uvek u prednosti. Istraživanje psihologa sa Univerziteta Berkli u Kaliforniji pokazalo je da su muškarci s nižim i srednjim prihodima privlačniji od bogatijih muškarca. Bogati i manje bogati muškarci bili su posmatrani tokom interakcije s drugim osobama. Rezultati su pokazali da su muškarci sa manjim prihodima bili više prijateljski nastrojeni - kimali su glavom, uspostavljali kontakt očima i u većoj meri učestvovali u razgovoru, za razliku od bogatih muškaraca. 
