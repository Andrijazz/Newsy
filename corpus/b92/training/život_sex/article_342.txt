> Izvor: B92
> Datum: četvrtak 27.10.2011
> Rubrika: život_sex
> Naslov: Koje su normalne muške dimenzije?
> Članak:

Jedna nedavna studija donosi odgovor na pitanje koje od davnina muči muški rod - kolika je prosečna dužina penisa?

Francuska medicinska organizacija tamošnje Nacionalne hirurške akademije utvrdila je dimenzije "normalnog" penisa. Naučni izveštaji pokazuju da prosečna dužina penisa treba da iznosi između 8,9 i 9,4 cm u stanju "mirovanja" i od 12,7 do 14,5 cm u stanju erekcije. Takođe, obim bi trebalo da bude između 8,4 i 8,9 cm u "mirovanju" i od 9,9 do 10,4 u stanju erekcije. Naučnici tvrde da muškarci treba da budu svesni "normalnih" dimenzija penisa, pre nego što se eventualno odluče na veoma opasnu operaciju uvećavajnja. "Osećaj da imaju nedovoljno veliki penis za muškarce može biti izvor anksioznosti i psihičke patnje. Zato se sve češće odlučuju na rizične operacije posle kojih mogu imati velikih problema sa erektilnom moći", navodi se u saopštenju francuskih naučnika. 
