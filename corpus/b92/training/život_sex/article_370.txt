> Izvor: B92
> Datum: utorak 20.09.2011
> Rubrika: život_sex
> Naslov: Seks na prvom sastanku je dozvoljen?
> Članak:

Vreme je da odbacite stara pravila, pokazuju najnovija istraživanja. "Igranje po određenim pravilima čini da obratite manje pažnje na sopstvenu intuiciju i iskustvo", smatra dr Betani Maršal.

Neka od najpoznatijih pravila vodiča za izlaženje jesu "ne pristajte na više od neobaveznog poljupca na prvom sastanku" i "ne žurite sa seksom, izađite sa njim najmanje 3 puta". Međutim, neobavezni seks je postao nešto mnogo značajnije i dugotrajnije, pokazuju nova istraživanja Univerziteta u Ajovi. "Ljudi danas seks posmatraju kao sastavni deo normalnog života i ne žele da ga izbegavaju na početku veze", rekao je Entoni Paik, profesor sociologije. Studija je otkrila da sve veći broj trajnih veza počinje neromantičnim seksom. Još jedno nevažeće pravilo glasi: "Nemojte da živite sa dečkom (niti da ostavljate svoje stvari u njegovom stanu)". Ipak, Nacionalni centar za zdarvastvenu statistiku je potvrdio da zajednica pre braka nema nikakvog uticaja na uspeh veze. "Parovi moraju biti iskreni po pitanju razloga zbog kojih se odučuju da žive zajedno", smatra dr Bil Klok. Sve dok se par slaže i deli ideje o budućnosti, zajednički život ne može da bude loša stvar. Ovo su još neka od nametnutih pravila koja ne bi trebalo više da uzimate u obzir: - Ne smete se prve obratiti muškarcu (ne pozivajte vi njega na ples) - Nemojte da ga zovete i retko mu uzvraćajte poziv - Ne prihvatajte ponovni sastanak u subotu ako ste se videli u sredu. 
