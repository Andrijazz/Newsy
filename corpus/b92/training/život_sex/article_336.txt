> Izvor: B92
> Datum: subota 5.11.2011
> Rubrika: život_sex
> Naslov: Da li postoji savršeni ljubavnik?
> Članak:

Za postizanje seksualne zrelosti i istinskog uživanja u seksu, i to tokom celog života, važno je jednom zauvek odbaciti mit o muškom seksualnom savršenstvu.

Seksualni odnos ne može svaki put biti uspešan, niti je to potrebno za kvalitetan seksualni život! To je jedna od važnih poruka koju muškarcima šalju lekari i seksualni terapeuti, Beri W. Mekarti i Majkl E. Mec u knjizi Muška seksualnost - Aktivan i potpun seks za celi život. Navedena rečenica možda neće iznenaditi žene, ali svakako hoće većinu muškaraca jer pripadnici "snažnijeg" pola su uglavnom odgajani upravo tako - da uvek moraju da budu "snažni", što bi na seksualnom polju značilo da moraju biti "pravi muškarci", a to pak u muškoj "mitologiji" znači da uvek moraju biti spremni na seks, da postižu erekciju u sekundi, da uvek zadovolje partnerku, da odgađaju ejakulaciju koliko god treba i, naravno, da imaju veliki penis, jer samo sa velikim penisom mogu zaista zadovoljiti ženu. Svakako, to je daleko od realnosti. Mit o seksualnoj mašini Muškarci, kada je reč o seksu, zapravo žele vrlo malo. Oni, naime, uglavnom smatraju da se o seksu i ne treba razgovarati, jer misle da o njemu, najkasnije do svoje dvadesete, ionako sve znaju. Sama ideja da muškarcu treba pomoć sa strane kad je reč o seksu može zapretiti muškom identitetu. Takav strah od narušene muškosti verovatno je posledica patrijarhalnog nasleđa prema kojem je muškarac osvajao i uzimao, inicirao i kontrolisao. Muškarac je aktivni element u seksu, nameće svoj stav, i kao takav mora funkcionisati gotovo kao seksualna mašina, bez prava na grešku. A to je gotovo nemoguće. Ali, čak iako muškarac ima takav "savršeni penis" koji ga nikada ne izdaje, ne znači da njegova savršena igra među čaršafima donosi i istinski seksualni užitak i povezanost sa partnerkom. Pitanje santimetara Mitovi su neverovatno snažni i kad je reč o muškoj anatomiji i fiziologiji, a ne samo o ponašanju. Praznoverja o veličini penisa su izvor teskobe mnogih muškaraca - tri od četiri muškarca veruju da im je penis manji od proseka. To pokazuje koliko model seksualnog stroja dominira muškom seksualnošću, čineći muškarce nesigurnima. Autori navode mere prosečnog penisa: u mlohavom stanju dug je između 6 i 10 cm, u erekciji između 14 i 16,5 cm. Uz pitanje santimetara vezana je i predrasuda da se samo velikim penisom ženi može priuštiti orgazam u snošaju. Srećom, nije tako, a i naučno je dokazano da ne postoji veza između veličine penisa i seksualne želje; najvažnije je kako se vodi ljubav. Naglasak na bliskosti i erotici Za postizanje seksualne zrelosti i istinskog uživanja u seksu, i to tokom celog života, važno je jednom zauvek odbaciti mit o muškom seksualnom savršenstvu. Potrebno je prihvatiti model, autori su ga nazvali "dovoljno dobrog seksa", koji odbacuje imperativ savršene izvedbe, a ističe važnost međusobne bliskosti partnera, prihvaćanja vlastite seksualnosti i seksualne fleksibilnosti. Da bi to postigli, muškarci moraju puno naučiti o sebi, vlastitoj seksualnosti i seksualnom zdravlju. Za početak, šta je svrha seksa? Seks nije takmičenje, potčinjavanje partnerke (kako sugeriše pornografija) niti obaranje rekorda. Baš kao i za žensku zdravu seksualnost, i za mušku bi seks trebalo biti davanje i primanje, intenzivni i opuštajući zadovoljavajući dodir, spoj intimnosti i erotike. U tom kontekstu pet svrha seksa su užitak, samopouzdanje, intimno povezivanje, smanjenje stresa i reprodukcija. Ceniti tih pet svrha seksa prvo je što bi muškarci trebalo da nauče o svom seksualnom zdravlju. 9 stvari bez kojih nema zdrave seksualnosti su:  shvatanje da je dovoljno dobar seks stvaran, zadovoljavajući i visokog kvaliteta, a ne pristajanje na osrednjost.
