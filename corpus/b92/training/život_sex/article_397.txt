> Izvor: B92
> Datum: četvrtak 28.07.2011
> Rubrika: život_sex
> Naslov: Ne želite seks? Niste sami
> Članak:

Zar vam se ne čini da u filmovima kao da svi uvek žele seks koji je, naravno, ni manje ni više nego savršen? U realnosti, to baš i nije slučaj.

Jedna studija objavila je podatak da 2/3 žena ima neku blokadu koja ih sprečava da uživaju u vođenju ljubavi onoliko koliko bi trebalo. Evo koji su glavni problemi: 1. Nedostatak želje (47%) 2. Problemi sa doživljavanjem orgazma (45%) 3. Otežano uzbuđivanje (40%) 4. Nedostatak satisfakcije (39%) 5. Suvoća vagine (37%) 6. Bol (36%) Da li se ovi problemi mogu rešiti jednostavnim korišćenjem lubrikanta, upražnjavanjem malo duže predigre ili se radi o psihološkim problemima? Psihoterapeut dr Tina Tesina kaže da je jedan od najvećih problema za žene nedostatak osećaja sigurnosti, naročito ako su imale nekih negativnih iskustava sa muškarcima u prošlosti. "Seks je vrlo intimna aktivnost tokom koje su žene prilično ranjive," kaže ona. "Kada se ne osećaju sigurno i voljeno, nastaju problemi." Suočimo se sa istinom: kada smo nagi, veoma smo ranjivi; naročito u današnjem društvu savršeno fotošopovanih tela koja gledamo svaki dan. "Pored toga, savremeno društvo, TV, filmovi, reklame i pornografija stavljaju naglasak na seks, na 'žestoke' performanse i 'niske strasti' a ne na ljubav, fizičke veze i uživanje jedno u drugom," kaže dr Tesina. "Čudo je da nema još više žena koje imaju problem sa seksualnim odnosom i sopstvenom seksualnošću". Umesto da patite u tišini, razgovarajte otvoreno sa vašim partnerom. Sek je nešto što se deli i ne treba da vas bude sramota da priznate kako se osećate. "Ako ćete deliti zajednički život, morate deliti i sebe i pokazati ko ste vi u stvari - kako vaše divne osobine tako i demone sa kojima se suočavate." Ali ako vas i dalje muče neki problem vezani za prošlu vezu, razmislite o poseti psihijatru pre nego što temu iznesete u spavaćoj sobi. "Prvo same morate shvatiti šta osećate kako biste komunicirale sa nekim ko vas voli," kaže dr Tesina. "Treba vam neko ko će vas podržati i posavetovati, a ne kritikovati. Neko ko će osvetliti tamna mesta, a kad svetlost uđe unutra - to će biti revolucija!" Taj process nije lak, ali je vredan, a samo iskustvo vašu vezu može još više učvrstiti. "To je kao otkriće vaše prave strane koje je bila sakrivena iza bola i straha. Lečenje seksualnih rana omogućiće vam da volite svim srcem - možda po prvi put u životu."
