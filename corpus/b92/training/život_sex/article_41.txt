> Izvor: B92
> Datum: sreda 20.11.2013
> Rubrika: život_sex
> Naslov: 4 bizarne lekcije iz seksologije
> Članak:

Znate li da su perike za međunožje svojevremeno bile uobičajeni deo ženskog arsenala lepote? To je samo jedan od beskorisnih podataka koje smo izvukli iz nepresušne enciklopedije seksualnosti.

Ako vam nedostaje intrigantnih tema za opušteno večernje druženje ili želite da svog partnera impresionirate zavidnim znanjem iz seksi enciklopedije, portal za upoznavanje partnera HocuSpoj.com vam prenosi neke od manje poznatih i intrigantnih seksi činjenica. Strogo kontrolisani rast stidnih dlaka Sve dlake na telu imaju program koji im omogućava strogo ograničeno vreme rasta. Zbog toga se rast stidne dlake zaustavlja obično nakon tri meseca. Zamislite šta bi se dogodilo kada bi stidne dlake imale potencijal rasta kose. Muškarci koji gledaju druge muškarce su plodniji Muškarci koji gledaju pornografiju s jednom ženom i nekoliko muškaraca su plodniji od muškaraca koji gledaju lezbijske porno filmove ili samo gole žene. Naučnici nagađaju kako gledalac na biološkom nivou muškarce u porno filmovima smatra konkurencijom pa njegovo telo povećava rasplodne kapacitete. Pingvini su skloni prostituciji Ženke pingvina, pa čak i kada su u paru, često prodaju svoje telo drugim mužjacima u zamenu za materijalna dobra. Zoolog Fiona Hanter tvrdi kako se pingvinke nude isključivo nesparenim pingvinima kako bi od njih dobile materijal potreban za gradnju gnezda. Ponekad čak izvedu kompletan ritual zavođenja pa nakon što se domognu željene stvari pobegnu od nasamarenog mužjaka. Perika za vaginu Najstarije pronađene perike za vaginu datiraju s početka 15. veka. Nosile su ih žene koje su brijale pubis. U viktorijansko vreme su ih često koristile prostitutke za prikrivanje znakova polnih bolesti. Danas se koriste na filmskim setovima kako bi se pokrili intimni delovi tela glumaca u golišavim scenama. 
