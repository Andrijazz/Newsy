> Izvor: B92
> Datum: subota 21.04.2012
> Rubrika: život_sex
> Naslov: Da li treba gledati porniće sa partnerom?
> Članak:

Često razmišljamo o novim načinima kako da osvežimo ustaljeni seksualni život. Nekad je to promena poze, uloge, korišćenje sprava i pomagala..., ali kada vam i to dosadi, partner će vam predložiti da zajedno pogledate porno film.

Malo konzervativnije devojke će odmah ustuknuti i reći da to ne dolazi u obzir. One malo nesigurnije će pomisliti da ih njihov partner ne voli i nevoljno će pristati da pogledaju pornić, a neke će pogledati film za odrasle i onda možda pokušati da izvedu nešto od onoga što su gledale sa svojim partnerom. Naravno da ne postoji pravi odgovor na to da li neko treba ili ne treba da gleda pornić sa partnerom, ali postoji nekoliko razloga zašto možete biti protiv toga ili se pak možete lepo zabaviti. Razlozi protiv su uglavnom vezani za nesigurnost nekog od partnera u vezi sa svojom ulogom u zadovoljavanju partnera. U porno filmovima uglavnom svi izgledaju dobro i svi vrište od zadovoljstva pa ćete, ako pripadate naivnijoj grupi ljudi, verovati da tako uvek treba da bude. Pornografija je često pogrešan način i put ukoliko želite da poradite na emotivnoj strani vaše veze. Ukoliko ipak želite da poboljšate seksualni život, možete jednostavno da pogledate ili da pokušate da pogledate zajedno pornić, pa odlučite da li je to prava stvar za vas. 
