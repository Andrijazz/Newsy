> Izvor: B92
> Datum: četvrtak 1.12.2011
> Rubrika: život_sex
> Naslov: Da li muškarci misle samo o seksu?
> Članak:

O čemu to muškarci stalno razmišljaju? Najnovija studija otkriva da nije samo seks u pitanju.

Muškarci često pomisle i na hranu i spavanje, uprkos tome što su neke studije procenile da o seksu razmišljaju na svakih 7 sekundi ili 8.000 puta dnevno. Kako bi testirali ovu teoriju naučnici su angažovali 163 devojke i 120 muškaraca studenata. Svako od njih je dobio specijalni brojač i 59 njih je zamoljeno da beleže svaki put kada pomisle na hranu, kod 61 ispitanika su beležene misli o spavanju, dok je 163 beležilo seksualna razmišljanja svake vrste. Pokazalo se da muškarci u proseku na seks pomisle 19 puta dnevno, u poređenju sa ženama koje to učine 10 puta. Muškarci takođe češće misle i o hrani - 18 puta i o spavanju 11 puta. Žene na jelo pomisle 15 puta, a na spavanje 8,5 puta dnevno. "Ovo otkriće je pokazalo da postoje razlike u polovima ne samo kada je u pitanju razmišljanje o seksu, već i o hrani i spavanju", rekao je dr Teri Fišer, profesor psihologije na Ohajo Univerzitetu. Istraživanje se ne odnosi samo na polne razlike, već ukazuje i na činjenicu koliko je neka osoba slobodna po pitanju sopstvene seksualnosti. "Ne postoji dokaz za ustaljeno mišljenje da su muškarci opsednutiji seksom od žena", dodao je Fišer. 
