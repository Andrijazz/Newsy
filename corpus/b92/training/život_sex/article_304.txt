> Izvor: B92
> Datum: ponedeljak 19.12.2011
> Rubrika: život_sex
> Naslov: Kada treba imati seks?
> Članak:

Kada treba imati seks? Kako odlučiti kada je pravi trenutak za intimnost?

Seks može biti najuzbudljiviji deo jedne veze, ali za žene on stvara i potencijalan emotivni haos. Prerano upuštanje u seksualni odnos na neke dame utiče dramatičnije nego što to muškarci mogu i da zamisle. Da biste sve uradile kako treba potrebno je definisati granice i ponašanja kojih ćete se držati pod svim okolnostima. To je važno kako biste zadaržale dostojanstvo i samopouzdanje; kako se ne biste zaljubile u pogrešnog čoveka i kako biste sebe poštedele patnje. Evo nekih saveta: 1. Saznajte šta želite i držite se toga Da li tražite pastuva koji će vam priuštiti višestruke orgazme ili nežnog mladića sa kojim ćete provesti ostatak života? Odlučite se između ta dva i idite prema cilju. Pre nego što spavate sa njim, obavite "onaj razgovor". Kakve su njegove namere i ciljevi? Šta oseća prema vama? Da li može da vam pruži to što želite? Morate da razgovarate o tim stvarima. 2. Nemojte piti Kada čovek sretne ženu mnogo se emocija i hemije mota po vazduhu. Učinite sve što je potrebno kako biste ostale pribrane. Alkohol vas neće učiniti šarmantnijom; ali ako baš morate, popijte čašu vina. Međutim dok ne odlučite da li želite da budete intimne sa njim, sačuvajte trezvenu glavu. 3. Odgovorite na pitanje: "Da li je on samo zgodan ili je potencijalan muž?" Ako tražite muža, morate se ponašati zrelo i biti objektivne. Izlazite sa njim, razgovarajte, procenjujte...Da li je on samo šarmantan, zgodan dasa ili može biti nešto više? Ako je ovo prvo, polako se odmaknite od njega jer, ako budete spavale sa njim, velike su šanse da ćete se zaljubiti...jer to je ono što žene rade. 4. Pratite Dalaj Lamu U njegovoj knjizi The Art of Happiness: A Handbook for Living, Dalaj Lama piše o zadovoljstvu protiv sreće. Njegov je savet da uvek pitate sebe: "Da li će me ovo usrećiti?". Ovo pitanje vam može pomoći da pronađete odgovore na različita životna pitanja, ali pomaže i kada odlučujete da li treba da budete intimne sa nekim. 5. Ako o tome ne možete da pričate, nemojte to ni raditi! Ako ne možete sesti i imati zreli razgovor sa njim o seksu i vezi...onda NEMOJTE spavati sa tom osobom. Nema ničeg lošeg u zabavljanju i uživanju u seksu. Međutim ako tražite ljubav svog života, poslušajte ove savete. Pomoćiće vam da se ne razočarate i da pronađete sreću koju zaslužujete. 
