> Izvor: B92
> Datum: nedelja 11.12.2011
> Rubrika: život_sex
> Naslov: Šta zaista želimo od seksa?
> Članak:

Ljudi maštaju o orgijama, dugim orgazmima i grupnom seksu, ali većina zapravo uopšte to ne priželjkuje u stvarnom životu, ili barem na tome ne radi.

Većina zapravo priželjkuje kombinaciju užitka i bliskosti sa partnerom. Međutim, mnogi u toku samog čina usmeravaju misli u potpuno drugom pravcu: "kako izgledam", "kako mirišem", "kako zvučim", "hoću / hoće li zatrudneti" i slično. Kako uopšte možemo da uživamo u seksu kada se sve to događa u našim glavama? Seks, dakle, može postati veoma komplikovan kada se ljudi usmere na svoje mogućnosti, a ne na ulogu vođenja ljubavi. Kako biste na najbolji mogući način osetili sve lepote seksualnog kontakta, morate biti psihički prisutni. Ako suviše analizirate ili brinete, udaljićete se od tog iskustva. Takođe, ako ste zabrinuti zbog toga šta vaš partner misli, ili mislite da ne ispunjavate njegova / njena očekivanja, nećete uopšte uživati. Cilj je da misli usredsredite na bliskost i užitak. Ne razmišljajte o negativnim stvarima, ne merite vašu uspešnost i mislite samo na njegovu funkcionalnost. Morate se opustiti. To možda zvuči potpuno suprotno ideji da je seks uzbuđenje i napetost, ali tu je izazov. Kako biste povećali užitak i bliskost, treba vam drugačiji pristup seksu. Za početak, morate shvatiti da svrha seksa nije orgazam. Naime, kako vam samo petnaest sekundi (u najboljem slučaju) može zameniti celi uzbudljivi put? Ne gubite vreme tokom seksa razmišljajući o vrhuncu. Naravno, ako vam postane dosadno, možete poraditi na tome da malo ubrzate stvari. Morate se povezati sa partnerom / partnerkom i razgovarati s vremena na vreme o vašem seksualnom životu. To može delovati zastrašujuće, ali je zapravo jedna od ključnih stvari za upoznavanje svojih i tuđih potreba. Još jedne stvari morate pod hitno da se rešite: brige da možda niste normalni u seksu. "Normalno" kada je reč o ljubavi i vezi dve odrasle, odgovorne osobe - ne postoji. 
