> Izvor: B92
> Datum: nedelja 1.01.2012
> Rubrika: život_sex
> Naslov: Seks: čekanje se isplati?
> Članak:

Osećate da između vas i jedne atraktivne devojke postoji neverovatna seksualna tenzija i vi rešavate da je pozovete kod sebe posle prvog viđanja. Razmislite još jednom...

Nema smisla da se vaš prvi "izlazak" okonča u spavaćoj sobi, jer onda isključujete mogućnost da će vas ona ikada uzeti u obzir za ozbiljnu vezu. To nije jedina neželjena posledica seksa tokom prve večeri upoznavanja. Predstavljamo vam još nekoliko razloga zbog kojih bi trebalo da ga izbegavate. Čekanje izaziva neizvesnost U "brzom vremenu" u kom živimo, nema mesta čekanju i odlaganju zadovoljstva. Međutim, ako se strpite na početku romantične veze, stvorićete bolje uslove za upoznavanje sa drugom osobom. Postepeno razvijanje odnosa između vas i partnera / partnerke mnogo je važnije od trenutnog postizanja zadovoljstva. Čekanje stvara izazov Kada čekate na seks, vaše interesovanje se povećava. Ako požurite, ona vas može prihvatiti zdravo za gotovo i neće se truditi oko vas. Čekanjem pokazujete poštovanje. Time što ćete čekati na prvi seks pokazujete da nemate na umu da je odvučete u spavaću sobu, a zatim ostavite. Bez obzira na to što se možda snažno privlačite, ona će biti srećna što je poštujete. Čekanje i vas drži zainteresovanim Ne samo da iščekivanje splasne kada se seks dogodi na prvom sastanku, nego će se umanjiti i vaša želja da budete sa tom devojkom. Možda ćete čak potpuno isključiti mogućnost da se s tom osobom vidite u vezi i funkcionišete kao par. Seks treba da bude nagrada za vaš obostrani trud da veza uspe. Čekanje vam daje vremena da je procenite Pošto ste je tek upoznali, vi ne znate nikakve pojedinosti o njenom životu i navikama. Šta ako je ona preterano posesivna ili ljubomorna? U svakom slučaju, čekanjem ćete sebe poštedeti brojnih problema. 
