> Izvor: B92
> Datum: nedelja 18.03.2012
> Rubrika: život_sex
> Naslov: Kada imate najveće šanse za seks?
> Članak:

Različite studije otkrivaju najneobičnije činjenice o seksu pa je tako sada poznat i najbolji dan, nabolje vreme pa čak i najpogodnija vremenska prognoza za seks, a ako niste znali, postoji i najpogodnija temperatura za igrice pod čaršafima.

Proverite jeste li dovoljno upućeni i da li znate kada imate najveće šanse za uživanje u seksu. Strastima se češće prepuštamo u ponoć Ljudi su čak 17 puta skloniji da uživaju u seksu u ponoć nego u deset sati ujutro, pokazala je studija objavljena u časopisu Journal of Circadian Rhythms. Prema rezultatima istraživanja, najveći broj ljudi u seksu uživa neposredno prije odlaska na spavanje, odnosno između 11 sati uveče i jedan sat ujutro. "Ljudi u seksu uživaju kada za to imaju mogućnosti, a vreme pre odlaska na spavanje čini se najpogodnijim. Osim toga, seks pre spavanja se percipira prihvatljivim i poželjnim i smatra se kako je to 'normalno' vreme za seks. Nedelja je najnepopularniji dan za seks Za razliku od lenje nedelje, petak i subota su čak 18 puta popularniji dani za seks, barem tako tvrdi istraživanje Univerziteta u Indijani. Osim toga, ta ista studija pokazala je kako su seksualni odnosi znatno češći leti i u proleće, a nešto ređi zimi. Veliki broj ljudi priliku za seks propušta zbog visokih temperatura Kako je pokazalo istraživanje Degrees of Pleasure kompanije Trojan, čak dvostruko više ljudi seks je odbilo jer im je bilo previše vruće u poređenju sa brojem ljudi koji su seks preskočili zbog niskih temperatura. Tako je čak 35 % ispitanika istraživanja priznalo kako je barem jednom odbilo seks 'jer je jednostavno bilo previše toplo', a samo 19 % njih je isto to učinilo 'jer je bilo jako hladno'. Neverovatno šta nekoliko dodatnih prekrivača spavaćoj sobi mogu učiniti. Nesigurno radno mesto negativno utiče na seksualni život Otprilike 56 posto muškaraca i 47 posto žena koji se suočavaju sa nesigurnim radnim mestom i boje se da će izgubiti posao pate od manje želje za seksom. Studija švajcarskog Lugano univerziteta zaključuje: nema plate, nema seksa. Nezaposlenost pa čak i bojazan od gubitka posla značajno smanjuju libido, pokazala je ta studija sprovedena nad muškarcima i ženama u dobi od 20 do 49 godina. Osim toga, ova studija ukazuje i na sumnju kako stresni događaji kao što su restrukturiranje kompanije, privatizacija i spajanja na seksualni život utiču i više nego što se mislilo. Kišno vreme najpoželjnije za seks Čak 83 posto Amerikanaca smatra kako su kišni dani i noći najbolje vreme za seks, jer, prema rečima ispitanika u Trojanovom istraživanju Degrees of Pleasure, kada je kiša ionako se ne može ništa drugo raditi. Rezultati istog istraživanja pokazali su i kako je najbolja temperatura za seks između 20 i 21-og stepena. Petkom imate čak 56 posto više šanse za seks nego ponedeljkom Barem je to istina u Tokiju. Prema rezultatima ankete u časopisu Time Out Tokyo, čak 56 posto čitatelja izdvojilo je petak kao najverovatniji dan za seks, 30 posto odabralo je subotu, šest posto utorak, nedelja je zaslužila tri posto glasova, a utorak i ponedeljak, jedan posto glasova - i pokazali su se kao dani s najmanje šanse za seks. 
