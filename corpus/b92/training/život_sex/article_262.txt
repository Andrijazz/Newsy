> Izvor: B92
> Datum: subota 11.02.2012
> Rubrika: život_sex
> Naslov: Ko ima bolji seks: parovi ili samci?
> Članak:

Odgovor na pitanje da li bolji seks imaju samci ili bračni parovi uopše nije lako dati iako se time već godinama bave mnoga istraživanja.

Rašireno je verovanje da samci uživaju u boljem i češćem seksu od onih koji su u braku ili dugim vezama. Ali da li je to baš tako? Pokušajem odgovora na to pitanje bavio se dr. Đuzepe Spezano, kanadski psiholog. Brojna istraživanja ukazuju na to da bračni parovi zapravo češće praktikuju seks nego samci i to je donekle odgovor na ovo pitanje. Najrazumniji pogled na tu problematiku je taj da ljudi koji češće upražnjavaju seks to čine zato što vole seks - nezavisno od toga jesu li ili nisu u braku. Dakle, verovanje da seksualni život umire sa brakom zapravo je mit. Istraživanja daju određene smernice Međutim život je kompleksan pa tako pojednostavljeno posmatranje seksa ne daje potrebne odgovore. Iako nam istraživanja koja se sprovode na tu temu pružaju dobre smernice, ona ne daju nužno pravu sliku stanja, jer se, na primer, posmatra samo brak ili samo seks na jednu noć. Ali duge veze su slične braku, a one se ne uzimaju u obzir prilikom istraživanja. I na području samaca postoje brojne kategorije - od onih koji ne žele usputni seks do onih koji gotovo redovno imaju seks na jednu noć. Učestalost seksualnih odnosa varira Ako se posmatra samo seks u braku, onda dublja analiza pokazuje da i tu učestalost seksualnih odnosa varira. Vrlo je uobičajeno da se na početku braka seksualni odnosi dešavaju češće. Nakon što dođu deca, broj seksualnih odnosa se uglavnom smanjuje. Takođe razlike su vidljive i kod samaca. Ako osoba zapadne u period života kada nije u mogućnosti da obilazi različite događaje, manji je i broj seksualnih odnosa. Međutim nekada samci imaju tzv. prijatelje za seks pa im to omogućava češće seksualne odnose. Dakle, ne može se kategorički reći da u seksu češće uživaju samci ili oni u braku i dugim vezama. Uprkos navedenim činjenicama i zapažanjima, na pitanje o tome ko ima bolji seks - samci ili bračni parovi, još nije u potpunosti odgovoreno. Zapravo, tačan odgovor je da to zavisi od mnogih faktora. Da li su samci duže od dve godine u bilo kojoj vrsti veze? Šta je sa bračnim parovima - jesu li u braku tri meseca ili pet godina? To su samo neka od brojnih pitanja čiji bi odgovori mogli dovesti do rešavanja večne misterije o razlici u kvalitetu između samačkog i bračnog seksa. Ključna je faza veze Kako objašnjava dr. Đuzepe Spezano, naglasak treba staviti na fazu veze i njen uticaj na seksualni život pojedinca, odnosno para. Očekivano, seks je uvek intenzivniji na početku veze, a sa godinama intenzitet opada. Međutim ljudi u braku imaju partnera, a samim tim je i verovatnost za seks veća. Samcima je seks najčešće kao na početku veze, ali nemaju stalno uz sebe partnera pa to umanjuje šanse za seks. Zbog svega navedenog, ali i zbog svega onoga što nije ni spomenuto, jasno je da je odgovor na pitanje ko ima bolji seks,nemoguće dati. Na kraju, kao i uvek, sve je stvar pojedinca, odnosno para. Drugim rečima, ako bračni par doživljava seks kao važan element braka i voli seks i njihovi seksualni odnosi će biti česti. Nesumnjivo, njihov seksualni život je bolji nego onaj koji imaju neki samci. Ali, sa druge strane, samci koji vole seks i upražnjavaju ga sa različitim partnerima, imaće bolji seksualni život od bračnog para kojem seks nije preterano važan pa ga samim tim ni ne upražnjavaju često. 
