> Izvor: B92
> Datum: nedelja 18.12.2011
> Rubrika: život_sex
> Naslov: Kako da ojačate libido prirodnim putem
> Članak:

U poslednje vreme nemate preveliku želju za seksom i to vas muči jer želite da uživate s partnerom i da se osećate voljeno. Saznajte kako da na prirodne načine probudite želju za intimom.

Nekoliko je najčešćih neprijatelja seksa poput umora, stresa, viška kilograma ili hormonalnih problema. Nedostatak libida može biti vrlo frustrirajući, naročito jer se u društvu o tome ne raspravlja previše često i ne smatra se poželjnim problemom za diskusiju. Evo nekoliko predloga za prirodnu pomoć kako da pojačate libido i opet se osećate seksi i poželjno. Alkohol Jedno ili dva pića mogu vas fino opustiti, ali ako krenete dalje, posle vam sigurno neće biti do seksa. Zato, uzmite piće za sebe i partnera, porazgovarajte i opustite se pa pomalo zapalite iskrice u vezi. Vežbanje Ne kažu bez razloga da žena ima više samopouzdanja ako se dobro oseća. Redovno vežbanje pomaže vam da održite telesnu težinu i sami ćete se osećati privlačnije i poželjnije zbog toga. Takođe, dok vežbate oslobađa se neurotransmiter endorfin koji je zaslužan za osećaj sreće i zadovoljstva. Održavajte liniju Sve što vas čini inače zadovoljnom utiče na jači libido. Ako vas višak kilograma sprečava da se opustite pred partnerom i češće upustite u intimne odnose, poradite na tome. Međutim da se ne biste još više razočarali i bili nesrećniji, najpametnije je krenuti malim koracima, jer višak kilograma neće otići preko noći. Izbacite slatkiše, grickalice i brzu hranu, a u ishranu uvrstite povrće, voće, celo zrno žitarice i nemasno meso i ribu. Ne zaboravite na pravilo o osam čaša vode dnevno. Birajte hranu u bojama Vitamini, minerali i antioksidanti koji se nalaze u voću i povrću čini nas i naše telo zdravijim. Osećaćete više energije i imaćete bolju koncentraciju. Zato u ishranu uvrstite paradajz, brokoli, bobičasto voće, jabuke, spanać i salatu kad god možete. Što više boja imate na tanjiru, to bolje. Koristite suplemente Suplementi su prirodni dodaci ishrani, a mogu biti vitamini, minerali ili aminokiseline. U slučaju problema sa smanjenim libidom može pomoći ginko biloba jer uzrokuje bolji protok krvi telom pa tako i genitalijama. Takođe vam može pomoći kolin, jedan od ne tako poznatih vitamina koji spadaju u skupinu B, kao i vitamin B5. Oni su dobri za neurotransmitere acetikoline koji iz mozga šalju impulse prema polnim organima. Jedite hranu bogatu cinkom Mineral cink važan je za proizvodnju testosterona. Nedostatak cinka povezuje se s problemima sa spermom i smanjenim libidom. Cink možete pronaći u pivskom kvascu, mekinjama i pšeničnim klicama. Smanjite stres Budući da je danas prisutan u svim sferama naših života, stres može naneti štetu i seksualnom životu. Ima više načina kako se rešiti stresa, a neki od njih su vežbanje, meditacija, masaže tela ili neki lični ritual koji će vas opustiti poput tople kupke. Često obaveze istisnu vreme za opuštanje, međutim probajte da se organizujete i tri puta nedeljno da pronađete vreme za opuštanje. Hrana koja posebno pogoduje libidu Banane - imaju puno vitamina B, a on će vam dati energiju za intimnost s partnerom. Avokado - sadrži folnu kiselinu koja će na vas delovati jednako dobro kao vitamin B, dati vam energiju i izdržljivost. Koštunjavo voće - orasi i bademi obiluju masnim kiselinama koje su, između ostalog, zaslužne za bolji rad hormona. Jaja - kao i koštunjavo voće, pomažu da hormoni budu u balansu jer imaju vitamine B6 i B5.
