> Izvor: B92
> Datum: ponedeljak 17.10.2011
> Rubrika: život_sex
> Naslov: Šta vam uništava seksualni život?
> Članak:

Taman kada pomislite da ste se skrasili u divnom ljubavnom odnosu, situacija u spavaćoj sobi postaje bleda i dosadna. Gde ste pogrešili?

Reč je o tome da se ljudi često zarobe u razne stereotipe koji ljubavnu postelju predstavljaju crno - belom, a vezu kao životnu konstantu koja ne dozvoljava avanture i promene. Predstavljamo vam pet najčešćih mitova koji vam uništavaju seksualni život.

Istina: Možete nekoga voleti čak i kada požuda nestane, jer je ljudima potrebno i jedno i drugo. Iako ta osećanja mogu da postoje istovremeno na početku veze, s godinama se mogu da se razdvoje. To znači da možete osetiti čistu požudu bez ljubavi ili ljubav bez požude. Ako ste kao i većina ljudi, želećete da ih imate istobvremeno, a to znači da ćete svesno morati da uzburkavate strasti čim počnu da blede. Šta činiti? Najbolje je da uvodite nove stvari u vašu vezu, jer one osvežavaju strast. Zato budite kreativni i avanturistični u postelji: isprobavajte različite poze, vodite ljubav na neobičnim mestima i oblačite se svaki put drugačije. Ne budite škrti. Što više pružite, više ćete dobiti zauzvrat.

Istina: Zdravo telo je važan faktor zadovoljavajućeg seksualnog života. Da biste se zdravo hranili morate uložiti izvestan napor u pripremanje obroka i izbegavati masnoće, ugljene hidrate i "prazne" kalorije. Neadekvatna hrana može imati veoma negativan uticaj na vaš seksualni život. Naprimer, gojaznost je u vezi sa niskim libidom i erektilnom disfunkcijom, da i ne govorimo o nedostatku samopouzdanja i smanjenoj kondiciji. Nedostatak energije koji proizilazi iz loše ishrane sprečava vaše telo da seksualno reaguje. Šta činiti? Kada birate hranu, setite se da sve ono što odmaže vašem telu, istovremeno odmaže i dobrom seksu (i obrnuto). Dajte prednost svežem voću i povrću i uživajte u divnom seksualnom životu.

Istina: Strast se može razbuktati ako poslušate primalne seksualne instinkte. Tačno je da se partneri koji su dugo u vezi mogu susresti sa nedostatkom seksualne hemije. Međutim, nije istina da je tu i kraj njihovoj ljubavi. U heteroseksualnim vezama, osvetljavanjem razlika između muškarca i žene može povećati intenzitet iskustava među čaršafima. Tradicionalno, muška seksualnost donosi dominantnost, samouverenost i nežnost u spavaću sobu, a ženska emocionalnost i ranjivost. Šta činiti? Muškarci bi trebalo da ponude partnerkama snagu, ali i osećaj da su poželjne i voljene. Dame bi partnere trebalo da poklone nežnu i emotivnu seksualnu povezanost. Negovanjem takvih nagona može podstaći instinktivnu požudu u vašem partneru. Zato, ne razmišljajte o seksu, nego se oslonite na drevne instinkte koji se kriju u vašem telu.

Istina: Čak i kada su ljudi u dubokim i stabilnim vezama, povremeno mogu druge doživljavati atraktivnim. To što ste zaljubljeni ne znači da ste imuni na privlačnost drugih ljudi. Prirodno je da muškarci i žene fantaziraju i o osobama s kojima nisu u vezi, čak i u toku vođenja ljubavi. Uglavnom ta osećanja ne mogu dovesti do ozbiljnijih problema, ako s maštarija ne stupite u delo. Šta činiti? Proverite da li takve misli možete iskoristiti kako bi raspalili žar u vašoj vezi. Možda strast prema drugima možete preusmeriti na partnera. Ako suviše razmišljate o drugima i to postane prepreka normalnom funkcionisanju s partnerom, možda bi trebalo s nekim da porazgovarate o tome. Možda nešto treba da promenite u postojećoj vezi.

Istina: Određen stepen misterioznosti i neizvesnosti može biti seksualni pokretač. Deluje da stabilnost i strast treba da idu ruku pod ruku. Međutim, to obično nije slučaj. Za većinu ljudi neizvesnost raspaljuje strast, a ušuškanost u stabilnu vezu donosi monotonu i dosadnu atmosferu. Šta činiti? Pokušajte da začinite ljubavni život sa malo misterioznosti. Ako i sebi i partneru date malo više prostora, ostavićete mesta za čežnju koja će vam doneti mnogo više seksualnog zadovoljstva od stabilnosti.
