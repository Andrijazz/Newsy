> Izvor: B92
> Datum: sreda 7.03.2012
> Rubrika: život_sex
> Naslov: Otkrijte prave i lažne afrodizijake
> Članak:

Planirate da s voljenom osobom provedete strastveno veče. Šta ćete poslužiti? Med i orahe? Ostrige i čokoladu? Nešto od toga svakako treba da se nađe na vašem meniju, ali neke od namirnica, uprkos verovanjima, nisu afrodizijaci.

Predstavljamo vam nekoliko pravih i lažnih afrodizijaka koji vam mogu pomoći da začinite ljubavni život. Ostrige U teoriji ostrige sadrže jod i cink koji podstiču lučenje testosterona i pojedine aminokiseline koje podstiču libido. Međutim, to nisu dovoljne količine za bilo kakvu stvarnu korist od ovih morskih plodova. Da biste raspalili seksualnu želju, potrebno je da pojedete čak pedeset ostriga. Mnogo je bolje da poslužite semenke bundeve ili napravite pitu od iste, jer je dokazano da ta namirnica povećava libido. Dobar izbor su i bademi, kestenje i avokado, a još je bolje kada biste zajedno kuvali - zajedničko spremanje obroka je svojevrsna predigra. Čokolada Tačno je da je čokolada dobar afrodizijak, ali samo ako je tamna. Studije su pokazale da čokolade sa visokim procentom kakaoa povećavaju nivo dopamina i bioflavonoide koji proširuju krvne sudove i poboljšavaju cirkulaciju. Odlična kombinacija su tamna čokolada i kikiriki puter koji povećavaju seksualno uzbuđenje kod žena. Alkohol može pomoći da se opustite, ali samo ako ga unosite umereno. Naime, dokazano je da čaša vina dnevno može povećati seksualnu želju kod žena. Ipak, budite oprezni: previše alkohola može smanjiti želju. Beli luk Beli luk sadrži alicin koji poboljšava cirkulaciju neophodnu za erekciju. Zbog toga se dugo uzimao kao prirodni lek za impotenciju. Neki začini imaju sličan efekat. Šafran olakšava bol i tenziju, a njegov sastojak pikokrocin pojačava osetljivost kože. Kapsicin iz ljutih papričica takođe stimuliše nervne završetke i ubrzava rad srca. Grožđe Grožđe nema svojstva afrodizijaka. Semenke nara, s druge strane, bogate su antioksidansima i odličan su izbor ukoliko želite vatreno veče. Pojedite i babanu koja zbog visokog nivoa kalijuma i vitamina B povećava nivo energije i reguliše otpuštanje polnih hormona. Crvena boja Crvena boja odličan je izbor i za muškarce i za žene. Naučnici su otkrili da ta boja može uticati na privlačnost između muškaraca i žena, verovatno zbog toga što asocira na plidnost. Za ženu, crvena boja na muškarcu signalizira moć i status. Znoj Čudno, ali istinito: znoj vašeg partnera može povećati seksualnu želju. Ako se partneru približite čim se on vrati s vežbanja, miris njegovog tela uticaće na povećanje nivoa hormona stresa. Dobro bi bilo i da zajedno vežbate, jer to dokazano vodi boljem seksualnom životu. Takođe, ako se redovno rekreirate, mnogo lepše ćete spavati. 
