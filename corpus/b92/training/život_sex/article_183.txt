> Izvor: B92
> Datum: četvrtak 26.04.2012
> Rubrika: život_sex
> Naslov: Žene: komplimenti su bolji od seksa!
> Članak:

Jedan kompliment bolji je od seksa, šopinga pa čak i čokolade kada je reč o podizanju ženskog raspoloženja - otkriva novo istraživanje.

Polovina od 1.056 ispitanica izjavilo je da se pre oraspolože kada lepo nameste frizuru nego kad pojedu čokoladu; a trećina je rekla da ih više raduje neka dobra kombinacija koju su obukle od vrele igre ispod čaršafa. Kada je reč o cipelama, 1 od 10 žena izjavila je da se osećaju bolje čim obuju svoje omiljene seksi cipelice. Međutim, loša frizura ili svađa sa partnerom najviše utiču da dame zapadnu u loše raspoloženje. Jedno istraživanje pokazuje da najednostavnije stvari vraćaju ženama osmeh na lice. Skoro 64% njih izjavilo je da ih oraspoloži sunčan dan, dok je trećini ispitanica za to potreban lep kompliment ili slatka poruka na telefonu. Jedan stereotip koji je izgleda tačan je da žene moraju da da dobiju potvrdu da su lepe kako bi bile bolje raspoložene. 35% ispitanica je reklo da se svaki dan šminka i lepo oblači jer to popravlja njihovo raspoloženje i doprinosi samopouzdanju. Ispostavilo se da će kompliment pre usrećiti žene nego unapređenje na poslu, vežbanje u teretani ili izlazak na ljubavni sastanak. "U svetu gde svi vodimo brze živote i mnoge stvari nisu pod našom kontrolom, prirodno je što se koncentrišemo na stvari koje možemo da kontrolišemo - popt našeg izgleda," kaže dr Pem Spur, ekspert za veze. "Međutim žene žele da izgledaju najbolje što mogu zbog podizanja svog samopouzdanja, više nego zbog privlačenja pripadnika suprotnog pola." 
