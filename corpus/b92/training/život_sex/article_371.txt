> Izvor: B92
> Datum: utorak 20.09.2011
> Rubrika: život_sex
> Naslov: Koliko treba da traje prosečan seks?
> Članak:

Muškarci su bili u pravu sve vreme: ne treba mnogo vremena da biste zadovoljili ženu, a to su potvrdila i nedavna istraživanja.

Grupa američkih i kanadskih seksologa otkrila je da je za seks dovoljno od tri do trinaest minuta, ne uključujući predigru. Taj podatak koji je dobijen analiziranjem izjava ljudi koji su dolazili kod terapeuta zbog seksualnih problema, odgovara rezultatima prethodnih studija koje su pokazale da je za seks potrebno od pet do sedam minuta. "Veoma malo ljudi ima seks koji traje duže od 12 minuta, ne uključujući predigru", objašnjava terapeut Beri Mekarti. Zapravo, odloženi orgazam, odnosno nemogućnost ejakulacije jedini je razlog zbog kog seks kod nekih ljudi traje duže, smatraju stručnjaci. Ukoliko, pak patite od prebrze ejakulacije (seks kod takvih ljudi traje kraće od dva minuta), onda bi trebalo da upotrebite nekoliko trikova kako biste poboljšali vašu tehniku među čaršafima. Naprimer, seksolozi savetuju da češće menjate pozicije i birate sporiji tempo, kako biste postigli bolje "prolazno vreme". Istraživač Erik Korti kaže da se nada da će ovakva otkrića poboljšati seksualni život onih koji su mislili da "traju prekratko". "Iako se ova tema ne odnosi na polove, primećeno je da i muškarci i žene žele da im predigra i seks traju duže", objašnjava on. U istraživanju je učestvovalo 1.500 parova, koji su u proseku "izdržavali" 7,3 minute. "Postoji toliko mnogo mitova u našoj kulturi kada je reč o seksualnosti drugih ljudi. Seksualni život vaših komšija nije ni približno uzbudljiv kao što ste mislili", smatra Merion Brendon, jedna od istraživača. 
