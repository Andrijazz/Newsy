> Izvor: B92
> Datum: nedelja 1.09.2013
> Rubrika: život_sex
> Naslov: O kakvom seksu maštaju žene?
> Članak:

Fantazije o submisivnom ili dominantnom položaju, egzibicionizam ili voajerizam, grupni seks ili ljubav s onim jednim pravim ili pravom. Proučite pet najvećih seksualnih fantazija savremenih žena.

Najčešće seksualne fantazije žena objavljene su u novoj knjizi autorke Emili Dablerli koja u knjizi 'Garden Of Desires: The Evolution Of Women's Sexual Fantasies' istražuje šta se (i zašto) promenilo u seksualnim odnosima poslednjih 40 godina. Šta nas, pita se autorka, uzbuđuje ovih dana? "Želela sam da skrenem pažnju na ženske fantazije i podsetim žene da je ideja da imaju sopstvenu seksualnost tek nedavno osvojena seksualna sloboda, a ne nešto što treba uzeti zdravo za gotovo ili gurati pod tepih", objašnjava Dablerli. Ona tvrdi da savremena žena ima pet glavnih područja seksualne fantazije: submisivnost, fantaziju o dominaciji, egzibicionizam i voajerizam, grupni seks i fantaziju o seksu sa jednim posebnim partnerom. 1. Fantazija o submisivnom položaju Fantazije ove prirode variraju od jednostavnog vezivanja za krevet pa sve do formalizovanih seksualnih ugovora i pravila na kojima se temelji veza Kristijana Greja i Anastasije Stil u "50 nijansi siva". Rekviziti poput bičeva, lisica, vezivanja očiju su opšta mesta ovakvih maštarija. Podređivanje može biti emocionalno ili fizičko, može uključivati igranje uloga, a u nekim slučajevima čak i ide do pretvaranja da je žena žrtva silovanja ili seksualni rob. 2. Fantazije o dominaciji Uloge u ovoj fantaziji se menjaju, a muškarac postaje podređen ženskoj domini. Igranje uloga uključuje varanje partnera i kontrolisanje seksualnih činova. Istraživanje sugeriše da je ova fantazija vrlo popularna, a gotovo trećina ljudi kaže da su u nekom trenutku o tome maštali. U toj maštariji žena ima kontrolu nad svim što se događa u krevetu i nanosi bol ili zadovoljstvo po svojoj želji.

3. Egzibicionizam i voajerizam Bilo da to rade u vrtu, parku, u avionu, na poslu ili jednostavno pored otvorenog prozora u sopstvenom domu, ideja da bi mogle biti uhvaćene ili da bi ih neko mogao gledati, pali mnoge žene. Žene u knjizi progovaraju i o sekundarnoj erotici koju doživljavaju promatrajući druge osobe kako vode ljubav i osećaju uzbuđenje što ih neko drugi gleda za vreme intimnog čina. 4. Grupni seks Mnoge žene oduševljene su idejom da budu u seksualnom činu sa više ljudi. Privlačan je i element anonimnosti u nekim slučajevima, a ako su u paru, to im donosi element novog, drugačijeg i uzbudljivog u spavaćoj sobi. Za druge je moćno privlačna ideja o eksperimentisanju sa osobom istog pola. 5. Fantazija o seksu sa jednim partnerom Ideja o seksu sa parterom kojeg vole neizmerno je privlačna ženama. Slično tome, ideja o običnom seksu sa partnerom koji nije vaš, je česta fantazija. Nije retkost da se mašta o seksu sa zvezdom prijateljem ili simpatijom sa posla.
