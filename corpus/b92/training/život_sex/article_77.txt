> Izvor: B92
> Datum: nedelja 7.07.2013
> Rubrika: život_sex
> Naslov: Redovan seks podmlađuje?
> Članak:

Redovan seks, najmanje tri puta nedeljno, podstiče otpuštanje ljudskog hormona rasta zbog čega ljudi imaju manje bora i elastičniju kožu od vršnjaka koji apstiniraju i samaim tim izgledaju mlađe.

Ukoliko vidite nekoga u četrdesetim ili pedesetim godinama da izgleda mnogo mlađe, nemajte sumnju da redovno upražnjava seks. Redovan seks je saveznik mladolikog izgleda, pa tako oni u četrdesetim i pedesetim godinama sa aktivnim seksualnim životom mogu izgledati i do sedam godina mlađe, pokazala je studija britanske bolnice Edinburg. Istraživači kažu da ljudi koji ljubav vode najmanje tri puta nedeljno imaju brojne zdravstvene dobrobiti, koje se odražavaju i na fizičku izgled. "Razlozi za mladoliki izgled seksualno aktivnih ljudi su biološki i psihološki. Seks deluje kao prirodni analgetik, podstiče cirkulaciju i smanjuje bol" kaže dr Dejvid Viks, koji je vodio studiju. On dodaje kako seks podstiče otpuštanje hormona sreće endorfina, kao i ljudskog hormona rasta zbog koga koža izgleda elastičnije i otpornija je na nastanak bora. "Stereotip je da seksualne aktivnosti prestaju u pedesetim godinama, a istina je da je upravo tada redovan seksualni život najbolji faktor za podmlađivanje. Takođe, seksualno zadovoljstvo veoma je važno za ukupan kvalitet života i ono nije samo povlastica mlađih ljudi" naglašava Viks.
