> Izvor: B92
> Datum: ponedeljak 2.09.2013
> Rubrika: život_sex
> Naslov: Najveće zablude u seksu
> Članak:

Mnogi veruju da uz današnju dostupnost informacija znaju mnogo o seksu, ali ti isti bi se iznenadili po pitanju nekih suludih zabluda koje shvataju ozbiljno.

Afrodizijaci podstiču seksualnu želju O raznim afrodizijacima već se govorilo i verovatno mnogo vas veruje da nikakva predigra nije potrebna da se dovedete do raspoloženja za seks ako konzumirate neke od tih izvikanih afrodizijaka kao što su Španske mušice i slično. Ali zaboravljate pritom moć industrije kojoj u prilog ide da živite u zabludi. Možda smatrate da barem jedno od svega toga što se naziva afrodizijakom deluje? Pokazalo se da ni jedan od ovih "stimulansa" nema svojstva značajnijeg pojačavanja seksualne želje. A ako i ima, da li ste možda razmišljali o tome da je to tek placebo? Od takvih supstanci ćete se znojiti i biće vam vruće, ali zapravo mogu imati negativan uticaj na organizam i vaše zdravlje, kažu stručnjaci. Oženjeni/stariji parovi ređe imaju seks Činjenica je da je mladima život uzbudljiv. Ali isti ti žive u zabludi kad misle da jednom kad dođete u određene godine i kad budete u braku, da je seksa sve manje i manje. Istraživanja kažu drugačije. Oko 50 posto parova u braku seksaju se dva do tri puta nedeljno, dok oni mlađi, koji uživaju u singl životu imaju mnogo manje seksa. Pokazalo se da njih više od 50 posto uopšte nisu imali seksualne odnose u poslednjih godinu dana. Singl život odjednom više ne zvuči tako seksi, zar ne? Metoda prekinutog snošaja je potpuno nepouzdana Velike su šanse da su vas naučili da je metoda prekinutog snošaja potpuno nepouzdana i da je dovoljna kapljica tečnosti koja izađe iz penisa da žena ostane trudna i verovatno su vas savetovali da koristite prezervative. Ali, krenimo od prezervativa. Istraživanja su pokazala da su prezervativi 98 posto pouzdana zaštita ako se koriste pravilno. Prilično dobro, zar ne? Isto tako su istraživanja pokazala i da je metoda prekinutog snošaja pouzdana čak 96 posto ako se primenjuje kako treba. E sad, pokazalo se i da kada se prezervativi ne koriste pravilno pouzdanost im pada na 83 posto, a kad se metoda prekinutog snošaja koristi nepravilno pouzdanost zaštite pada na 82 posto. Seks sportistima noć pre važne utakmice kvari sposobnosti Većina sportista je noć pre važnog nastupa u karantinu, odvojena od svojih supruga, ljubavnica, devojaka i verenica... Svi znaju da seksanje tokom noći pre važne utakmice ometa sportski performans. Čak se Muhamed Ali suzdržavao šets nedelja pre meča. Ako je to zbog toga da ga seks ne iscrpi i da sutradan ne bi bi umoran, u kakvoj je onda kondiciji ako ga seks tako lako umara? A šta je sa testosteronom? Naučnici su došli do zaključka da seks uzrokuje proizvodnju testosterona. Stoga, to pravilo o apstinenciji možda i nije tako dobra strategija... Gubitak nevinosti je mučan za žene Muškarcima je gubitak nevinosti kao dobitak na lutriji, ženama nije. Pre svega, ideja da je potrebna sila da se probije himen je suluda. Mnogi nikako da shvate da je himen verovatno već "otišao" do onog trenutka kad je devojka dovoljno stara da se upusti u seksualne aktivnosti. Što je poprilično uznemiravajuće ako uzmete u obzir činjenicu da se u nekim zemljama i dan danas himen smatra legitimnim za testiranje devičanstva. Ali, čak i ako himen nije problem, tu je bol, zar ne? Ta bol je često prisutna zbog očekivanja da će je biti, jer tako kažu. Ali najvažnije je imati na umu da je vagina vrlo osetljiva i da mora biti u skladu sa stanjem uma vlasnice. Ako prvom seksu i žena i partner pristupe opušteno i polako, gubitak nevinosti ne mora biti mučan. 
