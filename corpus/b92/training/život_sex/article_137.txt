> Izvor: B92
> Datum: sreda 15.08.2012
> Rubrika: život_sex
> Naslov: Da li ste previše umorni za seks?
> Članak:

Prema ispitivanjima američke Fondacije za spavanje, svaki četvrti Amerikanac koji je u braku ili partnerskoj vezi tvrdi da je toliko pospan da nema snage za vođenje ljubavi. Koji je lek za to?

Ne iznenađuje zašto san odnosi pobedu nad seksom: od silnih poslovnih, porodičnih i društvenih obaveza, uglavnom pati naša potreba da sklopimo oči. Ako tome dodate probleme kao što su finansijski stres, zdravstvene boljke ili ljubavni jadi, videćete zašto je seks sve niže na listama "šta sve danas treba da uradim" - ako ga tamo uopšte ima. A čak i kada uskočimo među čaršave, većina će radije držati smartfon, tablet ili drugu spravicu nego partnerovu/partnerkinu ruku. "Mnogi od nas čitavog dana obavljaju po nekoliko zadataka odjednom - to je stalna stimulacija koja može da dovede do bogatijih iskustava", kaže Ejmi Levin, seks trener i osnivač sajta Ignite Your Pleasure. "Međutim, to može da škodi našim seksualnim životima". Ipak, u nekim situacijama obična iscrpljenost nije jedini razlog da spavanje bude preče od seksa. Osim ako nemate dijagnozu da patite od bolesti koja vam isisava enegriju, poput sindroma hroničnog zamora, moguće je da su u igri i drugi faktori koji nemaju veze sa prebukiranim rasporedom. "Možda je krivac dosada", kaže Levinova. "Ako imate osećaj ili znate da će seks da opet bude status quo, delovaće vam kao neka obaveza a ne zadovoljstvo". Još jedan mogući krivac: niski libido. Jedna studija iz 2008. pokazala je da se u nekom trenutku svog života između trećine i polovine žena bori sa niskom seksualnom željom. Iako nemamo jasnu statistiku za muškarce, nizak libido je sve veći problem i kod njih. Premda su brojni faktori koji bi mogli da budu uzrok ovom padu seksualne želje, većina okidača je zapravo jednaka onima koji nas čine i umornim - stres, uznemirenost, briga. "Mnoge žene su zadovoljne svojom vezom i uživaju u seksu kad do njega dođe, ali su previše stresne ili umorne da osete požudu", objašnjava Lori Minc, profesorka psihologije na Univerzitetu Floride i autorka knjige "Vodič umorne žene za strastveni seks" (A Tired Woman's Guide to Passionate Sex). Evo šta biste mogli da uradite da dobijete na vremenu i energiji i učinite seks redovnim delom svoje svakodnevice.

Napravite raspored spavanja Na kraju dugog dana, kada su deca konačno u krevetu, sve što vi i vaš partenbr želite da uradite jeste da - gledate TV, surfujete na netu ili odigrate neku igricu! U proseku provodimo oko 2,7 sata pred televizorom. Zapitajte se šta vam je važnije: veza ili neka TV serija/fudbalska utakmica? Trudite se da uvek idete u krevet u isto vreme a poslednjih sat i nešto budnog stanja provedite sa partner(k)om. Čak i ako to nije ništa drugo do običnog maženja, time pravite prostora u svom rasporedu za zajedničko vreme; radićete nešto više kad budete spremni. Raspoloženje će se vremenom sigurno promeniti. Razmišljajte van okvira Lako je ujturu reći, "Hajde da večeras imamo seks", kad vam je energija i dalje na visokom nivou. Pošto većina nas čeka veče da se baci u intimne vode, na kraju smo često preumorni da načinimo taj prvi korak. "Neki ljudi su uzbuđeniji danju nego noću", kaće Levinova. "Usaglasite svoju lestvicu uzbuđenosti sa dnevnim rasporedom": možda će vam više prijati jutarnji seks pre posla ili neki "brzinski" tokom pauze za ručak. Odredite datum Mislite d aje "zakazani" seks dosadan? Ne mora da znači. Uvreženo je mišljenje da je spontani seks najbolji, ali "isplanirani sastanci podstiču rast iščekivanja i otpuštaju tenziju iz vašeg odnosa", kaže Mincova. Unajmite bejbisiterku i izađite na večeru ili nađite vreme za seks kada su deca kod drugara. "Planirani seks je odličan za nekoga ko voli da pravi  sve stavke za taj dan. Osim toga, ovo uspostavlja obrazac zdravog seksualnog ponašanja. Kažu da je potreban 21 dan da od nečega stvorimo naviku. Jednom kad postanemo naviknuti na svakodnevni seks, nećemo moći da spavamo bez njega". Teško je da osetite požudu kad samo želite što pre u krevet. Ali budite uporni. Kao i druge vrste fizičkih vežbi, "seks vam može dati energetski podsticaj", kaže Levinova. "Samo morate da pronađete želju da prenebregnete taj osećaj umora ne biste li došli do zadovoljstva koje će vam, na posletku, napuniti baterije". Ako reorganizujete svoj raspored tako da fokusirate priroritete na suštinske stvari, umor neće biti faktor koji utiče na vaš seksualni život. I zapamtite, seks prouzrokuje još seksa. Jednom kad uđete ponovo u formu, najverovatnije ćete poželeti da češće budete intimni. A kad se probudite ujutro, kafa će mnogo bolje mirisati ako ste sinoć uživali u seksu. Fotografije: FreeDigitalPhotos.net
