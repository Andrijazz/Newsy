> Izvor: B92
> Datum: nedelja 23.02.2014
> Rubrika: život_sex
> Naslov: Za ženski orgazam - veličina je zaista važna
> Članak:

Kada je doživljavanje orgazma kod žena u pitanju, veličina je zaista važna, tvrde istraživači.

Veličina ženskog klitorisa mnogo utiče na njenu mogužnost da doživi vrhunac, zaključak je novog istraživanja. Nova studija se bavila ženama koje imaju problem da dožive orgazam, i otkriveno je da je njihov klitoris manji i značajno udaljen od vagine, piše Dejli mejl. Istraživači su, uz pomoć magnetne rezonance, slikali karlicu žena 30 žena koje u proseku imaju 32 godine. Deset žena je reklo da veoma retko a neke čak i nikada ne uspevaju da dožive vrhunac uprkos trudu, dok ostale imaju standardne doživljaje vrhunca tokom seksa. "Iako je adekvatna seksualna funkcija kompleksna, dokumentovano je da je veličina klitorisa kao i lokacija možda najvažnija u seksualnoj funkciji a najviše postizanju orgazma". Tim istraživača takođe veruje da će ovo otkriće biti od velike pomoći za sve one žene koje ne mogu da postignu orgazam. "Ovakvo istraživanje može da pomogne u budućim strategijama za lečenje seksualne disfunkcije". Studija se pojavila u Žurnalu seksualne medicine. "Ne postoji G tačka. Postoji K tačka a top je klitoris", kaže vođa studije dr Suzan Okli iz Sinsinatija za Livescience. "Klitoris je izvor velikog seksualnog zadovoljstva za žene", kaže dr Okli.
