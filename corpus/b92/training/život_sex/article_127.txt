> Izvor: B92
> Datum: petak 21.09.2012
> Rubrika: život_sex
> Naslov: Da li ste doživele orgazam na ovaj način?
> Članak:

Jeste li čuli za orgazam preko grudi? Neka istraživanja pokazuju da stimulacija grudi aktivira isto mesto u mozgu kao i kod stimulacije genitalnog područja pa je zato moguće da žena doživi orgazam samo igrom bradavica.

Grudi za vreme uzbuđenja mogu da se uvećaju za čak 25 posto, a zbog osećaja uzbuđenosti osetljivije su i jače reaguju na nadražaje. Stimulacija bradavica budi iste receptore u mozgu kao i prilikom stimulacije klitorisa i vagine. Istraživanje objavljeno u magazinu Sexual Medicine iznosi neke zaključke o orgazmu preko grudi. U istraživanju su žene prolazile kroz magnetnu rezonancu i mogle su da biraju između stimulacije vagine, klitorisa, cerviksa ili bradavica. Odabrani deo tela trebalo je da stimulišu 30 sekundi a onda, nakon pauze, da to ponove sa drugim tačkama. Kod stimulacije bradavica trebalo je da ritmično tapkaju po jednoj 30 sekundi suprotnom rukom. Istraživanje je otkrilo i da stimulacija bradavica aktivira isti deo u mozgu kao i stimulacija genitalnih delova ženskog tela. Prema tome, ne čudi što mnoge žene posebno uzbuđuje stimulacija bradavica i da na taj način mogu da dožive orgazam. Doktorika Dženifer Vajder objasnila je za Huffington Post da bradavice za vreme uzbuđenja menjaju boju od svetlije prema tamnijoj, jer krv brže cirkuliše telom pa se menja i boja. Kakva igra s bradavicama uzbuđuje ženu moraće svaka dama sama da otkrije, pa dr Vajder savetuje da treba istražiti šta kome odgovara i prepustiti se uživanju. 
