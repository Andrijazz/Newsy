> Izvor: B92
> Datum: četvrtak 22.12.2011
> Rubrika: život_sex
> Naslov: Zašto on ponekad ne želi seks?
> Članak:

Bukvalno ste se bacile na partnera, a on vas je odbio. Sada, ne samo da je vaš ego povređen već se i pitate šta nije u redu sa vama, njim ili vašom vezom.

Uverićemo vas, da čak i "najraspoloženijim" momcima, ponekad jednostavno nije do seksa. Sada ćemo vam objasniti i zašto je to normalno i šta treba da radite kako bi on opet počeo da misli o intimnosti sa vama. Zašto on ponekad nije raspoložen za seks Na početku treba reći da je veliki mit da muškarci svake sekunde razmišljaju o seksu. Jedna studija pokazuje da oni najviše 19 puta dnevno pomisle na to. Možda vam se čini da je ta cifra velika, ali to što msili o seksu ne znači da ga želi odmah i sada. Moderna ekonomija, takođe utiče na muškarce. Oni zbog nedostatka novca manje razmišljaju o gužvanju čaršafa, a više o zarađivanju. "Momci se seksualnim samopouzdanjem napajaju iz svojih karijera i finansijske sigurnosti," objašnjava Jan Kerner, seksualni terapeut. Ako se muči na tom polju, seks mu je, verovatno, poslednja stvar na pameti. Istina o muškarcima i seksu Seksualno odbijanje je loše za oba pola, ali stručnjaci misle da ga žene ipak teže podnose. To se dešava jer muškarci često moraju dugo da obrađuju partnerke pre nego što je konačno upecaju. Žene, sa druge strane, veruju da je dovoljno da legnu pored svog muškarca i da će on biti spreman za akciju. Zato, kada vas odbije, to vam deluje neprirodno i brinućete se da nešto nije u redu sa vašom vezom. Međutim, ne morate se sekirati, jer su takve situacije normalne. Probudite mu želju Ako vas odbije, nemojte ga vređati jer ćete biti u još goroj situaciji. Samo ga poljubite i recite: "Ok, drugi put." Međutim, ako baš ne možete da izdržite, probajte sledeće: ubacite mu neku seksi misao u glavu. Karner predlaže: "Jel se sećaš kako smo prošle nedelje vodili ljubav....bila sam tako uzbuđena." Tako mu na suptilan način sugerišete nešto. Ako mu se probudi želja, odlično, a ako ne - ipak se nećete osećati toliko loše. 
