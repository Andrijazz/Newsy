> Izvor: B92
> Datum: petak 30.03.2012
> Rubrika: život_sex
> Naslov: Seks: O čemu žene razgovaraju?
> Članak:

Iako je seks možda tabu tema za mnoge, među drugaricama nema ustručavanja. Žene rado jedne drugima poveravaju najintimnije misli, osećanja i iskustva, pa i ogovaraju svoje muškarce.

Ženski razgovori su otvoreni, iskreni i obično veoma živopisni. Pikantni detalji, vrela iskustva i pojedinosti poput veličine polnog organa njihovih partnera, fantazija koje imaju i novih iskustava su često prisutni u njihovim pričama. Ipak, o čemu najčešće razgovaraju, kada je reč o seksu? Veličina Žene često govore o veličini i obliku penisa njihovih partnera svojim drugaricama. Orgazmi Orgazmi su česta tema, bilo da ih doživljavaju ili ne, a ne izostavljaju ni podatke kad su doživele poslednji. Čin seksa Žene često razgovaraju o ukupnom seksualnom doživljaju i spremnosti njihovih partnera. Seksualne avanture Sekskapade, seks na neobičnim mestima, nove poze i pokreti - sve su to teme ženskih razgovora. Seksualne fantazije Žene retko govore muškarcima o svojim seksualnim fantazijama. Ipak, drugarice zaslužuju da znaju sve detalje o "prljavim" mislima koje im prolaze kroz glavu. Preferencije Žene drugaricama govore sve o tome šta bi želele, a šta ne od muškarca u krevetu. Gde bi volele da ih dodiruje, u koje doba dana da imaju seks, na kom mestu i u kakvim okolnostima. Pritužbe Žene se ne libe da svog partnera ogovaraju sa najboljim drugaricama i poveravaju im njegove loše strane. Brojne su koristi od takvih razgovora sa drugaricama. Prema novoj studiji sprovedenoj na Univerzitetu Harvard, poverenje u prijatelje nas fizički ojačava i podstiče vitalnost kod žena. Štaviše, otvoren i iskren razgovor sa osobom od poverenja smanjuje stres. Žene se zajedno smeju i osećaju se slobodno da razgovaraju o bilo čemu. Tada se ne pretvaraju i ne lažu, niti kriju svoje misli i osećanja. Razgovor sa drugim pripadnicama "lepšeg" pola pomaže im da bolje razumeju sebe, donesu odluke i učini da se osete shvaćenim. Ipak, ako najboljoj drugarici poveravate sve pojedinosti iz života i seksa, to ne znači da možete bez zadrške isto govoriti i manje prisnim osobama. Neke osobe će se možda osetiti neprijatno, ako pred njima budete govorili o vašim aktivnostima u postelji. 
