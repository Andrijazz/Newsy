> Izvor: B92
> Datum: petak 11.11.2011
> Rubrika: život_sex
> Naslov: Zašto žene kriju s koliko njih su bile?
> Članak:

Ljudi često govore neistine o broju bivših seksualnih partnera: muškarci se "precenjuju", dok ga dame umanjuju. Reč je o tome da svako ima svoju definiciju seksa i to vrlo fleksibilnu.

Međutim, zašto se žene uporno tvrde da imaju manje seksualnog iskustva od muškaraca? Odgovor se možda nalazi u psihološkoj evoluciji čoveka. Darvin bi verovatno rekao da muškarci poseduju gotovo neiscrpne "resurse" reproduktivnog materijala i motivisani su da ga šire u nadi da će preneti sopstvene gene. To bi onda značilo da muškarci koji ne "govore na sva usta" o svojim seksualnim avanturama nisu bili interesantni drugim ženama, pa neće biti uspešni ni u budućnosti. Žene bi, navodno, trebalo da biraju one muškarce koje su i druge žene odabrale, jer možda imaju vredne kvalitete koji su privukli njene prethodnice. S druge strane, žena bi trebalo da je izbirljivija i ima manje partnera zbog rizika da zatrudni što bi moglo da joj pokvari planove za pronalaženje idealnog oca njene dece. Takođe, za razliku od drugih sisara, žene su gotovo uvek raspoložene za seks, što znači da njihova zainteresovanost za tu vrstu "aktivnosti" ne zavisi od ovulacije, kao što je slučaj sa drugim vrstama sisara. Neki evolucioni antropolozi bi rekli da je ta sposobnost žena samo način da pojedine od njih uspeju da zadovolje muškarca, kako bi ih što duže zadržale i obezbedile zaštitu za porodicu. Ukratko, ženska spremnost na seks je mehanizam koji ograničava trenutni broj žena s kojima muškarac može da ima seks. Međutim, zar to ne bi moglo da znači da je seks prosto zabavan, pa žene u njemu uživaju podjednako, ako ne i više od muškaraca? Naime, one imaju sposobnost doživljavanja višestrukih orgazama u toku samo jedne "seanse" vođenja ljubavi, za razliku od muškaraca koji za novu navalu zadovoljstva mora da čeka neko vreme. Sve to upućuje da žene imaju daleko naglašeniju seksualnost nego muškarci i da njihov broj partnera treba da bude isti ili veći nego kod muškaraca. Tako je i Tiresije, prorok iz grčke mitologije, rođen kao muškarac, ali pretvoren u ženu na sedam godina. Onda je Zevsu i Heri koji su se svađali o tome ko više uživa u seksu - muškarci ili žene, odgovorio: "Samo jednu desetinu užitka dobija muškarac". Hera je bila uvređena time da žena može da uživa devet puta više i oslepela Tiresija. Sve dok muškarci od njihove seksualne prošlosti stvaraju mit i pokušavaju da budu "slepi" za pravu žensku seksualnost, žene će i dalje smanjivati pravi broj partnera. Međutim, bilo da ste muškarac ili žena, vaša seksualna istorija znači mnogo više od broja vaših ljubavnika - to je onaj deo kojim vi doprinosite vašem seksualnom životu, kako vrednujete vaš seksualni identitet, izražavanje i napredovanje na tom polju. Da li je onda važno s koliko njih ste bili? Vaša seksualna istorija nije samo nešto što se desilo u prošlosti. To je nešto što se dešava sada, sa osobom koja leži pored vas. 
