> Izvor: B92
> Datum: ponedeljak 12.12.2011
> Rubrika: život_sex
> Naslov: Imate li probleme u krevetu?
> Članak:

Danas seks više nije tabu, pa nije nikakva sramota o njemu razgovarati. Ipak, neki se i dalje stide problema koje imaju u krevetu.

U Žurnalu Američke medicinske asocijacije 1999. godine objavljen je članak o najčešćim seksualnim problemima. Nevolje u krevetu više su mučile žene. Evo nekih od njih. Nedostatak seksualne želje Nedostatak seksualne želje je vrlo čest kako kod muškaraca, tako i kod žena. Ipak, češće se javlja kod pripadnica "lepšeg" pola. Nedostatak želje je uglavnom privremen, ali nekada može i da potraje. Uzrokuju ga problemi u vezi, ali se javlja i kao neželjeni efekat uzimanja nekih lekova. Teže postizanje orgazma Nekada su poteškoće u postizanju stanja uzbuđenosti povezani sa nedostatkom seksualne želje. Anorgazmija se relativno često javlja kod žena i može biti veoma neprijatna za one dame koje žele seks, ali ne mogu da se uzbude. Reč je vrlo neprijatnoj situaciji usled koje seksualna želja može izostajati. Bol u toku seksa Ovo stanje poznato i kao dispareunija je prilično rasprostranjeno među ženama. Reč je o bolu prilikom penetracije koji može biti privremen ili trajan. Može se rešiti u skladu sa preporukama ginekologa. Uzroci seksualnih problema variraju od osobe do osobe. Ni jedan od njih nije razlog da se osećate loše ili posramljeno. Uglavnom ih sve možete rešiti uz pomoć lekara. 
