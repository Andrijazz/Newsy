> Izvor: B92
> Datum: sreda 27.06.2012
> Rubrika: život_sex
> Naslov: Vežbanje jača želju za seksom
> Članak:

Nova studija tvrdi kako muškarci koji vežbaju u svojim pedesetim, imaju visok libido, veći broj pokretnih spermatozoida i jače erekcije.

Studija je izvođena u Dablinu i brojala je 900 muškaraca sa prosekom od 54 godine, koji su učestvovali u programu prevencije dijabetesa. Frensis Hejs, lekarka koja je vodila istraživanje u trajanju od godinu dana, kaže da su niski nivoi testosterona uobičajeni za gojazne muškarce pre nego što dobiju dijabetes: "Gojazne muškarce sa niskim nivoom testosterona trebalo bi ohrabriti da izgube kilograme umesto automatskog stavljanja na hormonsku terapiju". Nivoi hormona testosterona, koji je zadužen za želju za seksom, su u direktnoj proporciji sa kilogramima. Drugim rečima ako se gojite pada vam nivo testosterona ali ako oslabite, testosteron će vam se automatski povratiti kao i seksualna želja. Ova činjenica bi trebalo da podstakne muškarce da svoju težinu drže u normalnim nivoima i da dodatno vežbaju i zdravo se hrane. Najnovija studija je u potpunosti negirala nedavno kontroverzno istraživanje koje je tvrdilo da pokretnost spermatozoida nema nikakve veze sa gojaznošću. 
