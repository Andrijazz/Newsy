> Izvor: B92
> Datum: četvrtak 3.10.2013
> Rubrika: život_sex
> Naslov: Da li je posao novi seks?
> Članak:

Seks se, kao što to mnogi znaju, dobro prodaje. Sudeći po književnim listama, dobro se prodaju i knjige za samopomoć. Zato, ukoliko kombinujete ove dve stvari - sasvim sigurno imate novi književni hit.

Ovo može biti ideja iza nove knjige - "Kama sutra posla: Zašto je posao novi seks i kako da budemo sigurni da ga dobijamo dovoljno?". Knjiga je napisana prilično direktno i eksplicitno a ključna ideja koja se kroz nju provlači je da ćemo svi morati da radimo duže nego što smo planirali tako da barem možemo da probamo da uživamo u njemu kao što to činimo sa našim seksualnim životom. Poglavlja u knjizi, originalno napisanoj na engleskom, imaju prilično seksualno sugestivne nazive poput "dođite prvi" (coming first) ili "kako da se održite" (keeping it up). Svako poglavlje uzima jedan element seksa i pokušava da ga iskoristi kako bi ubaci ljubav prema poslu čitaoca, ili kako sama knjiga kaže: "da svako jutro bude uzbudljivo kao noć pre". Autorka knjihe je Avril Milar, koja je inženjer, nastavnik, poslovna žena, mentor i pisac. Za neke, prebacivanje energije za vođenje ljubavi u posao može zvučati iscrpljujuće, međutim, za druge, one ambiciozne, ovo može imati potpunog smisla. Za sve one koji se nadaju novom seksualnom položaju, autorka poručuje da je u pitanju Kama sutra za posao, a ne na poslu. 
