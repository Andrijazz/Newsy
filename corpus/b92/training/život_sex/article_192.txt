> Izvor: B92
> Datum: četvrtak 12.04.2012
> Rubrika: život_sex
> Naslov: Zašto je ženski orgazam teško dostižan?
> Članak:

Žene se često žale da ne mogu da dožive orgazam tokom seksualnog odnosa, dok ćete tako nešto retko čuti od muškaraca.

Jednostavna činjenica je da muškarci obično nemaju problema da dožive vrhunac i to im se dešava vrlo lako, dok je sa damama slučaj nešto drugačiji. Pokojni dr Alfred C. Kinsi je intervjuisao na hiljade osoba na temu orgazma i došao do zaključka da 75% muškaraca doživi vrhunac za manje od dva minuta od početka penetracije, dok se ženama to dešava u manje od trećine slučajeva. Doktorke Kim Volen i Elizabet Lojd nedavno su objavile studiju u kojoj govore da postoji velika razlika između sposobnosti muškaraca i žena da dožive orgazam: sposobnost ženskog orgazma se razvija sporije tokom vremena i manje je predvidljiv. Istraživači su otkrili da kako muškarac izlazi iz puberteta i ulazi u zrelo doba njegove šanse za ejakulaciju se povećavaju od 5-100% za manje od 5 godina. Za razliku od njih, kod žena je taj proces mnogo sporiji i kod njih mogućnost za češće doživljavanje orgazma raste u periodu od 25 godina, ali nikad ne dolazi ni do 90% šansi za doživljavanje vrhunca svaki put kada imaju odnos. Zašto je ženski orgazam teško ostvarljiv? Godinama se verovalo da žene koje nisu sposobne da dožive vrhunac imaju neke psihičke smetnje ili su frigidne. Za ovakvo razmišljanje "pohvale" se mogu prepisati Frojdu koji nije prepoznao moćnu ulogu klitorisa kod zadovoljavanje žene. On je smatrao da je klitoris samo nezreo izvor seksualnog zadovoljstva, koji vodi do onog ozbiljnijeg "vaginalnog" orgazma, koji se, naravno, postiže penetracijom. Na sreću, danas se uloga klitorisa mnogo više ceni. U njemu se nalazi više od 8.000 nervnih završetaka, više nego u bilo kom drugom delu tela. Njegov koren zalazi duboko u vaginu i čuvena G tačka je, možda, samo kraj klitorisa. Nedavna studija je pokazala da žene koje česšće doživljavaju orgazam imaju manju distancu između klitorisa i vagine, i možda baš taj "raspored" utiče na žensko zadovoljstvo. Razlog tome je što manja distanca između vagine i klitorisa obezbeđuje bolju stimulaciju tokom odnosa. Međutim neke žene imaju predispoziciju da lakše doživljavaju vrhunac, dok je nekima to malo teže. Na sreću moderna nauka nam daje korisne informacije i samo ih treba iskoristiti. Treba razumeti ulogu klitorisa i znati da ga penetracija ne stimuliše uvek. Muškarci i žene ne treba sebe da krive ako tokom odnosa ne dođe do vrhunca već samo malo više da obrate pažnju na predigru i ženski orgazam neće izostati. 
