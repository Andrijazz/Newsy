> Izvor: B92
> Datum: nedelja 27.04.2014
> Rubrika: život_sex
> Naslov: Kako muškarac vodi ljubav kad je zaljubljen?
> Članak:

Seks na početku veze obično je uzbudljiv i drugačiji od onog u prethodnim vezama, ali kada on počine da se zaljubljuje, seks će postati sasvim drugačiji. Evo nekih znakova prema kojima možete zaključiti da se muškarac zaljubljuje...

1. Ljubi vas češće i duže Poljupci su muškarcima vrlo intiman čin. Zato je to jedan od prvih znakova da on intenzivno razmišlja o dugoročnoj vezi i vidi se s vama u budućnosti. Ako vas ljubi češće nego pre, po celom telu i dugo, želi da vam da do znanja da mu se jako sviđate i da mu je stalo do vas. 2. Posvećen je seksu Muškarac koji samo želi da uživa u seksu, a ne i u vezi, neće uložiti previše truda oko predigre i vremena koje je obično potrebno ženi da se stvarno uzbudi. Kada mu je stalo do vas, potrudiće se do najsitnijih detalja da budete zadovoljni seksom i osetite koliko mu je to važno. 3. Želi da vam udovolji Još jedan znak je to da će vas ispitivati u vezi sa tim šta volite u seksu i slušati šta govorite. Muškarci koji su u vezi samo za zabavu nemaju potrebu da detaljno razgovaraju sa partnerom o njenim tajnim željama niti da se maze nakon seksa ili razgovaraju. 4. Uvek je pažljiv i velikodušan Pažljiv je i velikodušan ljubavnik, ne samo prvih nekoliko puta, nego većinu vremena. To je zato što je zainteresovan i želi odnos koji nadilazi zonu seksa. Upravo zato pokušava da shvati šta vam je važno, koje su vaše erogene zone i kada se osećate najbolje uz njega. 5. Opušten je i svoj Kada je opušten, razdragan i ne žuri se da napusti spavaću sobu nakon intimnih trenutaka, to je solidan znak da je zaljubljen ili se zaljubljuje. Iz istog razloga neće se truditi da vas stalno impresionira i pokazivati koliko je savršen u svemu, piše bodyandsoul.com.au. 6. Male stvari su važne Pripaziće na atmosferu i potruditi se da stvori romantično okruženje za sastanak. Po malim detaljima kao što je večera uz sveće ili novi parfem primetićete koliko se trudi da shvatite kako mu je stalo do veze i vas. Takođe će vam reći kako bi želeo da se družite s prijateljima ili odete na kratko putovanje. Muškarac koji želi usputnu aferu i malo dobre zabave nikada vas ne bi toliko uključio u svoj život. 
