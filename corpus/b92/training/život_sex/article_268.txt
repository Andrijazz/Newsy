> Izvor: B92
> Datum: utorak 7.02.2012
> Rubrika: život_sex
> Naslov: Seks na prvom sastanku - da ili ne?
> Članak:

Sve više samaca nema nikakvih problema sa seksom na prvom sastanku. Najnovije istraživanje otkriva kako je mnogima to omiljena aktivnost

Prvi izlazak najčešće se završava seksom, pokazuje drugo godišnje istraživanje "Singles in America". Naime, rezultati su pokazali da 55 odsto samaca koji su učestvovali u istraživanju na seks se odlučuje već na prvom sastanku. Očekivano, nešto češće to čine muškarci odnosno 66 odsto njih i 44 odsto žena, piše Chicago Sun-Times. Međutim, seks na prvom izlasku nije isto što i seks na jednu noć. "Većina ljudi danas se upoznaje na Internetu i do prvog izlaska već se zapravo dobro upoznaju. Oni flertuju online neko vreme, saznaju nešto jedno o drugome i kad se vide prvi put, to izgleda kao njihov treći izlazak", pojašnjava Laura Berman, seksualna terapeutkinja iz Čikaga. Istraživanje otkriva i da se sve više samaca druži online i na taj način i upoznaju ljude. Baš ti ljudi skloniji su seksu na prvome sastanku, i to zbog razloga koje je navela Laura Berman. Četvrtina ispitanika priznala je kako se odlučuje na seks nakon dva ili tri izlaska, 25 odsto čeka drugu osobu da bude spremna, 19 posto se upušta u seks kad je sigurno da će veza biti ekskluzivna, a 13 posto za seks čeka brak. 
