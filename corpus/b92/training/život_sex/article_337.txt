> Izvor: B92
> Datum: petak 4.11.2011
> Rubrika: život_sex
> Naslov: Šta svaka žena želi?
> Članak:

Otkrijte tajne ženskog mozga i saznajte kako da ispunite njene najskrivenije želje.

Jedna od najvažnijih stvari koju je bitno da shvatite jeste da ženski mozak nije podešen na 24-očasovni apetit za seksom. "Deo hipotalamusa odgovoran za seksualne radnje 2,5 puta je veći kod muškarca nego kod žena", tvrdi neuropsihijatar dr Luan Brizendin, autor knjiga "Muški mozak" i "Ženski mozak". Prema njegovim rečima, evolucija je biološki odredila muškarca da bude spreman da iskoristi svaku priliku. S druge strane, žene funkcionišu na malo drugačiji način. Bitan im je razgovor, upoznavanje, da se prijatno osećaju u društvu muške osobe. S obzirom na to da su trudnoća i briga o detetu veoma zahtevna i ozbiljna stvar, žene moraju da budu promišljenije po pitanju izbora partnera. 1. Budite dominantniji u krevetu Žene priželjkuju seksualnu upornost kod muškarca, jer je to odraz muškosti. Neki muškarci umeju podsvesno da potisnu svoju dominantnu stranu iz obzira prema ženskim osećanjima. Međutim, studije pokazuju da žene u krevetu žele agresivnije i odlučne partnere. Tako, na primer 67 odsto žena uživa u pljeskanju, a 56 odsto više voli kada je muškarac gore sve vreme. Takođe je potrebno da muškarac inicira određene stvari - više od trećine ispitanica izjavilo je da tokom seksa ima bezobrazne misli koje se stidi da izgovori, a jedna od 4 njih mašta o pozama koje joj je neprijatno da predloži. Zato je važno da joj govorite koliko vas uzbuđuje. Predložite nove poze, seksi igračke - što ste vi otvoreniji i spremniji za inicijativu, to će ona biti opuštenija i spremnija da prhvati vaše predloge. 2. Otključajte njenu strast Za razliku od muškaraca, žene seksualnost osećaju kao posledicu intimnosti koja je nastala izvan spavaće sobe. "Predigra je za muškarce nešto što se dešava 3 minuta pre odnosa, ali za žene je ona počela 24 sata ranije", rekao je Brizendin. Psihotarapeut Laura Berman tvrdi da svaka žena ima skrivenu strast, tajni deo sebe koji muškarac mora da otkrije. To se obično ne odnosi na deo tela, već intelektualnu posebnost, osećaj za humor, njenu jedinstvenost. "To može biti i boja očiju ili osmeh, ali kada je muškarac otkrije, počne da ceni i zavoli taj deo nje, tada ju je osvojio i emocionalno i seksualno", rekla je dr Berman. 3. Poljubite je na javnom mestu Najbolje je čak da to učinite pred njenim prijateljima ili kolegama. Uživaće u pažnji, ali što je još važnije, otkrićete njenim prijateljima koliko vam je stalo do nje. Zagrljaj, držanje za ruku, ruka oko struka, svaki javni iskaz pažnje ispunjava njene najskrivenije želje. Time joj potvrđujete da je želite i volite i izvan spavaće sobe. 4. Dodirujte joj vrat Većina žena svoj vrat ističe kao jednu od skrivenih erogenih zona. Vrat je savršeno mesto za pražnjenje hormona stresa. Kako su nervi i krvni sudovi blizu površine kože, vaše usne na njenom vratu skrenuće joj sve loše misli. 
