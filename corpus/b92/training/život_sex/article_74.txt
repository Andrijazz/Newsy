> Izvor: B92
> Datum: subota 13.07.2013
> Rubrika: život_sex
> Naslov: Prosečna veličina muškog polnog organa je...
> Članak:

Prosečna dužina muškog penisa iznosi 14.2 centimetra kada je on u erekciji, potvrdila je studija sprovedena na 1.661 muškarcu, prenosi sajt LiveScience.

Studija objavljena u "Žurnalu seksualne medicine", tako je potvrdila rezultate prethodnih studija koje su se bavile ovom temom. Veličina penisa bila je predmet velikog broja istraživanja kao i brojnih mitova, Za mnoge muškarce je ideja da su ispod proseka bila pokretač velike nervoze i nesigurnosti u krevetu. Međutim, da li je veličina toliko bitna partneru i dalje ostaje predmet brojnih debata. Pojedina istraživanja pokazala su da žene imaju vaginalne orgazme češće sa "obdarenijim" muškarcima. Dok druge pak tvrde da veće nije uvek i bolje. Jedna studija otkrila je da idealna veličina penisa zavisi visine osobe. U novoj studiji, Debi Herbenik, istraživač sa Univerziteta Indijana, i njene kolege, tražili su od 1661 muškarca da izmere svoju dužinu i debljinu penisa. Bez većeg iznenađenja, muški polni organi dolazili su u raznim dimenzijama. Najmanji penis u erekciji imao je dužinu od 4 centimetra dok je najveći imao 26 centimetra. Prosečan obim penisa iznosio je 12.2 centimetra. Ono što su istraživači još primetili jeste da nisu sve erekcije jednake. Različiti načini za postizanje iste davali su različite rezultate - muškarci koji su do erekcije stizali oralnim seksom imali su veću erekciju od osoba koje su do nje stizale kroz fantaziju, piše LiveScience. "Ne znamo da li to znači da oralni seks više uzbuđuje muškarce ili da muškarci sa velikim penisom imaju više oralnog seksa", izjavila je Herbenikova za LiveScience. Studija je takođe otkrila da određene karakteristike kod muškarca, poput rase i seksualne orijentacije, nisu bile pouzdan način da se predvidi veličina polnog organa.


