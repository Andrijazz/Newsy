> Izvor: B92
> Datum: utorak 11.10.2011
> Rubrika: život_sex
> Naslov: Muškarci: odgovori na neprijatna pitanja
> Članak:

Nekada je muškarce sramota da priznaju da imaju problem "tamo dole", a nekim ženama muški "ponos" može biti prava nepoznanica.

1. Koliko puta dnevno muškarac dobija erekciju? Od nula do desetak puta, a nekada može i više. Broj erekcija u toku dana zavisi od više faktora uključujući godine, zdravlje, lekove koje osoba koristi, raspoloženja i stimulacije. Takođe, zdrav muškarac u snu doživi od tri do šest erekcija od kojih neke traju i duže od 30 minuta. 2. Da li obrezivanje menja užitak muškarca? Najkraći odgovor je možda, ali niko nije siguran. Kožica s vrha penisa je puna nervnih završetaka, pa su muškarci koji su neobrezani, nešto osetljiviji. Takođe, pošto je glava obrezanog penisa uvek "otkrivena", može biti manje osetljiva. Uprkos tome, nema dokaza koji upućuju na značajniju razliku u seksualnom zadovoljstvu ili funkcionalnosti. 3. Kako se boriti sa preranom ejakulacijom? Pre svega, nemojte to doživljavati kao sramotu. Najbolje je da imate dugu predigru u kojoj ćete izostaviti stimulaciju penisa. Kada pristupite snošaju, pokušajte da odložite orgazam tako što ćete svakog puta kada osetite da ste blizu vrhunca, blago uštinuti penis malo ispod glave. Druga opcija je da ejakulirate pre seksa sa partnerkom. Ako se svi pokušaji izjalove, porazgovarajte sa lekarom i proverite da li u vašem slučaju mogu pomoći neki medikamenti. 4. Zašto neki muškarci ne mogu da dožive orgazam u toku "običnog " seksa? To je sasvim normalno. Usta, naprimer, mogu da urade mnogo više nego vagina. Ako želite da doživite orgazam u toku snošaja, trebalo bi da smanjite učestalost masturbacije. Takođe, ako muškarac prečesto gleda pornografiju, može postati "imun" na običan seks. Zato, odmorite malo od "bezobraznih" video snimaka. 5. Da li se penis menja s godinama? Nema dokaza da se penis menja posle 18. godine. Međutim, vremenom muški hormonalni, vaskularni i neurološki sistem stare što vodi smanjenoj osetljivosti penisa, erektilnoj disfunkciji i niskom libidu. Polovina muškaraca starih između 40 i 70 godina pati od nemogućnosti postizanja erekcije, za razliku od svega sedam procenata muškaraca starosti između 18 i 29 godina. 6. Postoji li orgazam bez ejakulacije? Naravno! Neki muškarci imaju takozvanu retrogradnu ejakulaciju, poremećaj zbog kog ejakulat otiče u bešiku, umesto u penis. Ta pojava može biti posledica raznih medicinskih stanja, operacija i uzimanja lekova. Nije opasna, ali može otežati pokušaje začeća, pa je u ovakvim slučajevima obavezno javljanje lekaru. 
