> Izvor: B92
> Datum: nedelja 16.06.2013
> Rubrika: život_sex
> Naslov: Veličina je važna – muškarcima
> Članak:

Nova studija Univerziteta Viktorija u Melburnu otkrila je da su muškarci stidljiviji u prisustvu drugih muškaraca nego u prisustvu sopstvenih seksualnih partnera.

Dr Anabel Feng intervjuisala je 738 muškaraca putem interneta a rezultati su pokazali njihovu nesigurnost u vezi sa težinom, izgledom tela i veličinom penisa. "Muška zaokupljenost veličinom retko ima veze sa zadovoljavanjem seksualnog partnera ili stvaranjem imidža da su bolji ljubavnici", tvrdi Čenova. "Uglavnom je u pitanju takmičenje sa drugim muškarcima. Mnogi od muškaraca bili su nesigurniji u vezi sa njihovom veličinom u okruženju gde su drugi muškarci mogli da ih vide - poput svlačionica u teretani". Studija je otkrila da su sve predstave o veličini uglavnom fokusirane na takmičenje sa drugim muškarcima. Gej učesnici ankete takođe su priznali da imaju potrebu da izgledaju i fizički krupnije u prisustvu drugih muškaraca. 
