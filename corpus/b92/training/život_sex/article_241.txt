> Izvor: B92
> Datum: sreda 29.02.2012
> Rubrika: život_sex
> Naslov: Kondomi: Da li znate da ih koristite?
> Članak:

Među najčešćim greškama u rukovanju s kondomom je otvaranje pakovanja oštrim predmetom, zanemarivanje roka upotrebe i stavljanje nakon što je seks već počeo

U slučaju ispravnog korišćenja, prezervativi u 98 odsto slučajeva štite od neželjene trudnoće i polno prenosivih bolesti, a tim naučnika s Kinsey Instituta otkrio je, na temelju 50-o godišnje studije u 14 zemalja, koje su najčešće greške pri rukovanju s kondomima. Početnička pogreška zajednička mnogima je otvaranje prezervativa oštrim predmetom, ali i stavljanje nakon što je odnos već započeo. Između 17 i 51 posto muškaraca kondom stavlja prekasno, dok između 13,6 i 44,7 posto priznaje da su ga ponekad skinuli prerano, prenosi Daily Mail. Oko 46 posto jačeg pola zaboravlja da ostavi mesta u vrhu kondoma, dok četvrtina njih otkriva da ponekad odmota kondom na pogrešnu stranu. Zabrinjavajući je podatak da 75 posto muškaraca i 82 posto žena nisu proverili postoje li na kondomu oštećenja pre seksa. Polovina žena i muškaraca ne proveravaju oštećenja na kondomu ni nakon seksa, pa ne mogu da realno procene svoj rizik od trudnoće. Pucanje prezervativa jedan je od najčešćih problema povezanih sa seksom, koji se otkriva tek naknadno, a iskusilo ga je između jedan i 40 odsto ljudi. Uputstva za korišćenje: - Kondom držite na hladnom i suvom mestu, a pre korišćenja proverite rok upotrebe - Omot kondoma se otvara prstima na označenom mestu, nipošto makazama ili drugim oštrim predmetom - Nakon otvaranja pažljivo pregledajte kondom da vidite postoje li na njemu oštećenja - Pre stavljanja treba pažljivo pogledati pravu stranu na koju se stavlja - Palcem i kažiprstom se kondom treba pritisnuti na vrhu kako bi se ostavilo mesta za spermu - Kondom treba staviti pre kontakta penisa i vagine i skinuti tek po završetku odnosa - Ako kondom pukne tokom odnosa, treba ga odmah zameniti drugim - Kondom se skida tako da se povuče za vrh, a ne odmotava 
