> Izvor: B92
> Datum: subota 7.04.2012
> Rubrika: život_sex
> Naslov: Da li nam je potreban ugovor o seksu?
> Članak:

U doba kada je seksualna nekompatibilnost jedan od glavnih razloga za razvod brakova, ima li smisla potpisivati ugovor o seksu pre stajanja na ludi kamen?

To pitanje nedavno je postavila Sima Hingorani, psiholog. "Nedavno sam savetovala jedan vereni par kako bih im pomogla da lakše pređu iz zajedničkog života u brak. Napisali su na parčetu papira svoja pravila o seksu, ali nisu bili sigurni da li mogu da ih se pridržavaju. Međutim odlučili su da nemaju seks dok se ne venčaju jer su mislili da će na taj način povratiti strast u svoj odnos." Da li bi ljudi bili otvoreni prema ideji "ugovora o seksu"; verovatno ne svi. Iako su u ovom slučaju oba partnera bila voljna da potpišu takav ugovor, oni od njega nisu napravili zvaničan dokument. Novi predbračni ugovor? "Koncept ugovora o seksu je prilično limitiran i ne sadrži isti broj aspekata kao predbračni ugovor; on pokriva tačke poput imovine, podršku supružnika ako dođe do razvoda ili razlaza kao i deo oko starateljstva nad decom," kaže Rija Saj, advokat. "Upravo zato ga ugovor o seksu ne može zameniti. Koliko parova bi želelo da svoje seksualne zahteve pokaže javnosti? "Ugovor o seksu bi od braka napravio mehanički, poslovni odnos, ubio bi empatiju i senzitivnost, što je obavezno u svakoj dobroj vezi. Ne treba da bude pravila, samo ljubavi..." "Potpisivanje ugovora te vrste ne može da garantuje seksulane odnose, jer je seks posledica sveukupnog kvaliteta jedne veze," kaže Varka Čulani, psihoterapeut. "Najbolje je imati ugovor u kom će pisati da će se par svojski potruditi oko svog odnosa i da neće lako odustajati čim naiđe na iole veći problem. A seks će onda automatski doći." Da li nam je potreban takav ugovor? Kada su odnosi zategnuti više ni seks ne funkcioniše kako treba. A ako i u vezi imate problem sa seksom najbolje je rešiti ga pre stupanja u brak. Regularan seks može biti rezultat drugih faktora i zato par mora da ispravi svaki loš aspekt u svojoj vezi. Potpisivanje ugovora o seksu će teško nekog navesti na redovne odnose i verovatno će smanjiti sam kvalitet seksualnog odnosa. 
