> Izvor: B92
> Datum: petak 11.10.2013
> Rubrika: život_sex
> Naslov: Prava istina o "muškom ponosu"
> Članak:

Novo istraživanje pokazalo je da muška nervoza povodom veličine polonog organa nije u direktnoj korelaciji sa njegovom pravom veličinom. Zapravo, mnogi obdareni muškarci se srame svojih polnih organa, dok dosta njih sa malim penisom nema nikakvih problema sa veličinom, tvrdi studija objavljena u "Žurnalu seksualne medicine".

Ovo otkriće nije iznenadilo istraživače, izjavio je vođa studije Dejvid Vejl, psihijatar sa Kings Kros univerziteta u Londonu. "U pitanju je emotivan osećaj", izjavio je Vejls. Kao i druge forme nezadovoljstva telom, nervoza zbog veličine penisa retko je povezana sa realnošću. Muškarci znatno više brinu oko veličine svog penisa nego žene, tvrdi Vejl. Nedavno sprovedena studija otkrila je da žene vole velike penise, ali do određene granice, a njihova očekivanja bila su povezana i sa visinom muškarca. Studija objavljena 2012. godine u "Žurnalu seksualne medicine" otkrila je slična očekivanja žena. U toj studiji, žene koje su često imale vaginalne orgazme bile su više zainteresovane za veličinu muškog polnog organa u poređenju sa ženama kojima vaginalni orgazmi nisu bili prioritet. Bez obzira na ova otkrića, muškarci i dalje strepe zbog veličine svog polnog organa i to se nalazi u samom vrhu liste njihovih briga kada je fizički izgled u pitanju, sudeći po studiji iz 2008. godine objavljenoj u "Žurnalu zdravstvene psihologije". Vejli njegove kolege želeli su da pokušaju da kvantifikuju tu nervozu - u pitanju je veliki korak napred koji može omogućiti bolje vrednovanje psiholoških tretmana koji su dizajnirani da pojačaju samopouzdanje muškaraca. Kako bi to postigli, naučnici su regrutovali 173 muškaraca koji su morali da popune upitnik koji je sadržao pitanja u vezi sa njihovim viđenjem svog tela, erektilnom disfunkcijom i brigama o njihovim penisima. Stid Poređenjem odgovora iz upitnika, Vejl i njegove kolege bili su u stanju da svoju skalu smanje na 10 pitanja koja će sasvim sigurno otkriti muške skrivene strahove u vezi sa njihovim polnim organom. Pitanja, mere strah muškarca od usamljenosti i odbijanja zbog veličine njegovog penisa, užas od mogućeg ismevanja i nervozu usled situacija kada mora da bude nag pred ženom, ali i drugim muškarcima. Najiznenađujući odgovor bio je slaganje muškaraca sa ovom izjavom: "Drugi će biti u prilici da vide veličinu, ili oblik, mog penisa čak i kada nosim pantalone". U pitanju je izuzetna samosvest, zaključio je Vejl. Među testiranim muškarcima, 30 odsto njih bilo je nezadovoljno svojim genitalijama. Oko 35 odsto bilo je zadovoljno veličinom penisa, dok je ostatak ispitanih muškaraca bio na granici između ove dve tvrdnje. Stariji muškarci i oni koji su bili gej iskazivali su veću nervozu u vezi sa njihovim polnim organom, izjavili su istraživači. Gej osobe tipično imaju više problema u vezi sa svojom percepcijom izgleda nego strejt muškarci i imaju više prilika da upoređuju svoje telo sa telom drugih muškaraca, naveo je Vejl. "Veliki broj muškaraca bio je zadirkivan u mladosti ili od strane bivše partnerke", izjavio je Vejl. Istraživači naglašavaju da veličina penisa nije toliko bitna koliko strahovi koji se nalaze u glavama muškaraca. 
