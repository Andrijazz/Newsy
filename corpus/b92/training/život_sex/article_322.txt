> Izvor: B92
> Datum: ponedeljak 28.11.2011
> Rubrika: život_sex
> Naslov: Zašto žene glume orgazam?
> Članak:

Žene koje su nesigurne u vernost partnera najviše glume orgazam kao i neke ostale stvari kako bi mu povlađivale, otkriva nova studija.

"Međutim sumnja na nevernost nije jedini razlog za lažiranje orgazma," rekla je Farnaz Kegobadi, autorka studije. "Mnoge žene glume orgazam jer im je to oružje za jačanje veze. One to rade kako bi pokazale ljubav i da im je stalo do partnera". Istraživanja o ženskom orgazmu su relativno retka. Prethodne studije su uglavnom koristile otvorena pitanja u upitnicima i uvek je više od polovine žena odgovaralo da su u nekom trenutku u životu glumile orgazam. "Dva razloga za lažiranje orgazma koji su se izdvojili iz ostalih odgovora su ", rekla je Kegobadi. Istraživanje koje je izvršila Kegobadi obuhvatilo je 453 žene između 18 i 46 godina koje su najmanje 6 meseci u vezi. Studija je sakupila informacije o dinamici veza i seksualnom ponašanju ispitanica kao i odgovore na pitanja da li su ikada glumile orgazam u trenutnoj vezi. Ispitanice su odgovarale i na pitanja poput da li je neko od njihovih roditelja imao aferu, i da li je moguće da ih njihov partner prevari u budućnosti. Oko 54% žena je odgovorilo da je glumilo orgazam u nekom trenutku u vezi. One su, takođe, više sumnjale u vernost partnera od žena koje ne glume vrhunac. Kegobadi je rekla da su te žene ujedno sklonije ponašanju kojim se podilazi partneru. "Čini se da žene koje glume orgazam, glume i u ostalim segmentima veze," rekla je autorka. 
