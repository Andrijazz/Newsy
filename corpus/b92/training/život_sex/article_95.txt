> Izvor: B92
> Datum: četvrtak 11.04.2013
> Rubrika: život_sex
> Naslov: Koliko partnera ste imali dosad?
> Članak:

O bivšim ljubavima svojih sadašnjih partnera muškarci i žene imaju drugačije stavove, pokazuju istraživanja.

Žene žele da znaju sve o bivšim devojkama svog muškarca, zapitkuju, traže da vide slike, zanimaju ih detalji, dok muškarci uglavnom niti pitaju, niti žele da znaju. U brojevima to izgleda ovako - 70% muškaraca ne želi da zna ništa o seksualnoj prošlosti svojih partnera, dok je kod žena taj procenat samo 30%. Istraživanja pokazuju da oba pola lažu kada je u pitanju broj bivših. Žene uglavnom smanjuju broj, dok ga muškarci povećavaju, najčešće iz želje da se ne sumnja u njihovu muškost ili veštinu zavođenja. Ali da li znate koji je "idealan" broj bivših, odnosno sa koliko ljudi treba imati vezu, pre nego što se upustite u nešto ozbiljno, pre nego što ne naiđe "pravi/prava"? Naučnici tvrde da je deset bivših idealan broj i za muškarce i za žene. Manje od toga ukazivalo bi na neiskustvo, dok bi veći broj mogao da se protumači kao tendencija ka promiskuitetnom ponašanju, tvrde stručnjaci. Rezultati istraživanja objavljeni su u "Dejli mejlu", a psiholozi tvrde da, bez obzira na slobodoumnost i široka shvatanja, većina ljudi duboko u sebi ne odobrava previše slobodno seksualno ponašanje. Zanimljivo je da je čak dve trećine ispitanih muškaraca i žena izjavilo da bi radije izlazilo sa osobom koja nema "prebogato" seksualno iskustvo. Samo 3% ljudi bi ušlo u ozbiljnu vezu sa osobom koja je imala preko 30 partnera, a rezultati, takođe, pokazuju da su muškarci manje tolerantni prema promiskuitetnom ponašanju od žena. 
