> Izvor: B92
> Datum: ponedeljak 14.01.2013
> Rubrika: život_sex
> Naslov: Da li je seks omiljena aktivnost?
> Članak:

Nakon sakupljenih rezultata, pokazalo se da je seks zaista najdraža aktivnost ljudi!

Psiholozi sa novozelandskog Univerziteta Kanteburi sproveli su istraživanje kojim su želeli da otkriju koliko je ljudima važan seks u odnosu na druge stvari u njihovu životu. Rezultati su iznenadili sve - seks je ljudima draža aktivnost od, na primer, zabave sa alkoholom, pa čak i od druženja sa sopstvenom decom! Naučnici su pratili dnevne događaje u životima ispitanika, a svaki ispitanik morao je da oceni koliko ga koja aktivnost zadovoljava i ispunjava. Svoje izveštaje ispitanici su slali SMS-om. Ispitanici su ocenjivali 30 aktivnosti - od brige za decu do video igrica, a činili su to na osnovi niza kriterijuma u kojima je glavni zadatak bio odrediti stupanj zadovoljstva zbog određene aktivnosti. Nakon sakupljenih rezultata, pokazalo se da je ispitanicima najdraža aktivnost seks. Nakon toga slede dobre zabave koje uključuju alkohol pa kvalitetno provedeno vreme sa decom. Kako tvrde stručnjaci, ne treba prigovarati na rezultate jer deca nisu na lestvici prioriteta. Okviri ocenjivanja bili su drugačiji, a naravno da su svim ljudima deca najvažnija.
