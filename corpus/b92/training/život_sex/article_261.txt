> Izvor: B92
> Datum: subota 11.02.2012
> Rubrika: život_sex
> Naslov: Ima li razlike između "svetice" i "kurve"
> Članak:

Na sve strane čujemo kako se devojke koje su spavale sa "mnogo" partnera nazivaju pogrdnim imenima i one se zbog toga loše osećaju po pitanju svoje seksualnosti; pogrešno.

Međutim ne stide se samo one koje su imale previše partnera već određeni sram muči i devojke koje su spavale samo sa jednim ili nijednim partnerom. Ovaj stid "čednih" žena nije ništa manje uobičajen, naročito među mladim damama koje su odrastale nakon seksualne revolucije u obrazovanim porodicama. U našem društvu postoji mišljenje da mlade žene treba da seju svoj seksipil (ali ne previše) ili će propustiti sve ono što život nudi. Međutim bilo da ste spavale sa njih 40 ili 4 - taj broj ne govori ništa o vama, o tome kakve ste u krevetu ili koliko uživate u seksu. Ljudi upražnjavaju odnose iz najrazličitijih razloga i na mnoštvo načina. Žena koja je spavala samo sa jednim muškarcem je možda svog muža upoznala kao vrlo mlada ili jednostavno spava samo sa mladićima u koje se zaljubi. Ona koja je bila sa njih 40 - ih je možda sve do jednog volela. Istina je da mi ne znamo prave razloge i nije na nama da sudimo. Broj muškaraca sa kojima je žena spavala znači vrlo malo i taj broj nju ne definiše. Žena koja je bila sa jednim partnerom nije čednica, baš kao ni ona koja je spavala sa njih sto - nije kurva. Vreme je da prevaziđemo takva razmišljanja. Nekada je žena koja je prihvatala svoju seksualnost i spavala sa mnogo muškaraca bila sramota za društvo. Danas se dame koje su imale samo par partnera optužuju da nisu otvorene po pitanju svoje seksualnosti. Stvari idu previše iz krajnosti u krajnost. Seksualna sloboda znači sposobnost da diktirate šta želite od svog seksualnog života. Nijedan broj ne može da odredi kakve ste kao ljudsko biće. Jer, to je samo broj! 
