> Izvor: B92
> Datum: petak 14.03.2014
> Rubrika: život_sex
> Naslov: Žene doživljavaju dva različita tipa orgazma
> Članak:

Već dugo vremena debatuje se u vezi sa tim da li žene mogu da imaju dva različita tipa orgazma - jedan kao rezultat spoljne stimulacije klitoria i drugi, kao rezultat vaginalne penetracije.

I dok pojedini naučnici smatraju da postoji razlika između ova dva orgazma, drugi tvrde da ne postoje nikakve razlike i da su oni potpuni isti. Međutim, naučnici sada smatraju da su došli do konačnog odgovora obavljanjem ultra zvuka na tri "zdrava dobrovoljca" dok su oni stimulisali sami sebe na različite načine. Rezultati pokazuju da postoje dva različita tipa ženskog klimaksa - do određene mere. Dok vrh klitorisa reaguje na spoljnu stimulaciju, "koren" klitorisa, zajedno sa celim vaginalnim i klitorisnim kompleksom, reaguje na penetraciju, tvrde istraživači. Istraživanje je obavljeno merenjem malih varijacija u krvotoku tokom različitih vrsta seksualnog kontakta kako bi utvrdili kako su vaginalni i klitorisni kompleks reagovali - tokm "ručne stimulacije spoljnog klitorisa" ili "tokom vaginalne penetracije vlažnim tamponom", stoji u studiji. Rezultati su pokazali da postoji "funkcionalna razlika" u zavisnosti od tipa seksualnog kontakta. "Uprkos uobičajenoj pretpostavci da postoji samo jedan tip ženskog orgazma, možemo da zaključimo, na osnovu naših rezultata, da žene mogu da dožive dva tipa orgazma u zavisnosti od načina seksualne stimulacije", zaključuju istraživači. 
