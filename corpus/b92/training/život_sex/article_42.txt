> Izvor: B92
> Datum: četvrtak 7.11.2013
> Rubrika: život_sex
> Naslov: Priznajte, kakav vam je seks?
> Članak:

Kad nas prođe početna zaljubljenička opijenost, ostaje nam realan pogled na vezu - na ljubav, na seks. Mislimo da smo individue i da smo svi različiti, ali ipak je dokazano da postoje neki uzorci seksualnog ponašanja u određenim tipovima veza.

1. Veza dvoje jakih individualaca Ljubav: Partner vam je jednom nogom u vezi, a jednom solo? Onda treba da znate da osobe koje su u vezi, a ne žele nimalo da se podrede drugoj strani već ljubomorno čuvaju svoju granicu slobode, rade to iz straha da će u vezi izgubiti sebe. Ako vam je partner više zabrinut za sopstvene potrebe nego za potrebe veze, ovo je vaš status. Seks: Seks sa ovakvim partnerom je kao da vodite ljubav s duhom: 'Ja sam tu, a gde si ti?' Neki će čak izmisliti razloge zašto žele da spavaju u odvojenim sobama. Ali sada sledi preokret, jer kao ljubavnici, prilično su požudni. Oni znaju kako da odvoje seks i ljubav i sve dok ne zahtevate nešto više, seks može da bude jako dobar. 2. Strastvena veza Ljubav: Ovi su parovi zaljubljeni kao na filmu. Obično je reč o suprotnostima koje se privlače, a oni vole intenzitet koji to stvara. Ovi se parovi zaljubljuju brzo i snažno. Tako su strastveni u početku, da ne razmišljaju o praktičnim razlozima ulaska u vezu, kao što su osnovna kompatibilnost. To je razlog zašto većina strastvenih ljubavi izgori jednako brzo kao što su se i zapalile. Ali trebalo bi da znate da malo onih koji uspeju u ovoj vezi imaju odnos kakav svi očajnički želimo. Seks: Mnogo imaju seksa i seks im je fantastičan. Što su nesputaniji, to je usijanije. 3. Preterano skladna veza Ljubav: Ovi se parovi u svemu podudaraju, kao idealan par iz snova kad jedan zna šta drugi misli. Oni imaju skladnu vezu, i izgleda kao da ih ništa ne može uzdrmati. Seks: Njihova glavna svrha u životu je da udovolje jedno drugom pa među njima postoji nula napetosti. Sjajno, ako želite miran život, ali seks će vam biti dosadan ako nijedno od vas ne predloži nešto novo i ludo u strahu da se drugoj strani nešto neće svideti. 4. Veza u kojoj je razumevanje najvažnije Ljubav: Reč je o paru 'Odmah sam znao da je on/ona taj', ali odnos im je ipak zdraviji od onih gore spomenutih 'preteranih'. Oni većinu stvari rade zajedno, ali nisu spojeni pupčanom vrpcom. Opušteni su jedno s drugim, potpuno, i razumeju se čak i kad ćute. Seks: Visok stepen prijateljskog faktora znači da im seks nije najstrastveniji, ali ako im eksplozivan seks nije najveći prioritet, mogu da budu neverovatno zadovoljni. 5. Praktična veza Ljubav: Bilo da je reč o novcu, izgledu, statusu motiv ove zajednice došao je iz glave, ne iz srca. Ne treba suditi prestrogo i prebrzo zaključivati da je reč o promašenom odnosu dvoje hladnih i proračunatih osoba. Njihove veze često traju duže od ostalih, jer ne počinju iz romantičnih razloga i očekivanja velikih strasti i uvek žive ljubavi. Njihova su očekivanja realistična. Seks: Seksualna strast možda nedostaje u početku, ali ako se potrude da zadovolje drugu stranu, da bi je zadržali - to može da upali. 6. "Zdrava" veza Ljubav: Ovo je veza u kojoj svako balansira između svoje individualnosti i života udvoje. Ovi su parovi povezani, a opet slobodni na zdrav način. Otvaraju se jedno drugom o svemu, o velikim problemima razmišljaju na način 'proći ćemo kroz ovo zajedno'. Nemaju strah od suprotstavljanja stvarnosti, fokusiraju se na pozitivu. Seks: Budući da gledaju i na svoje i na partnerove potrebe, seks im je prilično zadovoljavajući. Ne baš kao kod strastvenih tipova veze, ali još uvek jako dobar.
