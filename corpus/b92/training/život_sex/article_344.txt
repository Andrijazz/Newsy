> Izvor: B92
> Datum: sreda 26.10.2011
> Rubrika: život_sex
> Naslov: Loši ljubavnici zbog pornografije
> Članak:

Internet pornografija stvara generaciju mladića koji će biti bespomoćni u spavaćoj sobi, tvrdi jedno istraživanje.

Sa pregršt pornografije koja je dostupna mladima širom interneta, muškarci neće biti u mogućnosti da se uzbude na "obične" seksualne nadražaje, piše u izveštaju. Rezultat je impotencija, koja se više ne povezuje sa sredovečnim ljudima, već pogađa i muškarce u mladim godinama. Problem je toliko uzeo maha da muškarci koji su u dvadesetim godinama ne mogu da "obavljaju posao" u spavaćoj sobi. Istraživanje pod nazivom "Porn-Induced Sexual Dysfunction is a Growing Problem" objašnjava da je gubitak libida 30 godina ranije od uobičajenog perioda, posledica preterane samo-stimulacije dopamina, neurotransmitera koji aktivira telesnu reakciju na seksualno zadovoljstvo, zbog gledanja previše pornografije na internetu. "Paradoksalni efekat" se stvara svakim novim uzbuđenjem, ili naletom dopamina jer mozak gubi sposobnost na signale ovog transmitera. "Današnji korisnici internet pornografije besumično surfuju tražeći slike, filmove i ostale pornografske sadržaje. Stalno tragaju za novitetima. Sve je besplatno, lako dostupno, tokom celog dana. "Kod nekih osoba, odgovor dopamina je toliko nizak da one ne mogu da se uzbude bez konstantnog priliva noviteta sa neta," kaže Marna Robinson, autorka studije. Mnogi ostaju šokirani kada shvate da ih  seks ne uzbuđuje." "Kada žele da imaju seks sa partnerkom i otkriju da ne mogu, počinje panika," dodala je ona. Pripadnici jačeg pola odbijaju da poveruju da je pornografija kriva za njihovu impotenciju i smatraju da je to stanje normalna pojava za dvadesetogodišnjake. Robinskon kaže da je oporavak osobe moguć i da traje nekoliko meseci, koliko je potrebno mozgu da se "obnovi" potpuno izbacujući pornografiju iz života. Međutim tokom oporavka moguća je pojava simptoma poput trenutnog gubitka libida, nesanice, panike, očaja, gubitka koncentracije, pa čak i nekih simptoma koji nalikuju gripu. 
