> Izvor: B92
> Datum: subota 24.11.2012
> Rubrika: život_sex
> Naslov: Vegetarijanci imaju bolji seks
> Članak:

Iako se na njih uglavnom gleda kao na slabije od onih koji konzumiraju meso, vegetarijanci su ipak velikoj prednosti, imaju bolji seks, tvrde naučnici.

Novo istraživanje otkrilo je da osobe koje konzumiraju tofu i drugu hranu biljnog porekla više uživaju u seksu. Smatra se da pojedini biljni proizvodi mogu da utiču na određene hormone čijim se povećanim lučenjem povećava i užitak tokom seksa. Istraživanje objavljeno u žurnalu "Hormoni i ponašanje" prvo je pokušalo da posmatra vezu između takozvanih seks hormona, pitoestrogena, koji se mogu naći u biljkama, i ponašanja divljih primata. U ovom slučaju, istraživači su posmatrali ponašanje majmuna u Ugandi, ail kao primati, i ljudi bi najverovatnije osetili iste efekte ovih hormona. Oni su otkrili da su majmuni koji su konzumirali lišće tropskog drveća Millettia dura, koje sadrži jedinjenja slična estrogenu, koje je u bliskoj vezi sa sojom, imali povećani nivo ovih seks hormona poput estradiola. Promena nivoa hormona dovela je do toga da su oni više vremena provodili u parenju.
