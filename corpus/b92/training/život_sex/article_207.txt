> Izvor: B92
> Datum: četvrtak 29.03.2012
> Rubrika: život_sex
> Naslov: Fudbal povećava seksualnu želju
> Članak:

Igranje fudbala povećava nivoe testosterona kod muškaraca, a samim tim i njihovu seksualnu želju.

Naučnici su otkrili da su muškarci imali 30% više nivoe testosterona odmah nakon odigrane utakmice; a čak i sat vremena kasnije nivo testosterona je bio za 15% više nego obično. Igrači na mestu napadača imaju najviši skok ovog hormona, bez obzira na to koliko su stari - otkriva studija. Naučnici su za potrebe studije proučavali muškarce, poljoprivrednike iz bolivijskog plemena Tsimane, jer tamnošnji muškarci inače imaju niske nivoe testosterona. Oni imaju standardnu količinu ovog hormona tokom celog životnog doba i neznatnu sklonost ka gojaznosti, srčanim oboljenjima i ostalim bolestima koje se javljaju u starijem dobu. Slični porast testosterona desio se i kod američkih muškaraca kao i kod ostalih industrijalizovanih nacija. Možda upravo ova pojava objašnjava činjenicu da su mnogi fudbaleri akteri seks skandala, počev od Rajana Gigsa, Ešlija Kola, Džona Terija "Održavanje visokog nivoa testosterona kompromituje imuni sistem tako da ima logike da muškarci iz plemena Tsimane imaju nizak nivo jer oni žive na mestu gde ima puno parazita i patogena," kaže Ben Trumb, antropolog. On je sa svojim kolegama organizovao fudbalski tirnir za osam timova iz plemena Tsimane. Povećan nivo testosterona uzokovan uzbuđenjem koje takmičenje sa sobom nosi je fundamentalni aspekt ljudske biologije koji opstaje čak iako postoji rizik od bolesti ili infekcije. "Ono što je interesantno je da uprkos tome što ovi muškarci žive u patogenijoj sredini i dalje imaju porast nivoa testosterona zbog kratkoročne ekplozije energije i konkurencije - što je vrlo važno" rekao je Majkl Gurven, koautor studije.
