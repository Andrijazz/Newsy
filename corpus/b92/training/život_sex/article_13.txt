> Izvor: B92
> Datum: ponedeljak 14.04.2014
> Rubrika: život_sex
> Naslov: Ovo su pravila savršenog seksa
> Članak:

Najvažnije pravilo seksa je da partneru radite upravo ono što on najviše želi da mu se radi, i obrnuto...

Svako od nas ima neke svoje sitne želje i željice u seksu koje ponekad uspemo da ispunimo i onda taj seks pamtimo kao sjajan ili najbolji. A šta bi bilo kad bi tako bilo svaki put? Nije nemoguće, ako ste to pomislili, jer seks najčešće odrađujemo automatski nakon početnog upoznavanja, radeći ono što će nas dovesti do orgazma i misleći da radimo ono što će se dopasti i partneru. Naravno, nije baš tako, jer retko se držimo najvažnijeg pravila najboljeg seksa - radite partneru ono što bi on/ona stvarno želeo da mu/joj se radi. Kako mi mislimo da znamo, pravimo grešku i nakon nekog vremena oba partnera pokušavaju da navedu vodu na svoj mlin, tj. da dođu do orgazma. Zato, evo tri saveta kako svaki seks da učinite sjajnim. Prvo, pitajte partnera kojih pet mesta na telu najviše voli da se dodiruju. Verujte, iznenadićete se jer će retko na prvom mestu biti genitalije. Saznaćete sve o leđima, bokovima, rukama, vratu ... Nadalje, napišite oboje listu od tri maštarije koje vas najviše pale, a zatim razmenite liste i rangirajte ih onako kako mislite da ih vaš partner najviše voli. Uporedite svoje odgovore sa stvarnim stanjem i dogovorite zajedničko ispunjavanje svega sa obe liste, uz mala prilagođavanja ako su potrebna. Seks će se ponovno pretvoriti u zadovoljstvo. Za kraj, ako imate slobodan vikend, ili samo jedan dan, provedite ga u krevetu istražujući naizmenično ono što partner najviše voli. Nakon što isprobate sva tri saveta, znaćete o seksu i svom partneru mnogo više nego do sada, i svaki naredni seks će biti vrlo ispunjavajuće iskustvo. 
