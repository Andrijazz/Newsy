> Izvor: B92
> Datum: sreda 9.05.2012
> Rubrika: život_sex
> Naslov: 5 sigurnih načina da ga uzbudite
> Članak:

Da li vam se nekada desilo da zapadnete u seksualnu rutinu? Potrebno je dvoje za paljenje varnica u krevetu, ali to ne znači da vi ne možete biti ta koja će preuzeti inicijativu.

Dobra vest je da muškarcima ne treba mnogo da ih zainteresujete za seks i ponovo probudite strast u spavaćoj sobi. Često male stvari igraju veliku ulogu: seksi donji veš je sve što im je potrebno za uzbudljiv seks ali na taj način im pokazujete i da vam je stalo. Evo nekih ideja kako da "začinite" stvari između vas dvoje. 1. Preuzmite inicijativu ujutru Budite njegov ljudski alarm. Ako znate da mora da ustane u osam, vi budite na nogama malo ranije i "pomozite" mu da se probudi. 2. Sredite se Pozovite ga na večeru i obucite njegovu omiljenu haljinu i seksi donji veš, a na putu do restorana mu suptilno stavite do znanja šta nosite ispod haljine. 3. Šapućite mu! Ako ste napolju i ne možete da dočekate da dođete kući, šapnite mu nešto provokativno poput "ova žurka je bezveze, hajdemo odavde da ti pokažem šta je dobra zabava." Videćete koliko će brzo da vas odvuče odatle. 4. Budite "bezobrazne" Svi znamo da je važno biti dama u javnosti, ali iza zatvorenih vrata ništa nije seksi kao malo "prljavih" priča. Najbolji pristup za verbalizaciju svojih osećanja, potreba i želja je tokom intimnih trenutaka. 5. Budite spontane Trudite se da ne zapadnete u rutinu. To znači da ga ne zovete, ne šaljete mu sms ili se viđate sa njim u isto vreme svaki dan. Umesto toga iznenadite ga provokativnim pozivom ili porukom kada on to najmanje očekuje Budite jasne i izbegavajte fraze poput "jedva čekam da te vidim". Nepredvidivost je ključ. I ne plašite se da probate neke nove stvari. Bilo da mu pripremite toplu kupku, pružite mu senzualnu masažu ili samo obučete dres njegovog omiljenog tima...Iznenadićete se kako se uz malo truda dolazi do fantastičnog seksa. 
