> Izvor: B92
> Datum: nedelja 6.04.2014
> Rubrika: život_sex
> Naslov: Mitovi o ženama koje vole seks
> Članak:

Mitovi o ženskoj seksualnosti se konstantno menjaju i dopunjuju, ali i dalje se radi samo o mitovima i zastareloj percepciji žena koje imaju puno seksa, piše Huffington Post.

Mit: Žene koje imaju puno seksa su "lake" Žene koje se upuštaju u neobavezan seks imaju znatno više standarde kada je u pitanju "muškarac igračka" nego kada posmatraju "materijal za vezu". Ovo je jedan element neobaveznog seksa gde se muški i ženski pristup znatno razlikuju. Muškarci snižavaju svoje standarde kada traže seks za jednu noć, dok ih žene podižu i traže zgodnije, uspešnije i ukupno bolje muškarce. Mit: Žene koje imaju seks imaju problem sa samopoštovanjem Iako dokazi pokazuju da se mnoge žene i muškarci koji imaju određene emotivne probleme češće upuštaju u neobavezan seks, u pitanju je samo sporedni efekat poremećaja a ne uzrok. Žene koje se upuštaju u neobavezan seks, sve dok nemaju zdravstvenih problema i vode zdrav život, imaju znatno više samopoštovanje i manje problema sa svojim fizičkim izgledom. Generalna pretpostavka da je žena "pokvarena" bazirana na načinu na koji izražava svoju seksualnost govori mnogo više o tome kako drugi ljudi vide sebe a ne o tome kakva je ona zapravo. Miz: Muškarci su predodređeni da imaju mnogo seksa a žene da budu monogamne Postoje brojni primeri iz istorije i modernih vremena kada su žene, oslobođene patrijahalne dogme, imale seks sa mnoštvom partnera pa čak i muževa. Ukoliko su žene koje imaju mnogo seksa bile ograničene ili uskraćene, onda takva društva ne bi postojala niti opstajala. Bez obzira na sve, ovi primeri ilustruju da je broj seksualnih veza koje je žena imala više bio u vezi sa socijalnim normama društva nego sa biološkom predodređenošću. Mit: Žene koje imaju mnogo seksa nisu u stanju da se obavežu Istraživanja pokazuju da muškarci i žene traže zagrljaj voljene osobe u životu. Studije okazuju da kada je prisutan slab intenzitet seksa (više oženjenih muškaraca nego udatih žena), nevernost u posvećenim vezama se smanjuje zato što su žene u potražnji i postavljaju uslove unutar kojih dolazi do veze i seksa. Kada je u pitanju povećan intenzitet seksa (viši broj uadtih žena nego oženjenih muškaraca), gde je potražnja za muškarcima veća i imaju više opcija, broj prevara se povećava. Najveći broj istraživanja ukazuje na to da žene varaju kada su emotivno nezadovoljne ili kako bi ostvarile dublju vezu sa nekim drugim. Mit: Žene danas imaju više seksa nego pre 10 godina Broj seksualnih partnera žene starosti između 15 i 44 godine u 2002. godini naspram broja u 2008. godini je praktično isti. 
