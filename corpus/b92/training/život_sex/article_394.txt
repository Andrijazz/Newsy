> Izvor: B92
> Datum: petak 5.08.2011
> Rubrika: život_sex
> Naslov: Seks bez obaveza – za i protiv
> Članak:

Uraditi to ili ne? Seks bez obaveza je sve samo ne bez obaveza. On je pažljivo razmatran, često predmet rasprava i proučavanja, i uglavnom na kraju rezultat pogrešne procene.

U većini romantičnih komedija neobavezan seks se pretvara u srećnu vezu i ljubav do kraja života. U realnom svetu su stvari malo drugačije - veća je verovatnoća da ćete dospeti u emocionalni ćorskokak. Antropolog Helen Fišer opisuje 3 faze funkcionisanja ovog sistema: 1. Požuda - koja nas može vezati za bilo koga 2. Privlačnost - u kojoj požuda pronalazi svoj fokus i pretvara se u romantičnu ljubav 3. Vezivanje - kada romantična ljubav prerasta u dugotrajnu vezu Neobavezan seks je najčešće odraz faze 1 (neusmerena požuda), ali većina ljudi upada u zamku gajeći lažnu nadu da će ih to dovesti do romatične ljubavi. Ipak, ne može se reći da je seks bez obaveza loša stvar. Svakako je zabavan, koristan način da isprobamo nove stvari i da vežbamo svoje seksualne veštine. Ali nije uvek tako jednostavno. Postoje brojni razlozi zbog kojih ljudi stupaju u seksualni odnos. Neko tako traži ljubav, neko drugi sigurnu vezu. Ima i onih koji to rade iz osvete ili možda zato što žele decu. Ili jednostavno hoće da imaju seks sa nekim. Pitanje je da li vam seks zaista pruža ono što želite? Seks bez obaveza ima svojih mana i prednosti. Uvek postoji rizik od zaljubljivanja, ali i od ozbiljnijih stvari, kao što su seksualno prenosive bolesti. Osoba koja je imala odnos sa 2 do 4 partnera ima 3 odsto šanse da je zaradila neku od bolesti. Kako se broj partnera povećava, tako raste i rizik, pa sa 20 iznosi oko 28 posto. Što je više partnera neko imao, veća je verovatnoća da su i ti partneri imali više partnera, takođe su veće šanse i da je stupao u odnos sa nepoznatima, kao i da je to radio pod dejstvom alkohola ili droge, što samo po sebi smanjuje verovatnoću za korišćenje kondoma, odnosno povećava rizik od infekcija. Ipak, nema potrebe za panikom - uživajte u seksu, ali budite oprezni. 
