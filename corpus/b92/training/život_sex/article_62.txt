> Izvor: B92
> Datum: ponedeljak 19.08.2013
> Rubrika: život_sex
> Naslov: Odvojene noći - vatreniji seks
> Članak:

Daljina povećava želju i čini ljude osećajnijim. Tako je novo istraživanje sprovedeno u Velikoj Britaniji pokazalo kako parovi koji zbog posla spavaju odvojeno - imaju bolji seksualni život.

Parovi koji su odvojeni barem jednu noć nedeljno zbog posla, imaju vruć seksualni život u odnosu na one koji dele krevet svaku noć, navodi se u studiji. Sedam od 10 parova postaje energičnije dan pre nego što jedan od partnera odlazi na poslovni put kao i dan kada se vrati. Više od polovine se oseća loše kad su odvojeni od svojih parova, ali povratak popravlja celu situaciju, otkrilo je više od 2.000 parova. Osam od 10 zaposlenih priznalo je da odsustvo stresa i napora koji izaziva dom čini da rade bolje, ali i da se više posvete zadovoljavanju partnera. Jedna od četiri zaposlene osobe priznala je kako je raspoloženija za intimna druženja nakon što provedu noć van kuće jer se tada napune energijom. Parovi koji su razdvojeni dve noći nedeljno imaju seks 110 puta. To je duplo više u odnosu na one koji provode odvojeno manje od 12 noći godišnje (u proseku 56 puta). "Moj verenik je konsultant i provodi dve noći mjesečno van kuće. Uvijek sam tužna kada mora da ide tako da uvek vodimo ljubav pre nego ode. Kada se vrati osećam se odmorno i spremno za nastavak akcije", rekla je Kim MekAlister (29).
