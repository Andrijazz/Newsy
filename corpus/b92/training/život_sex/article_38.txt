> Izvor: B92
> Datum: sreda 4.12.2013
> Rubrika: život_sex
> Naslov: Seks prodaje, ali samo skupe stvari
> Članak:

Mnoge žene se žale zbog konstantnog prisustva seksualnih prizora u reklamama, posebno zbog seksualizacije žena sa ciljem da se proda neki proizvod. Međutim, novo istraživanje pokazalo je da iako žene negativno reaguju na ovakve prizore, njihov stav se ublažava kada su u pitanju luksuzni proizvodi.

Ovo je zbog toga što žene skupe proizvode vide kao nešto što je dizajnirano za elitu i uopšte im ne smeta kada se seks koristi kako bi se reklamirali retki i glamurozni proizvodi zato što oni oslikavaju njihove generalne poglede na seks. Studija, koju je sproveo Univerzitet u Minesoti, tvrdi da su sa evolutivne tačke, žene oduvek posmatrale seks kao nešto što treba prikazati posebnim i retkim i izuzetno vrednim. "Žene uglavnom iskazuju negativan stav prema seksualnim prizorima, a seksualna ekonomija zna zašto. Korišćenje seksualnih prizora je protiv ženskih interesa i koje seks žele da prikažu kao nešto retko, specijalno i dragoceno", tvrdi psihološkinja Ketlin Vohs. Ona i njene kolege pretpostavili su da će ženski negativni stavovi biti ublaženi ukoliko se seks predstavlja kao nešto izuzetno vredno. Tokom njihovih testova, žene koje su gledale seksualne prizore povezane sa jeftinim proizvodima reagovale su znatno negativnije na reklamu nego one koje su gledale identičnu reklamu, samo sa skupljim proizvodom u njoj. 
