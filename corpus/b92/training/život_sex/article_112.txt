> Izvor: B92
> Datum: četvrtak 29.11.2012
> Rubrika: život_sex
> Naslov: Da li muškarci zaista žele samo seks?
> Članak:

Psiholog Endrju Smajl, u svojoj novoj knjizi tvrdi da su muškarci emotivni kao i žene i da u vezi, pored seksa, žele i bliskost

Endrju Smajl ne samo da opovrgava takva verovanja, nego tvrdi i da su muškarci emotivni kao i žene i da u vezi žele bliskost. "To pogrešno uverenje toliko je ukorenjeno da se na muškarce koji iskreno priznaju da žele bliskost u vezi gleda kao na endemsku vrstu koja naverovatnije laže", ističe Smajl. On smatra da takva uverenja dodatno učvršćuju mediji koji muškarce prikazuju upravo na takav način. "Muškarci koji sebe nazivaju "igračima i osvajačima" zaista, ali oni su u manjini, i to takvoj manjini da nije vredna pomena. Većina muškaraca su normalni ljudi koji žele da se skrase uz ženu koju vole. Danas veliki broj muškaraca ima jednu žensku prijateljicu na koju gleda kao i na svoje muške prijatelje, i upravo te "prave" drugarice polako menjaju njihove stavove i navike u vezi sa seksom", tvrdi Endrju. Smajl svoju tvrdnju temelji na sopstvenom iskustvu i proučavanjima, ali i na nekim istraživanjima iz proteklih godina. Mladi muškarci su puni testosterona, ali to ne znači da su promiskuitetni. Većina njih žudi za ljubavlju i ima bogat emocionalan život kao i žene. 
