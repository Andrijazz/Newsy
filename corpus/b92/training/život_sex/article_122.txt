> Izvor: B92
> Datum: subota 27.10.2012
> Rubrika: život_sex
> Naslov: Seks ili novac: Šta nas čini srećnijim?
> Članak:

Ukoliko mislite da će vam pozamašan račun u banci uzburkati seksualni život donekle ste u pravu. Novac možda ne može da kupi ljubav, ali će vam omogućiti bogat seksualni život.

Oko 70 odsto multimilionera izjavilo je da uživaju u boljem i uzbudljivijem seksualnom životu, sudeći po istraživanju iz 2007. godine koje je sproveo Prince & Associates Inc. 63 odsto ispitanih milionera izjavilo je da im je bogatstvo omogućilo "bolji seks", koji su definisali brojem partnera i brojem seksualnih odnosa. U poređenju sa muškarcima, 88 odsto žena izjavilo je da im je novac omogućio bolji seks. Novac u velikoj meri oslobađa ljude stresa i pruža osećaj stabilnosti, posebno kod žena milionera. Odnos sa prebogatim muškarcem takođe može poboljšati kvalitet seksa, barem kod žena. U studiji koju je sproveo Univerzitet u Njukaslu otkriveno je da kako je finansijski status muškarca rastao tako je rastao i broj orgazama kod njegove partnerke. Ipak, partner koji je finansijski obezbeđen nije uvek i izbor za dugoročnu vezu zato što novac menja ljude, ne nužno na bolje. Sudeći po psihologu Džastinu Lemileru, bogati ljudi se češće okreću neetičkom i neiskrenom ponašanju, a to se može ispoljiti i u spavaćoj sobi. Istraživanja su takođe pokazala da su moć i novac povezani sa neverstvom. Na svu sreću, kod ostalih 99 odsto ljudi sam seks pruža dovoljno sreće, zapravo više nego što bi novac to mogao. Istraživači sa Dartmut koledža i Univerziteta Vorvik merili su novo sreće kod 16.000 muškaraca i žena i otkrili da što su ljudi imali više seksa, to su bili srećniji. Iako novac može da kupi više seksualnih partnera, on ne može da kupi više seksa. "Kupovanje seksa ne može da zadovolji našu fizičku i psihičku potrebu za intimnošću i emotivnom vezom", izjavio je Lemiler. Istraživači su ustanovili da seks toliko utiče na sreću da bi osobe koje bi umesto 1 mesečno imale seks 1 nedeljno reagovale kao da su dobile povišicu. 
