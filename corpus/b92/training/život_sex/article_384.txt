> Izvor: B92
> Datum: utorak 23.08.2011
> Rubrika: život_sex
> Naslov: Šta nam aseksualci otkrivaju o seksu
> Članak:

Oni možda nisu zainteresovani da to rade, ali mogu biti od pomoći u otkivanju nijansi seksualnosti i požude kod svih nas.

Možda je neobično posmatrati seks sa pozicije nekog koga to ne zanima, ali ponekad je nedostatak određene stvari upravo način da se ona najbolje objasni. Dejvid Džej, 29-ogodišnja zvezda dokumentarca "(A)seksualnost", nikada nije želeo seks, pa je ceo život na taj čin gledao sa naučnjačkom radoznalošću autsajdera. Osnovao je Mrežu aseksualne edukacije (AVEN), potpuno konfrontalnog koncepta - suprotstavlja se svim poznatim životnim pravilima. "Postoje ljudi koji izlaze, zaljubljuju se, venčavaju, ali jednostavno nemaju seks - zadovoljstvo pronalaze u maženju i ljubljenju. Takođe postoji i kategorija "sivih aseksualaca" koji imaju minimalno interesovanje za seks", smatra Džej. "Ja volim da se mazim, ponekad uživam u ljubljenju, ali čim situacija počinje da ima veze sa genitalijama, za mene gubi smisao", rekao je. Ironija je da sama priča o aseksualnosti ove ljude čini da se osete seksualno. Postoji nešto u toj priči o iskustvima koja nisu seksualna što može dovesti do toga da vide sebe kao seksualno biće, na način na koji se nisu nikad pre doživljavali. Nedostatak seksualnog apetita može da istakne nijanse požude. Nije seks taj koji čini ljubavnu vezu drugačijom od prijateljstva. Jezik koji koristimo kada govorimo o intimnosti duboko je seksualizovan. Seksualne osobe imaju jasnu predstavu o tome kako intimnost treba da izgleda i na koji način se povezuje sa drugom osobom. Ona je uglavnom bazirana na ideji da treba formirati blisku vezu koja će trajati do kraja života i naravno, uključivati seks. Bez seksualnog odnosa i fizičke bliskosti veoma je teško održati ljubavnu vezu. Ipak, kada se koristi ispravno, aseksualnost može biti delotvornija taktika za stvaranje intimnosti. Seks je glupo sredstvo prikazivanja i kontrolisanja bliskosti koju ljudi ostvare bez posedovanja jasne slike o razlozima koji su do toga doveli. Takođe, snaga seksa je u osnovi vema krhka. Dejvid Džej ističe da ne misli da je aseksualnost bolja ili lošija od seksualnosti. Svestan je da je propustio seksualna iskustva koja mogu biti dragocena stvar. Bez obzira na emocionalne veze, moral i čistoću odnosa za koji se zalažemo, nije na odmet da se ponekad prisetimo moći dobrog seksa. 
