> Izvor: B92
> Datum: nedelja 15.04.2012
> Rubrika: život_sex
> Naslov: Najveće zablude o masturbaciji
> Članak:

Mislite da su muškarci skloniji samozadovoljavanju od žena? Mislite da ona služi isključivo samcima za zabavu?

Mnogi još uvek gaje takve zablude uprkos novim senzacionalnim otkrićima o "zabavi za jednog ili jednu". Masturbacija nije samo lak način za postizanje trenutnog zadovoljstva bez puno pripreme. Ona je mnogo više od toga, a to potvrđuju i mnogobrojna istraživanja. Ali, uprkos tome što zahvaljujući nauci znamo sve više toga o samozadovoljavanju, mnogi još uvek gaje velike zablude o masturbaciji, piše Womenshealthmag.com. Vreme je da ih raskrinkamo i to uz pomoć rezultata istraživanja. Masturbacija je draža muškarcima Rasprostranjeno je mišljenje da su masturbaciji skloniji muškarci od žena, ali, kako pokazuju istraživanja u posednjih nekoliko godina, ni nežniji pol nije imun na 'samostalnu zabavu'. Stručnjaci smatraju da nije reč o pojavi većeg broja žena koje se samozadovoljavaju. Veruju da su žene danas jednostavno otvorenije i lakše priznaju da redovno masturbiraju. Dakle, zabluda je da muškarci više vole masturbaciju od žena. Masturbaciji su skloniji samci Možda donekle postoji logika u razmišljaju da samozadovoljavanju pribegavaju samci, ali to je samo privid. Prava istina je potpuno suprotna! Kako pokazuju nekoliko istraživanja, masturbaciji su skloniji ljudi u braku i dugim vezama. Oni češće uživaju u druženju sa samima sobom nego oni koji nisu u vezi.
