> Izvor: B92
> Datum: četvrtak 13.03.2014
> Rubrika: život_sex
> Naslov: Kako pornografija zavarava žene...
> Članak:

Svako ko je odgledao barem par minuta nekog pornografskog ostvarenja sasvim sigurno će završiti sa idejom koja će imati određene posledice kada je seks u stvarnom životu u pitanju.

Pornografija, barem ona gde super zgodne devojke sa savršenim tenom imaju seks u akrobatskim pozicijama sa podjednako savršenim muškarcima, je prepuna mitova. Korisnik sajta Reddit, black_brotha, odlučio je da pita žene šta su one "naučile" gledajući pornografiju i što se na kraju ispostavilo potpuno netačnim u stvarnom svetu. Pogledajte 10 mitova koje su žene naučile u pornografskim filmovima i njihov komentar u vezi sa njima: 1. Da njihova tela nisu normalna - "100 odsto sam bila ubeđena da mi je potreban hirurški zahvat kako bi moja vagina izgledala bolje. Bilo me je sramota da budem gola ispred muškarca zato što sam mislila da će me videti kao nakazu". 2. Da se seks fokusira isključivo na zadovoljstvo muškarca - "Mislila sam da seks sa muškarcem podrazumeva da moram da se pravim da uživam čak i kada to nije slučaj i da uopšte nije bitno da li ću ja imati orgazam kao i da je sasvim normalno da te stvari ne interesuju muškarca". 3. Biti "seksi" je isključivo fizička kategorija i to prilično specifična - "Imala sam osećaj kao da moram da se uklopim u kalup u koji ne mogu da stanem. Bila sam nespretna, pomalo muškobanjasta, neprilagođena žena koja nije mogla da izvede striptiz čak i da joj život zavisi od toga. Postoji mnogo više od tog jednog tipa "seksi devojke" i sve je subjektivno. Shvatila sam da sam seksi na svoj način i sada sam mnogo srećnija". 4. Da muškarci ne vole dlake "tamo dole" - "Mislila sam da muškarci očekuju potpuno depilirane devojke i da ću im se gaditi". 5. Orgazam se postiže bez ikakvog truda - "Mislila sam da je jako lakše postići orgazam nego što je to zaista slučaj. Dugo vremena sam mislila da nešto nije u redu sa mnom". 6. Da muškarce privlači određeni tip tela - "Mislila sam da samo žene sa savršenim telima imaju seks". 7. Svi penisi su obrezani i veliki - "Nisam znala da postoje i muškarci koji nisu obrezani zato što ih nije bilo u porno filmovima". 8. Da su svi akrobatski položaji idealni za oba partnera - "Mnogi od tih položaja su potpuno neudobni. Znam da su svi drugačiji ali neki od njih su zaista teški i skoro da je nemoguće postići orgazam kada ih praktikujete zbog tolike razdaljine između partnera. Najbolja stvar u vezi sa seksom jeste dodir kože". 9. Da sve što žene rade u porno filmovima to rade da bi partner uživao - "Dugo vremena mi nije palo na pamet da ne moram da zavijam i uzdišem ako mi nije do toga". 10. Muškarci su uvek spremni i žele seks sve vreme - "Mislila sam da svi muškarci vole da budu dominantni i agresivni, kao u porno filmovima i da ako imaju manje od 50 godina uvek mogu da imaju seks, u svakom trenutku".
