> Izvor: B92
> Datum: nedelja 27.05.2012
> Rubrika: život_sex
> Naslov: Da li žene veruju u seksualnu hemiju?
> Članak:

Muškarci se već dugo pitaju da li žene veruju u seksualnu hemiju ili su oni jedini pol koji doživljava intenzivno i neobjašnjivo osećanje seksualne privlačnosti kada je u blizini objekat njihove požude.

Dobra vest je da to isto osećaju i pripadnice lepšeg pola. Kada ih neko priuče i one su usplahirene, srce im preskače i telesna temperatura raste. Seksualna hemija nije samo nešto što se oseća u vazduhu između dvoje ljudi, ona je i pokazatelj koliko će oni biti kompatibilni u krevetu. A taj aspekt seksualne hemije je ženama vrlo važan. Feromoni Ali odakle dolaze ta osećanja? Nedavno naučno istraživanje pokazalo je da feromoni igraju veliku ulogu u stvaranju seksualne hemije. To su podsvesni seksualni signali koje otpušta telo kako bi privuklo suprotan pol. Smatra se da upravo oni utiču na nečije emocije i seksualno ponašanje. Ako ovo istraživanje uzmemo za tačno možemo reći da je seksualna atraktivnost i kompatibilnost zapravo hemijska reakcija između dve osobe koje su pokupile seksualnu energiju jedno od drugog. Žene ne mogu bez nje Velika razlika između muškaraca i žena je što pripadnici jačeg pola mogu da imaju sjajan seks i bez velike seksualne hemije, dok žene to ne mogu. Međutim ni momci ne mogu da poreknu da postoji razlika jer je seks sa osobom prema kojoj osećate hemiju električan. Na kraju krajeva, ako je seks čudan i ako se ne osećate prijatno nakon odnosa, očigledno je da nema seksualne hemije. Sa druge strane ako bez muke odgovarate na svaki njegov/njen pokret, možda čak i pre nego što druga strana zna šta želi - to znači da je seksualna hemija itekako prisutna. Kako da znate da li ćete vas dvoje činiti dinamian duo? To je teško reći. Ponekad dve osobe koje se razilaze emotivno i mentalno, postaju savršeni ljubavnici; dok ponekad varnice lete između dve osobe svuda sem u spavaćoj sobi. Uopšteno govoreći velika hemija izvan spavaće sobe je dobar pokazatelj kakav će vam seks biti, ali ne nervirajte se ni ako prvi put seks ne bude baš dobar jer to ne mora ništa da znači. Ako ste umorni ili imate glavobolju - to će se odraziti i na seksualnu energiju. Zato ne očajavajte i strpljivo sačekajte sledeću priliku. Komunicirajte Ako se nađete u situaciji da vam ljubavne sesije i ne idu tako dobro, ne ignorišite problem. Najbolji način da to ispravite je da razgovorom zapalite varnice i kažete partneru šta volite. Za žene je drugačije Još jedna važna razlika između polova je što žene povezuju seksualnu hemiju sa ljubavlju. One često ni ne priznaju da ih neko privlači ako vide da tu nema prostora za još nešto sem seksa. Dakle žene verovatno veruju u seksualnu hemiju više od muškaraca, trik je navesti je da prepozna ta osećanja i ih zajedno održavate dugo. 
