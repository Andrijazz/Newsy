> Izvor: B92
> Datum: sreda 12.10.2011
> Rubrika: život_sex
> Naslov: Kako da napravite dobrog ljubavnika
> Članak:

Želite dobar seks? Onda odbacite sva očekivanja i uživajte u procesu - jer seks je proces, objašnjava porodični terapeut Ljiljana Filipović

Tradicionalno shvatanje uloga dovodi do raskola u pogledu izražavanja potreba i osećanja. Muškarci ne vole da zavise od žena što se reflektuje i na polju seksualnosti. Tradicionalno, za žene seks je čin predaje, a za muškarca čin osvajanja preko koga muškarac dobija identitet mužjaka. Prepreka da se postigne sklad u odnosima je nesposobnost partnera da otvoreno izraze neslaganje, što naročito važi za žene jer slika brižne žene je nespojiva sa besnom, nezadovoljnom osobom. Porodični terapeuti seks posmatraju kao sastavni deo celokupnog partnerskog odnosa. Ukoliko su partneri u seksu nezadovoljni i neusaglašeni, treba da budu motivisani da tragaju za uzrocima sagledavajući seks u kontekstu celokupnog partnerskog odnosa, sami ili uz pomoć psihoterapeuta. Ako otvoreno komuniciraju, pažljivo osluškuju potrebe partnera, nastoje da neguju odnose i prevaziđu razlike tražeći kompromisna rešenja, na putu su ka postizanju obostranog osećanja zadovoljstva i sreće zbog sklada u partnerskim i seksualnim odnosima. Razna iskušenja I kada su partnerski i seksualni odnosi dobri postoje brojna iskušenja kroz koja vremenom prolaze. Kvalitet seksa zavisi i od toga koliko ste umorni, zdravi ili pod stresom. Dakle, osim tzv. hemije, velik je broj faktora na koje možemo značajno uticati. U današnjem brzom načinu života često je teško pronaći vremena za partnera i još teže uskladiti vreme za seks. Sigurno se i vama već dogodilo da ste puni želje za seksom ležali u krevetu, dok je vaš partner već tonuo u dubok san. I obrnuto. Moje iskustvo ukazuje da se kod mnogih mladih parova koji grade svoju karijeru često dešava da zbog stresova na poslu udruženih sa umorom počinju da proređuju seksualne odnose ili im prilaze kao obavezi koju moraju da ispunjavaju, a samim tim su nezadovoljni kvalitetom seksa. Veoma loš uticaj na učestalost i kvalitet seksualnih odnosa imaju i druge stresne situacije kroz koje partneri mogu da prolaze: teška bolest i smrt u porodici, preseljenje, gubitak posla, promena posla, mešanje roditelja, fizičke povrede i bolesti partnera/ke - Tabue i moralne zabrane ostavite pred vratima spavaće sobe. - Ostvarite sve svoje fantazije. Budite spontani - Spontani seks je veoma uzbudljivo iskustvo. Može se desiti u svakom trenutku i na svakom mestu. - Na taj način partneri potvrđuju međusobnu seksualnu privlačnost i atraktivnost što je najbolji stimulans seksualne želje. Ako vam se u glavi vrte misli poput: ovoga puta moram doživeti orgazam... samo ćete pojačati psihičku napetost i smanjiti šanse za dobar seks. Pokažite inicijativu - Najbolje što možete da priuštite svom partneru je vaša inicijativa. - Otvoreno pokazana želja za seksom baš sa njim izaziva neizmerno uzbuđenje kojem retko ko može da odoli. Opustite se - Nema potrebe da brinete o tome da li u tom položaju providni negliže pokriva višak kilograma. Kad se stidite svog tela velike su šanse da se nećete opustiti, odnosno da ćete, svesno ili nesvesno, u glavi vrteti primedbe - previše sam se ugojila, grudi mi vise... Umesto kritika, koncentrišite se na lepotu svojih oblina i na sve ono što je na vama lepo. - Trenutno partner vidi samo vas. Obezbedite siguran seks - Ako su partneri odgovorni, ne može im biti svejedno hoće li doći do neželjene trudnoće ili polne bolesti. Trudnoća ipak više opterećuje žene, ali iako su zdravlje i kontrola rađanja glavni razlozi za siguran seks, on znači i veću opuštenost. Ne komplikujte! - Ako budete komplikovali, ni vi ni partner nećete biti opušteni. - Raznolikost u seksu je dobrodošla, ali je ne treba primenjivati pri svakom odnosu. Pri jednom seksualnom odnosu nije potrebno izvesti sve položaje koje znate. Ponekad je dovoljan i samo jedan položaj u kojem oboje uživate i ako ga ponovite nekoliko puta ne mora značiti da seks nije dobar. Ako ste oboje opušteni i osećate partnerovo telo, međusobno pratite tempo, zadovoljavajući seks je siguran. - Zapravo jedina veština koju moraju znati dobri ljubavnici je znati osluškivati partnerovo telo. U seksualnom odnosu svu pažnju i misli posvetite sebi i svom partneru, i uživajte. (P)ostanite fit - Oni koji češće uživaju u dobrom seksu manje su depresivni i generalno zdraviji. Vredi i obrnuto: ako se zdravo hranite, dovoljno krećete i redovito vežbate, kvalitetno i dovoljno spavate, znatno su vam veće šanse za dobar seks. To su naučno potvrđene činjenice. Svi navedeni faktori pomažu boljem protoku krvi kroz polne organe, što poboljšava stepen seksualne uzbuđenosti. 
