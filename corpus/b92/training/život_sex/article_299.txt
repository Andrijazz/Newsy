> Izvor: B92
> Datum: četvrtak 29.12.2011
> Rubrika: život_sex
> Naslov: Šta kad je predugačak?
> Članak:

Kad je o penisima reč, uvreženo je mišljenje - što veći to bolji. Uglavnom i jeste tako. Međutim, čak i one žene kojima je veličina najvažnija na svetu mogu da se nađu u situaciji da je partner obdareniji nego što su spremne da podnesu.

Neke žene čak mogu i da prokrvare posle seksa sa natprosečno obdarenim muškarcem. Čak i oralni seks može da bude problematičan, o analnom da ne govorimo. Šta raditi u takvom slučaju? Baš kao i sa grudima, nema načina da njegovu alatku učinite manjom ili većom. Ali ima metoda kojima muškarci sa velikim penisima mogu da pribegnu kako bi vođenje ljubavi učinili što prijatnijim za žene. Evo nekih saveta. 1. Koristite dosta lubrikanta Čak iako je žena prilično vlažna, lubrikant će u ovoj situaciji biti njen najbolji prijatelj, jer će smanjiti trenje. Možete ga čak koristiti i u predigri tokom koje ćete namazati svog "vršnjaka". Izbegavajte lubrikante na bazi ulja, jer oni mogu da izazovu gljivične infekcije. Držite se onih na bazi vode ili silikona; njih možete koristiti i u kombinaciji sa kondomima. 2. Izbegavajte analni seks i "kučeći stil" Analni kanal nije elastičan kao vagina koja je prirodno predodređena da se širi po potrebi. Vrlo je moguće da će žena sa ekstra nadarenim partnerom doživeti bol prilikom analnog seksa. "Kučeći" položaj je idealan za manje penise, jer omogućuje dublju penetraciju, dok veći polni organ može ponekad da povredi ženu. 3. Držite se misionarske poze, "žene na vrhu" ili postrance Klasična misionarska poza sprečava muškarca da prodre preduboko u partnerku. Iako je ozloglašen kao dosadan, to je položaj u kome su, u ovom slučaju, svi na dobitku. Kada je žena odozgo, ona može da kontroliše dokle će da vas pusti u sebe a uz to ćete imati i odličan pogled na njeno telo. Seks sa strane je savršen za veće penise jer takođe nije moguće potpuno prodiranje. Ograničen raspon kretanja je i dalje prilično seksi, jer ćete u isto vreme moći i da se milujete. 4. Samo polako Podrazumeva se da, kada imate veliki penis, ne treba njime da se "razmahujete na sve strane". Trku dobija spor i postojan trkač. Uđite u nju pažljivo i postepeno povećavajte intenzitet i ritam prodiranja, tako da je ne uhvatite "nespremnu" na vašu gigantsku alatku.
