> Izvor: B92
> Datum: ponedeljak 27.02.2012
> Rubrika: život_sex
> Naslov: Prostitutke otkrile želje klijenata
> Članak:

U Artemisu, jednom od najpopularnijih bordela u Nemačkoj, strogo je zabranjen ulaz ženama koje tamo nisu zaposlene. Ipak, novinarka Ivana Nanut uspela je da zaviri u taj bordel i sazna kako žive žene koje se legalno bave prostitucijom.

Artemis ima 30-ak soba, saunu, bazen, fitnes, dve bioskopske dvorane, restoran i ambulantu. Ulaz se naplaćuje 19 evra i u tu cenu su uključena bezalkoholna pića, švedski sto i wellness-zona, dok pola sata ljubljenja i seksa devojke naplaćuju 16 eura. Ukoliko klijent ima neke posebne želje, mora ih prethodno najaviti devojci. Devojke rade u smenama od 11.00 do 20.00 časova ili od 20.00 do 5.00 sati i imaju zdravstveno osiguranje. Devojke koje dolaze iz drugih gradova imaju mogućnost da iznajme sobu u bordelu i tu prespavaju. Kao i svi klijenti, i one plaćaju 19 evra za ulaz, ali sav novac koji zarade mogu da zadrže. Najčešće u bordelu borave 10 dana, pa četiri dana provedu kod kuće. Najpopularnija je VIP soba, koja uz devojku i šampanjac košta 200 eura. Jedna od devojaka zaposlenih u ovom klubu otkrila je šta klijenti najčešće traže: "Oni mladi su često nervozni, pogotovo 18-godišnjaci kojima je to prvi seks. Oni stariji su skloniji maženju i nežnostima. Ono što možda ne dobiju kod kuće traže kod nas. Imamo veoma šaroliku publiku, ali puno ih je oženjenih. Za mene je to isključivo posao i nikada mi se nije dogodilo da se zaljubim." Neke od devojaka imaju čak i momke kojima ne smeta to čime se bave, dok druge smatraju da je uz takav posao nemoguće imati ljubavnu vezu. Broj klijenata po danu varira, od jednog pa do čak 10, a zanimljivo je da nedeljom i ponedeljkom imaju specijalan popust za taksiste i penzionere. 
