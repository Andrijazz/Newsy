> Izvor: B92
> Datum: nedelja 14.07.2013
> Rubrika: život_sex
> Naslov: Narukvica koja sprečava varanje
> Članak:

Visokotehnološke narukvice predstavljaju najnoviji hit za mnoge koji žele da prate svoje zdravlje, hranu koju jedu pa čak i seksualni život.

Samo jednim pogledom na podatke, vaš partner može da sazna da li ste imali seks i koliko je bio uzbudljiv. Ovo takođe znači i kraj lažnih orgazama pošto ova narukvica prati sve podatke iz minuta u minut. Pojedini uređaji dizajnirani su tako da ih možete nositi sve vreme, pa čak i pod tušem. Zapravo, očekuje se da će naredne generacije ovih narukvica dolaziti u obliku flastera koji nikada neće morati da se skidaju. Bloger Gregori Ferenstin je za sajt techcrunch pisao o svom oduševljenju zbog korišćenja ovakve narukvice: "Postoji jako puno zabavnih statistika koje parovi mogu da koriste kako bi kvantifikovali svoj ljubavni život. Možete da pratite prosečnu dužinu seksa u poslednjih 10 godina, broj popodnevnih seksualnih odnosa mesečno ili kvalitet sna kada spavate zagrljeni naspram njegovog kvaliteta kada niste zagrljeni. Za sve one koji žele da ovo iskoriste, narukvice bi mogle da predstavljaju kraj varanja ali i priliku za iskren razgovor o zadovoljstvu u vezi".
