> Izvor: B92
> Datum: četvrtak 19.01.2012
> Rubrika: život_sex
> Naslov: G tačka ipak ne postoji?
> Članak:

Čini se da će se seksualna potera duga decenijama nastaviti sudeći po najnovijim naučnim istraživanjima koja tvrde da G tačka ne postoji.

Prvo opisana 1950. godine od strane dr Grafenberga, zona u obliku pasulja unutar vagine ženama je omogućavala instant orgazam. Rani tekstovi objavljeni u Indiji poput Kama sutre takođe su podržavali ovu tvrdnju, opisujući misterioznu tačku unutar vagine koja je omogućavala veliko zadovoljstvo. Nažalost, studija objavljena u "Žurnalu seksualne medicine", bacila je sumnju na postojanje famozne G tačke. Istraživači, koje je predvodio dr Amičai Kilčevski, proučavali su stotine radova na temu postojanja neuhvaljtive erogene zone koji su objavljeni u poslednjih 60 godina uključujući i kliničke testove i medicinske izveštaje. Ono što su otkrili pokazuje da niko sa sigurnošću ne može da potvrdi postojanje G tačke, i da je većina dokaza naučno neutemeljena. Studija sprovedena 2010. godine otkrila je da se tokom seksualnog odnosa kod određenih žena klitoris spušta kako bi bio bliže vaginalnom zidu što bi uzrokovalo povećane nadražaje i osećaj zadovoljstva - što bi moglo biti jedno od naučnih objašnjenja zašto neke žene imaju povećan stepen uživanja prilikom seksa. "Smatram da je G tačka samo produžetak klitorisa na unutrašnjoj strani vagine, analogno korenu muškog penisa", kaže Kilčevski. Anatomski, klitoris izgleda kao snežni breg, tako da se vidi samo njegov manji deo, dok ostatak ulazi u vaginu. Kilčevski smatra da je izraz G tačka skovan tokom osamdesetih godina prošlog veka - u vremenu povećanih seksualnih sloboda, ali da, uprkos tome što većina žena veruje u njeno postojanje, ne postoje anatomski dokazi koji bi potkrepili tu tvrdnju. 
