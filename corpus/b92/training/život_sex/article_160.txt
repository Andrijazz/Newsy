> Izvor: B92
> Datum: četvrtak 31.05.2012
> Rubrika: život_sex
> Naslov: 5 pravila u seksu koja treba prekršiti
> Članak:

Bez obzira na vaše veštine u krevetu, sigurno ste barem nekad zatražili savet "iskusnijih" o nekom seksualnom problemu. Ipak, ne treba slušati baš svaki.

Pravila postoje da bi se kršila, a neka koja ćemo nabrojati, nije trebalo ni da usvajate. 1. Vreme je bitno Jedna od najvećih zabluda o seksu je da on mora trajati satima. To nije uvek slučaj; štaviše, nekada je mnogo efikasniji seks "na brzaka". Neki muškarci smatraju da je potrebno mnogo truda i pažnje da bi žena uopšte došla u fazu prijatnosti, ali bi se iznenadili kada bi znali koliko im je malo potrebno. 2. On uvek mora da inicira Mnoge žene misle da su muškarci ti koji moraju inicirati seks. Ako ste žena i želite seks, nema ničeg lošeg u tome da to povremeno učinite i sami. Videćete da ćete osim dobrog seksa dobiti i više samopouzdanja. 3. Fantazije su za porniće Mnogi muškarci i žene uopšte ne razmišljaju i ne diskutuju o svojim fantazijama i smatraju da su one rezervisana za porno industriju. Međutim, istraživanje granica mašte sa vašim partnerom može biti odličan način da zapalite varnice i vaš odnos dovedete na novi nivo. 4. I muškarac i žena moraju da dostignu vrhunac Još jedna česta zabluda je da je orgazam oba partnera neophodan kao dokaz da je seks bio dobar. Mnogi muškarci i žene zapravo više uživaju u tome da udovoljavaju partneru/partnerki,a nekim ženama uopšte ne smeta izostanak orgazma. Zato, sledeći put se usmerite na poklanjanje pažnje, nežnosti i strasti i ne razmišljajte o kraju. 5. Istovremeni orgazmi su neophodni Ako mislite da svi partneri istovremeno postižu orgazam, varate se. Za tako nešto potrebno je mnogo truda, pa čak i ako uradite sve kako treba, šansa je samo 50 odsto da ćete uspeti. Zato, ne posmatrajte vaš odnos kao neku razmenu dobara u kojoj svako mora da dobije podjednako. Uostalom, ako vam je stalo do orgazma, uvek možete zamoliti partnera da vas posle seksa dodatno stimuliše dodirima i poljupcima. 
