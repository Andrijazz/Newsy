> Izvor: B92
> Datum: petak 30.12.2011
> Rubrika: život_sex
> Naslov: Šta znače seksi snovi?
> Članak:

Sigurno vam se dogodilo da vam se u snovima pojavi "nezvani gost", neko sa kim obično ne delite krevet. Ali, ne brinite, to ne znači da želite da varate. Osoba koju sanjate obično ima veze sa onim što se odvija duboko u vašoj psihi.

Seks sa šefom Samo zato što ste sanjali intimne trenutke sa nadređenim, ne znači da to zaista i želite. Ovakav san znači da vam je potrebno više upornosti i odlučnosti u sopstvenom životu. Još jedan sličan i čest san jeste seks sa kolegom. Ne brinite, najverovatnije je u pitanju nešto u vezi sa njim što biste vi želeli da posedujete. Seks sa bivšim Na ovaj način se vaš mozak rešava emocija, naročito ako je on vas ostavio. Ako ste već u novoj vezi, ovakav san može značiti da ste zapali u kolotečinu. Bivši se pojavio kao simbol da treba ponovo podstaći strast. Seks sa strancem Pre nego što odete kod tarapeuta treba da znate da ste stranac zapravo vi. Da li ste nedavno uradili nešto van svoje rutine, nešto što zahteva posebnu drskost ili harbrost? Taj stranac je ušetao u vaš san kao dokaz da ste ponosni na svoje dostignuće. Ljudi su veoma narcisoidni u snovima, tvrde stručnjaci. Zapitajte se kako vidite sebe u tom liku. A ako je stranac neka poznata ličnost... ovaj, da li zaista treba da analizirate zašto ste sanjale seks sa Džordžom Klunijem? Zabranjeni seks Šta ako vam se u snovima pojavi muž najbolje prijateljice? Ne mora da znači da vas privlači, već možda da ima nešto što vašem mužu nedostaje. Seks sa ženom Nema razloga da odmah pomislite da ste promenili seksualno opredeljenje. Ponosni ste na svoje ženske atribute i ovaj san više slavi vaša dostignuća nego što upućuje na neuobičajene seksualne želje. Mozak u stanju sna vam govori šta vam nedostaje u životu, a seks simboliše vašu želju da taj kvalitet steknete u svom životu. 
