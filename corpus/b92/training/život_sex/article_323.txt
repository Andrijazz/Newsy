> Izvor: B92
> Datum: nedelja 27.11.2011
> Rubrika: život_sex
> Naslov: Loš seks znači lošu vezu?
> Članak:

Loš seks može da znači lošu vezu, a mnogi ljudi ovo zanemaruju. S druge strane, dobar seks ne garantuje da je i veza dobra. Mnogi ljudi ipak odbijaju da razumeju zašto je seksualno nezadovoljstvo bitan pokazatelj da veza nije uredu.

Klinički psiholog Pulkit Šarma u bolnici Vimans u Delhiju objašnjava zašto je loš seks jednak lošoj vezi. Loš seks kao odraz krize u vezi Kod mnogih parova loš seks je samo odraz problema koji potresaju vezu. Jedna od dve osobe u vezi oseća strašnu frustraciju i to se očitava u intimnosti. Imajući u vidu da intimnost podrazumeva otvaranje, onaj koji se oseća loše u vezi, odbija to otvaranje, što loše utiče na seks. Loš seks i nezadovoljstvo Ukoliko par ima loš seks onda neko u toj vezi ne shvata da je zadovoljstvo partnera, glavni deo svake dobre veze. Neki ljudi nažalost veruju u mitove da, ukoliko ste zaista u ljubavi, seks nije bitan. Činjenica je da je seks veoma bitan za oba partnera i da se neko jednostavno ustručava da kaže to naglas. Loš seks i zanemarivanje Loš seks signalizira da neko u vezi zanemaruje potrebe i želje drugog. U dobroj vezi, oba partnera su veoma zainteresovana za seksualno zadovoljstvo i nikada nisu sebični. Loš seks i nepodudaranje ličnosti Loš seks često signalizira da dve osobe nemaju iste ličnosti ni slična zanimanja. Neko voli da eksperimentiše u seksu, a neko voli ustaljeno vođenje ljubavi. Velike razlike u potrebama često ukazuju na to da ljudi nisu podobni jedno za drugo. Loš seks i nerazumevanje Ako neki od partnera ne pokazuje preterano zanimanje za ono što drugi partner radi i do čega mu je stalo, to će se odraziti i na seks, pa je to siguran pokazatelj da nešto nije uredu.
