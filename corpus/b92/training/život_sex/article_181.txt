> Izvor: B92
> Datum: subota 5.05.2012
> Rubrika: život_sex
> Naslov: Nekoliko reči i o muškom orgazmu
> Članak:

Posle mora tekstova na temu ženskog zadovoljstva, došlo je vreme da se pozabavimo muškim orgazmom. Pa, postoji li u životu nešto bar približno dobro, šta kažete?

Ako budete iskreni, i ne budete se pravili fini, verovatno ćete priznati da ne postoji... O orgazmu se uglavnom priča iz ženske perspektive: te kako ga postići, te koji je bolji, te šta ako se uopšte ne desi, a muškarci su nekako potisnuti u drugi plan, iako i kod njih intenzitet vrhunca može da varira u zavisnosti od mnogo faktora. Sad kad smo to konstatovali, da vidimo šta kažu stručnjaci, šta možete da uradite da bi vaš partner doživeo orgazam od kojeg klecaju kolena (to jest ako uopšte uspe da ustane iz kreveta... bar neko vreme). Ipak, spremite se na iznenađenja i poneku kontradiktornost, stvari nisu baš tako jednostavne kao što na prvi pogled možda izgleda. Iako su i muškarci, naravno, osetljivi na stil i tehniku, mnogo toga zavisi i od raspoloženja, vaše dobre volje i tajminga. Prava zabava za oboje počinje kad se ove kockice poklope. Dobar orgazam je nešto kao piće na kraju dugog radnog dana, nagrada za dobro urađen "posao". U slučaju seksa, iz njegove perspektive, to je da vi budete zadovoljni. Veliki deo njegovog zadovoljstva leži u činjenici da ste vi doživeli orgazam, pa mu proradi ego i ubrzo eto i njega... Iako je ovakvo ponašanje prirodno, ponekad se može desiti da muškarac počne previše da se opterećuje zadovoljstvom partnerke što ume da iskomplikuje stvari. Seksualni terapeuti kažu da, iako je ovaj pristup za divljenje (bolje je da želi da vas dovede do orgazma nego da uopšte ne razmišlja o tome), ipak može da predstavlja problem jer odlaganje orgazma u trenutku najjače strasti neminovno vodi ka slabijem intenzitetu kad do njega dođe. Šta je rešenje? Suptilno mu stavite do znanja da mi dajete "slobodno veče", ohrabrite ga ponekad da misli samo na sebe, jer u tome nema ničeg lošeg. Kako se situacija bude zagrevala, recite mu da je ovo njegovo veče, da radi sve što poželi, ili neka on leži, a vi kontrolišite situaciju, bilo da ste vi "gore", bilo da ga oralno zadovoljavate, tako da on može da se koncentriše samo na dobar osećaj koji ga obuzima... Šta još možete da uradite? Pitajte bilo kojeg muškarca na svetu, poslovni put od par dana je najbolji afrodizijak (ovde naravno imamo u vidu ljude koji neće švrljati). Naravno, ne morate da čekate da jedno od vas dvoje negde otputuje, nisu neophodne tako radikalne mere. Dovoljno je da ga dodirnete grudima u prolazu, dok krećete na posao, ili da ujutru "namestite" situaciju tako da vam pred njim sevne noga dok oblačite samodržeće čarape, a onda odlepršate na posao i ostavite ga da razmišlja o onome što ga čeka kad se vidite uveče... Tako ćete posaditi ideju koja će imati ceo dan da nabuja, da bi uveče eksplodirala u punom sjaju. I biologija je na vašoj strani, tokom predigre raste napetost mišića i sve više krvi stiže u genitalnu regiju, pritisak raste... Dobra stvar je što u ovom slučaju telo i mozak rade zajedno, fizička napetost raste, a sa njom i seksualno uzbuđenje i obrnuto i što duže održite takvo stanje, njegov orgazam će biti intenzivniji. Iako je u ljudskoj prirodi da se prepusti orgazmu čim oseti da se bliži, pokušajte da otkrijete način da partnera navedete da "balansira" na toj tankoj "samo što nije" liniji. Ovde ćete, doduše morati malo da eksperimentišete, ponekad je dovoljno da se umirite, ponekad da se ljubite ili da se vratite na oralni seks, a može da pomogne i ako u pravom trenutku obuhvatite prstima koren penisa i blago ga stegnete. Ili se pozabavite testisima. Ali, šta od ovog "radi" kod vašeg partnera, moraćete sami da utvrdite. Sa druge strane, seksualno uzbuđenje je misteriozno i moćno, ponekad je prava stvar prepustiti mu se u trenutku, tako da i seks "na brzaka" često za posledicu ima izuzetno intenzivan orgazam. Umetnost je samo u tome da procenite kad je vreme za odlaganje, a kada je bolji "sve i odmah" pristup. I još nešto, muški orgazam ima dve faze. U prvoj sperma iz testisa, zajedno sa semenom tečnošću kreće... i posle toga više nema nazad. U drugoj fazi koja nastupa sekundu ili dve kasnije, dolazi do ejakulacije. Kad prepoznate taj trenutak, ne ometajte ga. To nije momenat ni za "je l' ti lepo" ni za "volim te". To je trenutak koji pripada samo muškarcu, dozvolite mu da mu se prepusti. 
