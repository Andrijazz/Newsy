> Izvor: B92
> Datum: utorak 9.04.2013
> Rubrika: život_sex
> Naslov: Veličina (ni)je važna?
> Članak:

Iako žene kažu da ih kod muškaraca privlači ličnost, izgled pa i čak novac, istina je mnogo jednostavnija - veličina je važna.

Nova istraživanja pokazala su da su žene 21. veka mnogo sličnije ženama iz pećinskog doba, zato što veličina penisa igra i dalje važnu ulogu u tome koliko je muškarac privlačan. Istraživanje je objavljeno u časopisu "Proceedings of the National Academy of Science" a uzorak su bile mlade Australijanke, njih 105. Fokus je bio na tome kako one rangiraju privlačnost kod muškaraca i pokazalo se da veličina zaista jeste bitna. Ženama koje su učestvovale u istraživanju pokazivane su kompjuterski izmenjene fotografije golih muškarca kojima bi one ocenom od 1 do 7 određivale nivo seksualne privlačnosti. Ono što nije bilo iznenađujuće jeste da najviše žena smatra da su široka ramena i uski kukovi privlačni, ali otkriveno je i da je veličina penisa usko povezana sa privlačnošću. Na primer, veličina penisa imala je veći uticaj na nivo privlačnosti kod modelima koji su visoki, s obzirom na to da su proporcije nešto što je veoma bitno ženama. Iz tog razloga je zaključeno da postoji velika mogućnost da je ipak visina, a ne veličina penisa, najvažnija stvar koja se procenjuje pri privlačnosti. Niži muškarci sa većim penisima bili su bolje rangirani od onih sa manjim, ali ukupno na listi ipak su bili niže pozicionirani od onih visokih: "Pomislili biste da će veliki penis biti od 'pomoći' nižim muškarcima. Zaista, on i povećava privlačnost, ali oni su još uvek niže na lestvici ukupnih rezultata", piše u studiji. Ovi rezultati ne znače da su žene površne kao što bi se to možda na prvi pogled učinilo. Naime, žene veličinu penisa (evolucijski gledano) percipiraju kao pokazatelj da će njihov muškarac biti sposoban da se razmnožava i da "proizvede" zdravu decu. Naravno, ova postavka je imala više smisla pre nego što su ljudi počeli da nose odeću, ali pomaže u objašnjenu zašto su se penisi muškaraca razvili više nego kod drugih primata I dok je veličina važna, studija ipak nije pokazala da je ona jedina bitna: naime, ne treba zaboraviti da u istraživanje nisu bili uključeni faktori kao što su socijalni status, imovina ili druge karakteristike koje odlikuju socijalnu interakciju.
