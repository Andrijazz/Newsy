> Izvor: B92
> Datum: utorak 16.07.2013
> Rubrika: život_sex
> Naslov: Zavirite u fabriku lutaka za seks (VIDEO)
> Članak:

Fotograf Zakari Kanepari započeo je zanimljiv foto projekat "Love Machines" u kom se pozabavio popularnim lutkama za seks Real Dolls.

On je snimio i zanimljiv video koji prikazuje izuzetno realne lutke koje dostižu cenu od 7.000 dolara, a prilagođene su ukusu mušterija. Kanepari i njegov kolega Dre Kuper družili su se s Metom Mekmalenom, tvorcem zastrašujuće verodostojnih "Barbika za odrasle". "Oduvek sam hteo da stvaram skulpture žena, a moj hobi se vremenom razvio. Ovo je logičan sled događaja i nešto što sam oduvek želeo da radim", kaže Mekmalen, čija porodica nije imala razumevanja za taj hobi. Uprkos tome, prototip lutke čiju je fotografiju objavio na internetu privukao je "armiju" potencijalnih mušterija koje su želele da saznaju kako mogu doći do tako "anatomski tačne" igračke. Mekmalen kaže da ne osuđuje mušterije i priseća se kupca koji je živeo u bespućima Aljaske, a lutku je kupio jer je bio usamljen. "One nisu samo igračke za seks; one su mnogo više. Za početak, njih ne može imati svako. To nije nešto što posle korištenja stavite pod krevet. S mušterijama mesecima radimo na izgledu lutaka, a oni im na kraju daju i ime. Odnose se prema njima kao prema osobama. Nikada ih neću zbog toga osuđivati i smatram da niko nema to pravo", zaključio je Mekmalen. UPOZORENJE: Priloženi video nije primeren za sve uzraste!
