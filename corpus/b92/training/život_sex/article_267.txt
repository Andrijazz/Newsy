> Izvor: B92
> Datum: utorak 7.02.2012
> Rubrika: život_sex
> Naslov: 5 sitnica koje pomažu da imate seks
> Članak:

Privlačenje partnera je vrlo nezahvalan posao koji zahteva nošenje pantalona i pretvaranje da vam je stalo. Kako bi vam bilo lakše u odabiru predstavljamo vam neke razloge pomoću kojih ćete lakše pronaći pravog/pravu.

5. Nagib vaše glave Da, da. Ugao vašeg lica je veliki pokazatelj koliko vas okolina smatra privlačnim. A to potvrđuje i nauka: Istraživači sa Njukasl univerziteta otkrili su ovaj neverovatan podatak kada su pokazivali ispitanicima kompjuterski modifikovane slike lica oba pola. Slike su se razlikovale samo u položaju glave (na nekoj je brada bila spuštena na nekoj podignuta). Rezultati su bili prilično jasni. Ako je žena na slici imala glavu blago zavaljenu unazad sa isturenom bradom - smatrana je manje privlačnom. Međutim kod muškaraca je bila drugačija situacija, jer su oni koji su na slici bili u istom položaju smatrani su seksipilnijim i atraktivnijim. 4. Koliko se smejete Ako mislite da imate zanosan osmeh i smešite se po ceo dan - prestanite odmah to da radite...ako ste muškarac, a ako ste dama - nastavite sa osmehivanjem. Naučnici objašnjavaju i zašto: Eksperimet je bio sličan prethodnom i ovde su ocenjivani ljudi na osnovu slika na kojima su se smejali, bili ozbiljni, srećni, ponosni ili stidljivi. Ispostavilo se da su se muškarcima najviše dopale nasmejane žene, ali one više vole one koji su na slikama izgledali ponosno. Istraživači smatraju da se možda osmeh smatra ženskom odlikom, i da se zato ozbiljniji muškarci smatraju dominantnijima i samim tim seksipilnijima. 3. Domali prst određuje atraktivnost lica Smatra se da dužina domalog prsta određuje koliko je muškarac u stanju da ubaci testosterona u matericu. Onda je lako uvideti zašto žene, makar podsvesno, vole da vide duži domali prst na muškarcu. Šta naučnici kažu na ovu temu: Autorka studije Kamil Ferdenci potvrđuje da uz još neke faktore, dužina domalog prsta gotovo sigurno određuje koliko je muškarac atraktivan ženama. Ferdenci je do tog zaključka došla nakon sprovedene studije u kojoj je pokazivala ženama gomilu slika muških lica i zadala im zadatak da odrede njihovu atraktivnost. Muškarci sa dužim domalim prstom su uvek pobeđivali. A važno je napomenuti da na slikama nije bilo njihovih šaka već samo lice. 2. Da li vi prilazite njima ili oni vama Kada vidite privlačnu osobu u baru, velike su šanse da ćete joj prići i predstaviti se. Mislite da će se taj vaš gest činiti, zar ne? Ne brzajte sa zaključicama. Ko kome prilazi u baru može biti vrlo važan faktor u dobijanju broja telefona. Ispada da imate veće šanse ako pustite tu osobu da ona priđe vama. Šta nauka kaže: Prema rezultatima jednog eksperimenta za čije svrhe su naučnici orgnizovali "sastanke na slepo" u kojima su nasumično spajali parove, ispada da treba da sedite i čekate da neko dođe k vama. Kada je žena čekala da njen sledeći par dođe, ispostavilo se da je bila izbirljivija, ali kada je bila u suprotnoj situaciji, tj. ona birala pored koga će da sedne imala je malo niže kriterijume. Kod muškaraca se pokazalo isto. Jel i vama ovo zvuči besmisleno koliko i nama? 1. Ožiljci na licu Živite težak život na ulici; svaki dan vam je ispunjen borbom za preživljavanje, noževima i tučama. Takav život sigurno vam je podario bar neki ožiljak na licu. Ali ne očajavajte jer žene ožiljke smatraju neverovatno atraktivnim. Naravno i ovu tvrdnju potvrđuje nauka: Bar jedna studija je otkrila da su žene zaista više rangirale muškarce koji su imali neki ožiljak na licu. I za ovo treba da zahvalimo evoluciji jer su se nekada facijalni ožiljci smatrali posledicom preživljavanja u borbama i deca takve osobe će imati više šansi da opstanu o ovom surovom, surovom svetu. Ali nije sve tako sjajno za momke sa ožiljcima jer ih žene smatraju prigodnim za kratkoročnu vezu, dok će za brak pre odabrati nekog "ženstvenijeg" koji će se lepo starati o naslednicima. 
