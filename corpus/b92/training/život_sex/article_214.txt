> Izvor: B92
> Datum: petak 23.03.2012
> Rubrika: život_sex
> Naslov: Najbizarnije zakonske odredbe o seksu
> Članak:

Neke se države svojski trude da obezbede svoje mesto u istoriji čovečanstva donošenjem apsurdnih, bizarnih i tragikomičnih zakonskih odredbi koje imaju vrlo malo, ili uopšte nemaju smisla.

U Indoneziji se masturbacija kažnjava odrubljivanjem glave, dok se u Liverpoolu prodavačicama dozvoljava da budu u toplesu, ali samo ako su u pitanju prodavnice tropskim ribicama. Kako izgledaju zakonski propisi kad se u parlamentima ludo zabavljaju, proverite sami: Hong Kong U Hong Kongu zakonski je dopušteno da žena ubije muža u slučaju neverstva, ali to mora da učini golim rukama. Kraljevina Bahrein Muški ginekolozi svoje pacijentkinje smeju da pregledaju jedino u odrazu ogledala jer je zabranjeno direktno gledati u ženske genitalije. Minesota Muškarac ne sme da vodi ljubav sa ženom ako se iz njegovog zadaha može naslutiti da je jeo sardine, beli ili crni luk. Po zakonu, žena može da mu naredi da opera zube. Takođe, muškarcima je zabranjen seks sa živim ribama. Ženama nije. Virdžinija Ukoliko ne stignu da podele svoja osećanja tokom dana, parovi moraju da vode ljubav u mraku. Naime, zabranjeno je paljenje svetla za vreme seksualnog odnosa. Liban Muškarcima je dopušteno polno opštenje sa životinjama, ali samo u slučaju da su ženskoga roda. Kolumbija Žena sme imati seksualne odnose samo ako je njen muž u pitanju, a prvi put kad stupe u seksualni odnos u istoj se sobi mora biti i njena majka kako bi lično nadgledala tok događaja. Viskonsin Strogo je zabranjeno pucanje iz vatrenog oružja u trenutku kad žena doživljava orgazam. Ostrvo Guam Ukoliko žene žele da stupe u brak, pravilo je da ne smeju da budu device. Stoga je osmišljeno posebno zanimanje za muškarce koje im omogućava da putuju uokolo i razdevičuju žene i za to primaju novac. Ohajo Ženama je zabranjeno da skidaju odeću ispred fotografije muškarca. Bejkersfild, Kalifornija Obavezno navucite kondom u slučaju da imate seks sa Satanom. Dajersburg, Tenesi Ženama je zabranjeno da pozivaju muškarce na sastanak. Vašington D.C. Ilegalno je praktikovati bilo koju seksualnu pozu osim misionarske. Iova Muškarac nakon seksa sme da ispije svega tr gutljaja piva ako se nalazi u krevetu. 
