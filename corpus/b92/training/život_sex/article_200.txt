> Izvor: B92
> Datum: petak 6.04.2012
> Rubrika: život_sex
> Naslov: Loš seks - da li tako nešto postoji?
> Članak:

Loš seks? Postoji li to uopšte? Da li ste nekada bili toliko gladni da vam je i parče bajatog hleba bilo ukusno? Tako je i sa seksom.

Kada je reč o seksu većina ljudi se zadovoljava manjim od onoga što se smatra "najboljim mogućim seksom". Šta je loš seks? Ako smo na kraju odnosa zadovoljeni seks verovatno nije bio toliko loš, ali se o njemu ne može pričati tako jednostavno. Ako seks nije nasilan i ako partner nije odvratan - većina će reći da je bio "u redu". Žalbe na loš seks najčešće se čuju od partnera koji su dugo u vezi. Žene pričaju da muškarci brzaju stvari, ne posvećuju im dovoljno pažnje u želji da je zadovolje ni fizički ni psihički. Još jedna od žalbi je da sam odnos ne traje dugo, iako ćete čuti i da ne valja kada traje suviše dugo. Muškarci su, sa druge strane, nezadovoljni jer partnerke nemaju dovoljno entuzijazma i da su često odsutne. Svi parovi uglavnom imaju slične probleme kada je reč o seksu. Međutim možda veći deo krivice snose muškarci jer se čini da kad bi oni obraćali malo više pažnje na žalbe svojih partnerki i popravili neke stvari da bi i one imale više entuzijazma i takođe se potrudile da budu uključenije u sam seksualni odnos; naravno i obrnuto bi verovatno imalo isti efekat. S obzirom da je seks toliko individualna stvar, ne možemo vam dati jasnu definiciju lošeg seksualnog odnosa. Možda, za početak, da je loš seksualni odnos onaj u kojem se nakon njega jedan od partnera oseća loše. Ali takav seks onda ne može biti dobar ni onoj drugoj osobi, jer ko je zadovoljan ako vidi utučeng partnera. Dakle možda možemo zaključiti da je loš seks čin u kojem se nakon njega osećaju znaci poraza i tuge, a ne sreće i zadovoljstva. 
