> Izvor: B92
> Datum: subota 24.08.2013
> Rubrika: život_sex
> Naslov: Mitovi o seksu u koje svi veruju
> Članak:

Muškarci misle kako znakovi poput crvenog osipa na vratu i grudima, plitko disanje i grčenje tela mogu da otkriju da li je žena u seksu dostigla vrhunac. Međutim, istina je da oni to nikako ne mogu da znaju.

Da biste bili potpuno sigurni da li je vaša partnerka dostigla vrhunac potrebne su stotine mernih uređaja koji mere aktivnost u cerebralnom korteksu mozga. Preostaje vam samo da joj verujete na reč, objašnjava seksualna terapeutkinja Trejsi Koks. Ni znakovi poput crvenila na vratu, grčenja tela i plitkog disanja ne govore baš mnogo. Evo još nekih mitova iz područja seksualnosti za koje Trejsi kaže da su gomila izmišljotina: Izazovno rublje garantuje super seks Ono može da začini ljubavni život, međutim ma kako izazovno rublje bilo, neće rešiti neke dublje probleme. "Kupovina haltera i kožnih kostima može probuditi maštu, ali to nije rešenje za svaki seksualni problem para, već samo recept za kratkotrajno razbijanje rutine" ističe Koks. Razgovori o seksu ubiće spontanost Dok je sve u redu, parovi će rado razgovarati o seksu. Međutim, istraživanja su pokazala da više od 90 odsto njih prestaju da komuniciraju jer se uplaše da ne uvrede partnera ili da sami ne ispadnu glupi i nesigurni. "Svaki par se povremeno susreće s problemima u krevetu, a oni koji su međusobno iskreni pre će rešiti probleme ako budu o njima razgovarali" kaže Koks. Trajanje seksa - najmanje 20 minuta Opterećivanje vremenom može ubiti spontanost. Recept za dobar seksualni život je raznolikost, tako da je sve poželjno - od seksa na brzaka do maratonskog seksa. "Dok je nekima dovoljno dva minuta, drugima neće biti dosta ni 40, a treći neće ni doživeti orgazam, tako da je merenje vremena u seksu glupa ideja." Odličan seks - odlična veza Koks kaže da je strastveni seks najčešći pratitelj nestabilnih i turbulentnih veza. Naravno da je ispunjavajući seksualni život nužan preduslov dobre veze, ali seks ne može da ocenjuje kakva je veza. Mnogi ljudi poglešno misle da im je neko suđen jer s njim imaju fantastičan seks, ali nisu svesni da će se pokvariti kada veza krene prema kraju. "Najbolji seks je onaj koji ispunjava i nakon godinu, dve i pet, a ne kratkotrajna strast s nekim koga se trudimo da osvojimo" zaključuje Koks.
