> Izvor: B92
> Datum: sreda 3.08.2011
> Rubrika: život_sex
> Naslov: G-tačka i ostali mitovi o seksu
> Članak:

Ako poverujemo u sve mitove o kojima smo čitali i kojima su nas učili, lako možemo prestati da uživamo u seksualnom odnosu sa dragom osobom. Pogledajte neke od seksualnih mitova kojima ste možda i vi bili podvrgnuti i koji vas možda dovode u zabludu da sa vama, ili vašim partnerom, nešto nije u redu.

G-tačka Erogena zona u samoj vagini, koja kada se stimuliše dovodi do snažnog orgazma, predstavlja predmet rasprave već 60 godina, od kako je "otkrio" nemački ginekolog Ernst Grefenberg. Najnovija studija sprovedena nad 1.800 Britanki izazvala je ozbiljne sumnje u njeno postojanje. "Ideja o G-tački je subjektivna stvar", rekao je koautor studije i profesor genetike Tim Spektor. (Mitovi o seksualnosti) Od masturbacije može da se oslepi Verovatno u pokušaju da se odvrate tinejdžeri od toga, nastao je jedan od najstrašnijih mitova. Pored slepila, pominje se rast dlaka na dlanovima i sterilitet u kasnijim godinama. 2007. godine je sprovedeno istraživanje kako bi se jednom za svagda rešila ova dilema. Naučno je dokazano da masturbacija nikako nije povezana sa problemima sa vidom. (Žena, ego, strah i masturbacija) Veličina je bitna Ako ne znate da li je veličina polnog organa bitna parnerki ili ne, budite sigurni da je bitna muškarcu. Prosečna dužina penisa iznosi od 12 do 18 cm u erekciji i 8 cm u opuštenom stanju. Internet istraživanje iz 2005. u kom je učestvovalo više od 52.000 muškaraca i žena pokazalo je da tek 55% muškaraca smatra prihvatljivom veličinu svog penisa, dok je 85% žena reklo da je veoma zadovoljno partnerovim polnim organom. Druga studija je otkrila da su muškarci nezadovoljni svojom veličinom zapravo oni čiji je polni organ u okviru proseka. Uprkos brojnim pumpicama, pilulama i sličnim metodama koje uvećavaju penis, eksperti ne odobravaju pribegavanje ovakvim tehnikama za koje smatraju da su samo privid. (Zašto smo opsednuti veličinom penisa?) Muškarci pomisle na seks na svake 52 sekunde Postoje brojne teorije i studije o ovom pitanju. Neke čak govore da muškarci razmišljaju o seksu na 3 sekunde, zatim na 7, ali je i konačno ustanovljeni prosek od 52 jednostavno nemoguć. Da li bi iko mogao normalno da funkcioniše kada bi mu se na svake 52 sekunde u glavi prikazivale erotske scene? (Kada muškarci ne žele seks) Ženska ejakulacija Ovo je vruća tema seksologa. U studijama je od oko 35 do 50% žena izjavilo da su iskusile takozvani "izlivajući" orgazam. Na ovaj fenomen se ukazuje u Kama Sutri, kao i u nekim zapisima starih Grka i Rimljana. Ženska ejakulacija se spominje i početkom 20. veka kod nekih teoretičara. Ipak, dokazano je da takva vrsta orgazma ne spada u normalnu seksualnu funkciju kod žena. (Koliko žene glume orgazam?) Žene više vole obrezane Dileme kao što su to da li obrezan muški polni organ izgleda lepše i da li može da pruži veće zadovoljstvo predmet su mnogih diskusija. Nakon brojnih istraživanja zaključeno je da se sve samo stvar ličnog ukusa. (Muškarci: 10 ružnih istina) Žene se emocionalno vezuju nakon seksa Da li žene mogu na seks da gledaju kao muškarci? Većina seksuačnih tarapeuta se slaže da su žene sklonije depresiji nakon neobaveznog seksa od muškaraca. Tokom orgazma otpušta se oksitocin, hormon "maženja" za koji se sumnja da izaziva postseksualni osećaj povezanosti kod oba pola. Međutim, ako je verovati anketama, trećina žena tvrdi da aktivno uživa u povremenom seksu bez emocionalnih posledica. (Šta žene žele od muškarca?) Muškarci moraju da šire svoje seme Postoji verovanje da muškarci moraju da iskuse seks sa mnogo partnerki, kako bi "širili svoje seme", pre nego što se smire pored jedne žene. Pojedini naučnici su se zainteresovali za ovu tvrdnju, pa je njihovo istraživanje pokazalo da muškarci jesu zainteresovaniji za neobavezan seks od žena. Ali ne postoji nikakv dokaz da zaista imaju prirodom nametnutu potrebu da na što više mesta ostave svoju semenu tečnost. (Kako muškarci doživljavaju seks?) Neobavezni seks je emocionalno težak Spavanje sa dosta različitih partnera na neobaveznoj osnovi štetno je emocionalnu svest normalnog ljudskog bića. Ovu teoriju pobilo je istraživanje Univerziteta u Minesoti. Naučnici su došli do zaključka da se samopouzdanje i mentalno zdravlje mladih ispitanika koji su upražnjavali povremene neobavezne odnose sa nekim nije nimalo razlikovalo od onih koji su bili u dugim, ozbiljnim vezama. (Da li treba da tražite seks?) Ejakulacija skraćuje život muškarcu Kontroverzna knjiga Mantaka Čia i Daglasa Abramsa u kojoj tvrde da česta ejakulacija isušuje energiju i skraćuje životni vek, zapravo se odnosi na šroko rasprostanjeno verovanje kineske tradicionalne medicine. Neke studije su čak dokazale da česta masturbacija zapravo smanjuje šanse od dobijanja raka prostate. (13 istina o muškom orgazmu) 
