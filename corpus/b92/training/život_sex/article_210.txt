> Izvor: B92
> Datum: nedelja 25.03.2012
> Rubrika: život_sex
> Naslov: Tajne efikasnosti seksualne terapije
> Članak:

Seksualna terapija je oblik psihoterapije koji objedinjava medicinske i psihološke komponente u lečenju seksualnih problema. Iako je danas mnogo lakše nego ranije otići na takvu vrstu terapije, nekima je i dalje nerpijatno da sa neznancem razgovaraju o tako intimnoj temi.

Ipak, terapija je upravo ono što je većini ljudi ponekad potrebno. "Svakom nekada treba preporuka o tome kako da struktuira i reformiše svoja erotska iskustva", objašnjava dr A. Čakravarti, predsednik Međunarodne asocijacije seksualnih terapeuta. "Mnogo ljudi imalo bi koristi od seksualne terapije, ali nikada ne odu na razgovore jer se stide ili osećaju neprijatno. Bez potrebe tako prolaze kroz godine nedostatka stvarnog zadovoljstva".

Seksualna terapija nema za cilj da parove uči kako treba da vode ljubav. Terapeuti im zapravo pomažu da otklone neprijatnosti, promene stavove i ponašanja, kako ništa ne bi stajalo na putu njihovoj prirodnoj seksualnosti. Mnogi terapeuti preporučuju da se parovi obrate lekaru ako je problem fiziološke prirode.

Bez obzira na to što se danas mnogo otvorenije govori o seksu nego ranije, mnogi ljudi ne poznaju dovoljno svoja tela i seksualnost. Informišite se čitajući i gledajući edukativne video materijale koji su široko dostupni. Proširenjem svesti možete saznati da li vam je terapija potrebna ili ne.

- Popularna tehnika koja se koristi u seksualnoj terapiji naziva se fokusiranjem senzacije u kojoj se parovi dodirivanjem međusobno opuštaju bez seksualnog kontakta. Cilj je da se partnerima pomogne da daju i iskuse zadovoljsvo i da se zajedno osećaju sigurnije. - Seksualna terapija obično ima tri faze koje uključuju edukaciju i savetovanje, stvaranje seksualnih zadataka, reviziju tretmana, pročavanje rezultata i okončanje. - Kao rezultat rađenja vežbi, mnogi parovi otkriju kako da dostignu zadovoljstvo i izvan seksualnog odnosa. Druge vežbe leče pojedinačne probleme, poput nesposobnosti žene da doživi orgazam, mušku erektilnu disfunkciju ili ranu ejakulaciju. -Tipični problemi mogu se rešiti u roku od dva meseca do godinu dana seksualne terapije.

Kada tražite seksualnog terapeuta, važno je da odaberete onog koji ima sertifikat. Seksualni klinički psiholozi prolaze kroz predavanja kliničke psihologije, a posebno se orijentišu na seksualnu terapiju. Programi uključuju izučavanje anatomije polnih organa i načinje lečenja. Naročito je važno da pronađete nekog ko će vas razumeti na svim poljima. Nemojte se plašiti da svog terapeuta pitate o njegovom životu, kao i kompetentnosti. 
