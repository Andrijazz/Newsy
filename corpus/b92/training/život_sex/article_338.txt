> Izvor: B92
> Datum: četvrtak 3.11.2011
> Rubrika: život_sex
> Naslov: Šta muškarci ne žele da čuju u krevetu?
> Članak:

Iako većina muškaraca voli "prljave reči" za vreme seksa, neke stvari devojka ipak treba prećutati.

Muškarci kao i vi samo žele da se opuste i uživaju u seksu, a ne da pretresaju tračeve ili da čuju loš kompliment. Ipak, postoji pet stvari koje apsolutno nikada ne smete da mu kažete. 1. Polako sa fantazijama Ukoliko vas partner zamoli da budete kreativne i podelite sa njim svoju fantaziju kako biste eksperimentisali, to ne znači da možete da razvežete o tome kakvu detaljnu sliku seksa imate sa drugim muškarcem. Vaš partner će ceniti vašu maštovitost, ali ne morate biti eksplicitni, radije mu pokažite o čemu maštate. 2. On a ne neko drugi Za vreme seksa mu nemojte priznavati da vam je ipak drago što ste sa njim, a ne sa nekim drugim kako ste prvobitno mislili da će biti. Iako ste mislili da mu uputite kompliment, kako je on taj koji je osvojio vaše srce i da, vaš krevet, ovo će mu samo stvoriti sliku vas i nekok drugog što će ga automatski ohladiti 3. Hoćeš skoro? Ovo pitanje je potrebno da izbrišete iz glave. Vaša nestrpljivost njemu govori kako, ne samo da niste doživeli orgazam, nego i samo čekate da ga on doživi kako biste mogli da odete na spavanje. Umesto toga, potrudite se da budete zadovoljene i pokažite vašem partneru šta treba da radi kako bi vam bilo lepo. 4. Hajde da pravimo bebu Razgovor o potencijalnim bebama i stvaranju porodice treba biti mimo seksa. Bez obzira na to da li vi mislite da je to pogodan momenat, osetljive stvari poput pravljenja beba potrebno je raspraviti pre ili posle odnosa. 5. Ups, zaboravila sam pilulu Ukoliko vam je dovoljno ugodno da se skinete pred njim, takođe bi trebalo da vam bude ugodno da pričate o zaštiti. Ukoliko vam se desi da zaboravite pilulu taj dan, a još uvek želite seks, koristite kondome i tako se oboje osigurajte. 
