> Izvor: B92
> Datum: subota 7.01.2012
> Rubrika: život_sex
> Naslov: Zašto muškarci varaju?
> Članak:

Muškarci varaju i kad vole svoje žene, objašnjava američki sociolog i pisac, a čine to zato što žele seks sa različitim ženama.

Američki sociolog Erik Anderson u svojoj novoj provokativnoj knjizi The Monogamy Gap: Men, Love, and the Reality of Cheating, pokušava da objasni zašto monogamija nije za muškarce. Prema njegovim rečima, neotkrivena afera muškarcu omogućava da zadrži vezu i emotivnu intimnost, a čak i ako ga uhvate, takva opravdanja uzvišenija su nego da kaže da je namerno varao. Anderson je sproveo i istraživanje u kojem je učestvovalo 120 muškaraca. Kako je otkrio, 78 posto njih je barem jednom u životu varalo, čak i kada su bili s partnerkom koju su voleli i sa kojom su planirali da ostanu duže vreme. Sociolog ističe kako većina muškaraca ne vara partnerke zato što ih ne vole, nego zato što žele seks i s drugim ženama. "Društvo ne bi to trebalo da osuđuje. Zašto stigmatizirati nekoga ko održava nekoliko seksualnih veza?!" pita se Anderson. Zaključuje da muškarci žele biti emotivno monogamni, ali "njihova tela žude za seksom sa drugim ženama". Njegove teze nisu naišle na dobar odjek u javnosti, posebno među ženskom populacijom. I deo stručne javnosti smatra da on ne može donositi takve zaključke, jer smatra da uzorak na kojem je napravio istraživanje nije relevantan.
