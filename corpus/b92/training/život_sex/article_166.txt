> Izvor: B92
> Datum: nedelja 27.05.2012
> Rubrika: život_sex
> Naslov: Da li je prevara i kad samo želimo?
> Članak:

Kada se odlučujemo za život s partnerom, većina nas pomisli da je to zauvek i da ćemo zajedno ostariti.
Kada smo samo zaljubljeni, lako pokleknemo "Veoma je važno da li između partnera vlada osećaj zaljubljenosti ili ljubav. Prevara je češća kod parova kod kojih vlada samo zaljubljenost. To osećanje brzo prođe. Ali ljubav podrazumeva razna osećanja. Ljubav i ljutnja idu zajedno," kaže psihoterapeut Danijela Živančević. Postoje otvoreni brakovi, u kojima su se partneri dogovorili da će imati seksualne odnose i sa drugim ljudima. Međutim, mnogo je češća situacija, kaže Perković-Goga, da partneri koji varaju to kriju.
Kada smo samo zaljubljeni, lako pokleknemo
"Veoma je važno da li između partnera vlada osećaj zaljubljenosti ili ljubav. Prevara je češća kod parova kod kojih vlada samo zaljubljenost. To osećanje brzo prođe. Ali ljubav podrazumeva razna osećanja. Ljubav i ljutnja idu zajedno," kaže psihoterapeut Danijela Živančević.
Postoje otvoreni brakovi, u kojima su se partneri dogovorili da će imati seksualne odnose i sa drugim ljudima. Međutim, mnogo je češća situacija, kaže Perković-Goga, da partneri koji varaju to kriju.
Međutim, ovakvih parova sve je manje jer tokom zajedničkog života često dolazi do zasićenja u vezi, pa partneri požele neku promenu - a ta želja za novim i drugačijim često je put u prevaru. "Ljubav do kraja života dvoje ljudi jeste moguća ali malo verovatna i zavisi od konkretnog para. Da bi dvoje ostvarili ovakvu zajednicu, potrebno je da imaju usklađenu komunikaciju, sistem vrednosti, da imaju slične stavove u vaspitavaju dece, da seksualno dobro fukcionišu," kaže Danijela Živančević, psihoterapeut. Padanje u iskušenje A upravo loš seksulani život dvoje ljudi, koji je često praćen i ekonomskim problemima, okidač je za nezadovoljstvo, razočaranje u partnera. Svako novo lice koje se pojavi sa strane postaje zanimljivo, a kad se pojavi i neko ko je uz to i privlačan, jedan od partnera lako pada u iskušenje da pokuša nešto novo. "U braku sam sedam godina. Sa suprugom se lepo slažem i razumem, ali nikad nije bilo mnogo uzbuđenja među nama. Nema konflikta, ali nema ni strasti. Zbog njegovih obaveza prošlo leto sam bila sama na moru. Nisam bila tužna zbog toga, naprotiv, osetila sam olakašanje. Na plaži sam upoznala nekog drugog, nije trebalo više od deset dana da započnem romansu i prevarim partnera. Gorko se kajem, ali ćutim. Pokušavam da budem bolja i nežnija, mom mužu to prija, iako su mu čudni moji izlivi nežnosti," priča M. V. iz Beograda, koja je zbog griže savesti zatražila i pomoć psihoterapeuta. Prema rečima Gordane Savić, bračnog terapeuta iz Udruženja "Brak i porodica", uzroci prevare često se mogu naći u međusobnom nerazumevanju, neispunjenim očekivanjima, ali može da bude i čin lične afirmacije. "Mediji nam često šalju pogrešnu sliku da je seksualni život u braku jednoličan i dosadan, da preljuba nije ništa strašno i da, ako želite kvalitetan seksualni život, morate da prevarite svog partnera ili započnete novu vezu. To jednostavno nije istina," ističe Savić. Ali ne slažu se svi sa stavom da je samo prevara sprovedena u delo izdaja. Za 12 odsto anketiranih, to je već i sama pomisao na drugu osobu. "Teško je naći osobu koja nije u mislima poželela nekog drugog muškarca ili ženu. Svaka prevara počinje prvo u mislima. Za većinu se sve tu i završi. Ostali često plaćaju veliku cenu zbog prevare," kaže Savić. Prema rečima Danijele Živančević, teško je dati univerzalnu ocenu toga šta je gore: pomisao ili seksulani čin. "Veoma je individulano šta je za koga prevara. Nekad postoji emocionalna vezanost za kolegu ili koleginicu na poslu, prisutne su i seksulane fantazije, ali kod osobe je i dalja jača odluka da ne prevari partnera. Pitanje je šta je za tu osobu prevara," kaže Živančević.
Vernost je odluka "Postoje brakovi u kojima su partneri verni jedno drugom. To, opet ne treba mešati sa osećanjima privlačnosti prema drugim ljudima jer te dve stvari nisu iste. Vernost je odluka a ne osećanje. Mnogi ljudi ostaju verni svojim partnerima uprkos osećanjima privlačnosti prema drugim ljudima," kaže psiholog Sanja Perković Goga. Ali sve je manji broj onih koji ne pokleknu pred iskušenjem. Prevara nije glavni ali je jedan od najčešćih razloga za razvod.
Vernost je odluka
"Postoje brakovi u kojima su partneri verni jedno drugom. To, opet ne treba mešati sa osećanjima privlačnosti prema drugim ljudima jer te dve stvari nisu iste. Vernost je odluka a ne osećanje. Mnogi ljudi ostaju verni svojim partnerima uprkos osećanjima privlačnosti prema drugim ljudima," kaže psiholog Sanja Perković Goga. Ali sve je manji broj onih koji ne pokleknu pred iskušenjem. Prevara nije glavni ali je jedan od najčešćih razloga za razvod.
Istraživanja pokazuju da su muškarci skloniji prevari od žena. Ali ova statistika, kažu psihoterapeuti, nije pouzdana. I anketa našeg sajta pokazala je da više od polovine naših čitalaca smatra da podjednako varaju oba pola. Žene bolje kriju prevaru, kaže Živačević, jer je ta prevara i manje socijalno prihvatljiva. S druge strane, muškarci su skloni da se hvale i neosvojenim trofejima. "Varaju i jedni i drugi. Ako je tačno da muškarci više varaju, onda ostaje pitanje - s kim? Muškarci samo lakše odlučuju da to sprovedu u delo od žena. Oni, za razliku od žena, ne izjednačavaju ljubav sa seksom," kaže psiholog psihoterapeut Sanja Perković Goga iz Strenum centra za komunikaciju i savetovanje. Partner koji sazna da je prevaren najčešće burno reaguje. Doživljava snažna osećanja besa, razočarenja i tuge, a često oseća i mržnju prema partneru koji je počinio prevaru. "Najčešće ljudi kažu: Ne mogu da verujem, mislila sam da je naš brak savršen. Nisam mogao ni da pomislim da bi baš ona mogla to da uradi. Kako je mogao ili mogla, posle svega što smo zajedno prošli!? Kako sad opet da verujem!?," priča Perković-Goga. Sličan primer je I.S. (36) iz Beograda koji je svoju suprugu zatekao sa drugim muškarcem. Ostao je nem i užasnut i nije više želeo ni da razgovara sa njom. "Bilo mi je potrebno dva meseca da se saberem i razgovaram sa njom. Možda ne bih ni tad da nije u pitanju bilo naše dete. Pokušala je da se pomirimo ali meni to ne pada na pamet. da je mogla ona bi to sakrila a ja bih imao rogove." 
