> Izvor: B92
> Datum: utorak 30.08.2011
> Rubrika: život_sex
> Naslov: Dame, šta bi trebalo da znate pre seksa?
> Članak:

Da li ste nedavno počeli da se viđate sa nekim, ušli u novu vezu ili ste jednostavno nesigurni kada je pravo vreme za seks sa novim partnerom?

Postoji nekoliko stvari koje bi trebalo da razmotrite pre nego što stupite u odnose: Da li znate šta je oksitocin? To je hormon koji podsvesno stvara vezu između ljudi koji su bili intimno bliski. Žene imaju više ovog hormona od muškaraca, pa se zato mnogo lakše emotivno vezuju. Ako niste spremni za takvu vrstu veze sa osobom sa kojom se viđate, možda treba da razmislite o odlaganju seksa. Da li ste razgovarali o tome sa svojim partnerom? Niko ne može da vam kaže kada je pravo vreme. To je nešto što samo vi i vaš partner možete da odredite. Razgovarajte sa njim, saznajte šta on misli. Raspitajte se o njegovim prošlim vezama, seksualnoj istoriji, razmislite da li je on neko sa kim želite da podelite svoje telo. Da li ste spremni fizički? Prvi put je uvek praćen pritiscima i velikim očekivanjima. Da li ste dovoljno zreli i iskusni da ste u stanju da se osećate prijatno u takvoj situaciji? Postoji mnogo stvari koje treba razmotriti pre nego što zaista stupite u fizički odnos sa nekom osobom. Šta god rešili, na vama je odluka u kom pravcu želite da se razvija veza. Budite mudri i verujte svojim odlukama. 
