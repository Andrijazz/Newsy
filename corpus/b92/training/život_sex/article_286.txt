> Izvor: B92
> Datum: četvrtak 12.01.2012
> Rubrika: život_sex
> Naslov: G-tačka: da li je zaista bitna?
> Članak:

Pre više od pola veka ginekolog Ernst Grefenberg objavio je senzacionalno otkriće - pronašao je tačku u vagini koja kada se stimuliše dovodi do orgazma. Po njemu je i nazvana Grefenbergova tačka ili G-tačka.

Od tada se svet podelio u 2 grupe - na one koji poriču da tako nešto postoji i druge koji pokušavaju da je pronađu. Početkom 20. veka Sigmund Frojd je opisao 2 tipa orgazma - klitoralni i vaginalni. Drugi je smatrao jačim. Mnoge žene opisuju taj uzbuđujući dugotrajni osećaj koji se smatra vrhuncem seksualnog odnosa. Kasnih 60-ih su sprovedena istraživanja i zaključeno je da je svaki ženski orgazam izazvan stimulacijom klitorisa. Da li to znači da Frojd nije bio u pravu? Dokazano je, mežutim, i da žene iz afričkih plemena kojima se ritualno uklanja klitoris ipak mogu da dožive vrhunac. I dalje postoji sumnja među mnogim ginekolozima i seksolozima po pitanju G-tačke. Vremenom je ona stekla reputaciju Bermudskog trougla - svi pričaju o njoj, ali niko ne zna gde je. Misteriozna tačka se nalazi u unutrašnjosti vagine. Nekim ženama je potrebna muška pomoć da bi došle do nje. Postoje razni instrumenti za istraživanje - jezik, prsti, vibrator i, naravno, penis. Ali je od svega najvažnije strpljenje. Ipak, ne bi trebalo da dozvolite da vam se veza pretvori u potragu za G-tačkom. Zapitajte se šta uopšte mislite o orgazmu? Ako vam pričinjava zadovoljstvo, da li je važno odakle potiče? Opuštenost je tajna uspešnog seksualnog života. Verujte svom telu i zaboravite formalnosti. 
