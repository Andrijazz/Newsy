> Izvor: B92
> Datum: četvrtak 9.02.2012
> Rubrika: život_sex
> Naslov: Mačo muškarci su bolji ljubavnici?
> Članak:

Novo istraživanje pokazalo je da su mačo muškarci bolji u seksu i da postoji veća šansa da žena zatrudni ukoliko ima odnose sa muževnijim muškarcem.

Istraživači sa državnog Univerziteta Pensilvanija proučavali su intimne seksualne živote 110 heteroseksualnih parova. Tom prilikom merena je simetrija lica muškaraca, a učesnici su odgovarali i na pitanja vezana za orgazme i druge pojedinosti iz seksualnog života. Utvrđeno je da su žene imale češće orgazam tokom seksualnog odnosa sa muževnijim muškarcima i da su čak češće doživljavale orgazam i pre ejakulacije. Naučnici su istakli da rezultati istraživanja razbijaju određene mitove, među kojima je i mit o bahatosti ljudi koji dobro izgledaju. Seksualni terapeut Robin Salisberi je dodao da na dobar seks svakako utiču mnogi faktori među kojima su libido, raspoloženje, ali i "tehnika". "Dobar izgled može biti jedan od faktora, ali nisam uveren da to baš garantuje dobar seks. Zato, osobe koje ne izgledaju tako dobro ne bi trebalo da očajavaju", kazao je on, prenosi Stuff. Studija je objavljena u žurnalu "Elsevier's Evolution and Human Behaviour". 
