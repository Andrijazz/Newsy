> Izvor: B92
> Datum: subota 24.09.2011
> Rubrika: život_sex
> Naslov: Koliko dugo možete bez seksa?
> Članak:

Iako neki ljudi to uopšte ne primećuju, činjenica je da nedostatak seksa utiče na zdravlje i ponašanje.

Šta su vaši prioriteti? Seks je bez sumnje potreban ljudskom telu. Dva su glavna razloga za to - potreba za reprodukcijom i druženjem. Preživljavanje se bazira na ljudskim sposobnostima da žive u grupama. To uključuje nastajanje veza od kojih su neke manje ili više trajne. Deo intimne veze dvoje ljudi je svakako seksualni čin. Kako vam telo govori da vam je potreban seks? Ljudi vrlo lako mogu da previdve signale svog tela o potrebi za seksom zbog svakodnevnih brojnih obaveza. Najbolje je da posmatrate koliko negativnih misli i lošeg raspoloženja nestane odmah nakon seksa. Imajte na umu da seks ne mora uvek da uključuje dve osobe. To znači i da je masturbacija jedna od opcija. Signali nedostatka seksa Signali koje možete da primetite zbog nedostatka seksa su nervoza, napetost, migrene, stres, gubitak apetita, smanjena potreba za snom, kontradiktorna osećanja o određenim osobama, kao česte seksualne fantazije koje se dešavaju noću. Nepostojanje seksualnog života uzrokuje mnogo reakcija, a u ekstremnim slučajevima može dovesti do različitih teških stanja, osipa, iritacija, besa i slično. Takve osobe bi mogle da počnu da povređuju ljude u svojoj blizini, jer nisu uspele da "pročitaju" telesne znakove. Kada jednom u potpunosti budete mogli da prepoznate znakove vašeg tela koji vam govore da vam je potreban seks, biće vam znatno lakše da prepoznate i periode kada se javljaju ovi neprijatni simptomi. Ako ovo uspete, moći ćete i da ih sprečite. Intervali variraju od osobe do osobe, a zavise i od određenih faktora - starosti, pola, načina života, psihičkog stanja, trudnoće, menopauze i slično. Sve u svemu, pobrinite se da nađete vremena i analizirate sami sebe, vaše potrebe i želje. Na taj način ćete shvatiti šta treba da učinite da se "vratite na pravi kolosek".
