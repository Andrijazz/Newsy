> Izvor: B92
> Datum: četvrtak 8.09.2011
> Rubrika: život_sex
> Naslov: 10 pitanja o seksu - muškarci odgovaraju
> Članak:

Šta je ženska večita dilema i koja su to pitanja na koja one stalno priželjkuju odgovor?

1. Šta muškarci zaista misle o predigri? Postoji ustaljeno mišljenje da je predigra nešto što žene zahtevaju, a muškarci rade preko volje. Međutim, dodirivanje, šaputanje, maženje i sve ostalo što prethodi seksu, zapravo je sastavni deo samog seksa - pa zašto bi onda muškarci to želeli da preskoče? 2. Šta muškarci stvarno žele u krevetu? Više od svega žele da uzbude svoju partnerku. 3. Šta je najizazovnija stvar koju devojka može da uradi? Sama činjenica da devojka uživa u krevetu sa njim, uzbudljivija je od svih trikova i poteza. 4. O čemu žene ne treba da brinu tokom seksa? Ne treba da se brinu zbog svog izgleda - ako je seks dobar, nema te stvari kojom ste vi nezadovoljne, a koju će muškarac da primeti. Samo možete još više da mu se svidite. 5. O čemu muškarci razmišljaju tokom seksa? Pitam se šta će se dogoditi kada uradim ovo? Da li sam preduzeo sve mere opreza? Šta ako zatrudni? Da li uživa? Ovo je odlično, osećaj je neverovatan... i slično. 6. Ako muškarac ne doživi orgazam, da li to znači da nisam dobra u krevetu? Ne. Nekada to jednostvano ne može da se dogodi. Možda je u pitanju kondom, možda neki njegov problem u glavi. Retko kad takva stvar ima veze sa devojkom. 7. Kako da pitam dečka da li se testirao na polno prenosive bolesti, a da ga ne izbezumim? Ako se naljuti zbog ovakvog pitanja, treba momentalno da ga ostavite. Istina, ova tema kvari raspoloženje, ali nema razloga da vam ne odgovori na pitanje... osim ako... 8. Da li kondomi zaista otežavaju stvar muškarcima? Da. Kondomi su jezivi, osim ako muškarac nije mnogo uzbuđen. Mada, prema njihovim rečima, nema neke razlike između orgazma sa i bez kondoma. 9. Koliko stvarno muškarci pričaju svojim drugovima o seksualnim iskustvima? Najverovatnije isto onoliko koliko i devojke svojim drugaricama. Prepričavaju se uglavnom neke ekstremne situacije, uzbudljive ili smešne, ali i kada im je potreban savet onog drugog. 10. Da li "plavi testisi" zaista postoje? Da. Kada je muškarac uzbuđen suviše dugo bez ejakulacije, njegovi testisi mogu da počnu da otiču i da bole. Tvrde da je to stvarno strašan bol. 
