> Izvor: B92
> Datum: ponedeljak 26.12.2011
> Rubrika: život_sex
> Naslov: 9 seksualnih otkrića u 2011.
> Članak:

Ove godine otkrili smo da žene češće misle na hranu nego na seks, da orgazmi imaju veze sa oblikom njenih usana i da bi jedna od pet dama pre odabrala "Fejsbuk" od vođenja ljubavi.

Pogledajte 11 neverovatnih rezultata istraživanja koji su nam promenili mišljenje o tom polju međuljudskih odnosa. 1. Žene češće misle na hranu nego na seks Istraživanje koje je obuhvatilo 5.000 ljudi pokazalo je da žene češće razmišljaju o hrani nego o seksu. Čak 25 odsto žena o hrani je mislilo na svakih 30 minuta, dok je svega 10 procenata o seksu mislilo nešto češće. Zapravo, verovatno je da žene češće razmišljaju o onom što ne jedu, jer su četiri od 10 žena za vreme ispitivanja bile na dijeti. Deluje, međutim, da žene svoju strast prema hrani kriju od partnera i u restoranu čak 13 odsto njih obično naručuje obrok sa manje kalorija nego što bi želelo. 2. Telefoniranje tokom seksa Istraživanje jedne britanske kompanije pokazalo je da čak 25 odsto ljudi razgovara telefonom za vreme seksa. 3. Studentkinje više vole komplimente od seksa Mnogi možda studentski život povezuju sa promiskuitetom, ali je istina da studentkinje više vole komplimente i dobre ocene od seksa. Istraživanje koje je objavljeno u Žurnalu o ličnosti pokazalo je i da im je lepa reč važnija i od omiljene hrane. 4. Orgazam kod žene zavisi od oblika njenih usana Lakoća kojom žena postiže orgazam zavisi od oblika njenih usana, tvrdi Stjuart Brodi, profesor psihologije na Univerzitetu u Zapadnoj Škotskoj. Njegov rad pod nazivom "Vaginalni orgazmi su češći kod žena sa izraženom gornjom usnom" potvrđuje da žene sa nešto ispupčenijim delom usne tačno ispod "Kupidonovog luka" imaju intenzivnije orgazme. 5. Studentkinje više vole e-knjige od seksa Studentkinje su, izgleda, mnogo veći "štreberi" nego što se mislilo. Naime, jedna softverska kompanija sprovela je istraživanje koje je pokazalo da bi se studentkinje pre odrekle seksa, nego svojih elektronskih knjiga. Međutim, uzorak je bio nešto manji - obuhvaćeno je svega 506 studentkinja, pa neki smatraju da rezultati nisu relevantni. 6. Jedna od pet žena više voli "Fejsbuk" od seksa Jednoj od pet žena mnogo je zanimljivije istraživanje postova prijatelja, nego partnerovog tela. Dakle, čak 20 odsto od 2.000 žena je u jednom istraživanju magazina "Kosmopoliten" priznalo da bi se na sedam dana pre odreklo seksa, nego "Fejsbuka". 7. Žene s godinama postaju "biseksualnije" Jedna studija potvrdila je da ženske seksualne preferencije mogu biti prava siva zona. Zapravo, naučnici sa Boiz univerziteta otkrili su da je u grupi heteroseksualnih žena bilo 60 odsto onih koje su fizički privlačile druge žene, 45 odsto dama koje su nekada bile sa ženom i 50 odsto njih koje su fantazirale o seksu sa ženom. 8. Laptop može biti poguban po spermu Studija objavljena u žurnalu "Fertilitet i sterilitet" otkrila je da se muškarci koji drže laptopove na kolenima "igraju" sa kvalitetom svoje sperme. Naime, za samo četiri sata četvrtina spermatozoida iz uzorka više nije plivala, a devet odsto njih pretrpelo je oštećenja DNK. 9. Video igre poboljšavaju ljubavni život Žene koje igraju igrice na Fejsbuku, mobilnim telefonima i kompjuterima imaju bogatiji društveni život. Štaviše, češće imaju seks od žena koje ne igraju video i kompjuterske igre. Takođe, one češće pronalaze partnera za stabilnu vezu. 
