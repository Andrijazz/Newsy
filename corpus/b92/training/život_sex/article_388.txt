> Izvor: B92
> Datum: utorak 16.08.2011
> Rubrika: život_sex
> Naslov: Muškarci: 5 važnih pitanja o seksu
> Članak:

Većina muškaraca ima prirodnu sposobnost da zadovolji ženu. Međutim, većini je nepoznato o čemu žene razmišljaju u krevetu i zato su u stalnim nedoumicama kada je reč o seksu.

Predstavljamo vam nekoliko najčešćih: 1. Da li je veličina važna? Odgovor je potvrdan, ali samo u određenoj meri. Svakako da žene ne vole "minijature", ali većina ne voli ni one "suviše obdarene". Mnoge žene priznaju da im je debljina mnogo važnija od dužine, ali je ipak najvažnije da "znate da rukujete alatom". 2. Da li je važno trajanje seksa? Kao i za dimenzije polnog organa i poželjno trajanje seksa je individualno. Svakom muškarcu je do vrhunca dovoljno dva minuta, ali ne želi da to njegova devojka sazna. Štaviše, mnogi strahuju da neće "izdržati" dovoljno i da će je time izneveriti. Ono što obično bude rezultat tih strahova je seks koji traje 45 minuta i duže, što je svakako predugo. Najvažnije je biti opušten i osluškivati sebe i ženu s kojom ste. Neki kažu da je za dobar seks dovoljno 15 - 20 minuta, ali je o svemu tome najbolje da porazgovarate sa svojom devojkom. 3. Da li je predigra precenjena ili podcenjena? Žene vole predigru, a prija i nekim muškarcima. Uz to, pojam predigre je prilično širok, pa uz ljubljenja i milovanje podrazumeva čak i malo "prljaviji" razgovor. Međutim, svima povremeno prija i spontan, brz seks koji uključuje minimalnu predigru jer deluje mnogo strastvenije od vođenja ljubavi "s predumišljajem". 4. Da li ste nezadovoljni ako ne postignete orgazam? Orgazam nikada ne sme da bude cilj po sebi iako je prirodan epilog seksa. Kod muškaraca, nažalost, zbog izostanka orgazma može doći do ozbiljnih problema, pa se nezadovoljstvo, u ovom slučaju zbog bolova u testisima, može opravdati. 5. Da li je bolji oralni ili "obični" seks? Muškarci obožavaju oralni seks i češće govore o njemu, nego o klasičnom snošaju. Međutim, često se stide da pitaju devojku da li će im učiniti takvu "uslugu", iz straha da ne budu pogrešno shvaćeni. Zato će reći da im je svejedno i da vole i jednu i drugu vrstu opštenja, iako prednost svakako daju oralnoj. Koji bi bili vaši odgovori na ova pitanja? 
