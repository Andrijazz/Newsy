> Izvor: B92
> Datum: subota 31.08.2013
> Rubrika: život_sex
> Naslov: Šta porno glumac misli o...
> Članak:

Da li je "pornografija za žene" osnažujuća ili samo ojačava polne stereotipe o tome šta žene žele?

Zvezda filmova za odrasle Džejms Din pozabavo se ovom temom u najnovijem intervjuu: "Moja teorija o pornografiji je da je to samo pornografija. Zašto postoji pornografija isključivo za žene? Ako govorimo da mora da postoji pornografija za žene, mi zapravo izolujemo žene kao pol govoreći: Ovako bi žene trebalo da razmišljaju. Ovako treba da izgleda njihova seksualnost. To je kontraproduktivno, koliko ja to razumem, za pokret za ravnopravnost žena. Ko može da kaže da je pogled jedne žene na pornografiju pravi način razmišljanja. Postoje žene koje žele da gledaju kvalitetne filmove sa prelepim seksom, druge možda žele da vide nešto drugo, nešto što je njima uzbudljivo. To ne znači da neko jeste, a neko nije u pravu. Ne postoji istraživanje tržišta na tu temu jer se seksualnost uvek razvija i evoluira. Možete pričati sa milion ljudi o tome šta oni žele i dobićete milion različitih odgovora". Žene čine skoro trećinu ukupne posete porno sajtovima, ali nije jasno koliko njih gravitira prema "pornografiji za žene".
