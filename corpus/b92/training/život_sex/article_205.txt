> Izvor: B92
> Datum: petak 30.03.2012
> Rubrika: život_sex
> Naslov: Seks: upaljena ili ugašena svetla?
> Članak:

Kompanija za proizvodnju donjeg veša u vlasništvu poznatog tenisera Bjorna Borga sprovela je ispitivanje o seksu u kom je otkriveno da ljudi više vole seks u mraku zbog nedostatka samopouzdanja

Oko 18 posto ispitanika reklo je da bi radije vodili ljubav u mraku jer se boje da nisu dovoljno fizički atraktivni pa ni privlačni partneru, piše Daily Mail. Iako se obično pretpostavlja da su žene nesigurnije u svoj izgled, u anketi je čak 26 odsto Britanaca reklo da voli seks s ugašenim svetlima. U Velikoj Britaniji je ukupno 60 posto anketiranih reklo da gase svetlo pre nego što legnu u krevet ili primete da partner želi seks. U Americi je ta brojka viša za 4 odsto, a u Švedskoj ugašena svetla za vreme vođenja ljubavi voli 63 posto građana. Španci očigledno imaju znatno više samopouzdanja pošto 56 odsto njih voli da vidi šta radi u krevetu. U svakoj je zemlji obavljeno minimalno 175 anketa, a osim navedenih zemalja učestvovale su Nemačka, Italija, Francuska, Kina i Holandija. 
