> Izvor: B92
> Datum: četvrtak 31.05.2012
> Rubrika: život_sex
> Naslov: Šta treba da znamo o seksu
> Članak:

Svi msile da znaju o seksu sve što je potrebno, međutim da je sve tako jednostavno ne bi toliko ljudi tražilo pomoć seksualnih terapeuta niti bi se toliko brakova završavalo razvodom. Seks je više od uzbuđenja, penetracije i orgazma.

Postoji nedostatak znanja o seksu, što vodi ka manjku konverzacije između para i manjku sposobnosti da se rešavaju problemi koji su vezani za seks; a sve to može dovesti (a često i dovodi) do raspada veze. Sada vam stručnjaci govore stvari o seksu koje morate znati, a kada ih shvatite i veza će vam biti lepša i ispunjenija. 1. Seks je više od penetracije i orgazma Seks je ljubljenje, grljenje i senzualna masaža. Seks je oralna stimulacija, manuelna stimulacija, uzajamna masturbacija...Seks su prljave priče, čitanje erotike, zajedničko gledanje pornografije, igranje uloga i deljenje fantazija. Proširite svoje shvatanje seksa, smanjite pritisak i povećajte uživanje i zadovoljstvo. 2. I um može da se uzbudi Da li ste znali da se možete mentalno uzbuditi ali da ne pokazujete simptome uzbuđenja? Ako žena nije vlažna ili ako muškarac nema erekciju ne znači da nisu uzbuđeni. Telu je nekad potrebno vreme da uhvati korak sa umom. Takođe, simptomi uzbuđenja variraju od dana do dana, od situacije do situacije od trenutka do trenutka. Mi očekujemo da ti simptomi i nivoi uzbuđenja uvek budu isti ali se to ne dešava. Momci i devojke opustite se malo i ako se nađete u situaciji da ne dođe do seksa iz ovog ili onog razloga nemojte odmah misliti da imate problem. Umesto da se pitate šta ne valja, promenite scenario i koncentrišite se na strast, intimu, miris, dah i uživajte što ste u prisustvu dragog bića koje vas uzbuđuje. Uzmite lubrikant i radite ostale zabavne stvari poput uzajamne masturbacije, oralnog seksa, ljubljenja, zajedničkog tuširanja... 3. Lubrikant je vaš prijatelj Ljudi ne vole da koriste lubrikant jer misle da to znači da im treba pomoć jer on/ona nisu dovoljno uzbuđeni da bi imali seks. Moramo da prestanemo da ponašanje tela doživljavamo tako lično. Mi smo hemijska bića koja luče hormone i fluktuacije tela su prirodna stvar. Ne možemo kontrolisati svaki aspekt seksualnog odgovora koji naš organizam šalje. Zato se ne bojte lubrikanta. 4. I seksi igračke su vam prijatelji I sa seksi igračkama je slična priča kao sa lubrikantima. Ljudi misle da su one poziv u pomoć tj. da sami nismo dovoljni partneru, ali su to čiste gluposti. Igračke nam obezbeđuju dodatnu zabavu i zadovoljstvo, na način na koji ljudsko telo to ne može da nam omogući. Ljudska seksualnost je daleko složenija i interesantnija od priče: momak sretne devojku i ispuni sve njene želje samo stavljanjem penisa u nju. 5. Orgazam nije kraj svega Doživljavanje orgazma je sjajna stvar, ali šta je sa onim sjajnim aktivnostima između? Mislimo na ljubljenje, dodirivanje, uzajamnu masturbaciju, erotske priče i sve ostalo što smo već spomenuli a šta seks čini stvarno zabavnim. Ako se previše fokusiramo na dostizanje vrhunca, mi razmišljamo samo o cilju i zaboravljamo da uživamo u putu. Seks ne bi smeo da bude takav, mora se pamtiti svaki trenutak seksualnog odnosa. 6. Zabavljajte se Svrha seksa je zabava, on je senzualan čin. Ne razmišljajte o konceptima uzbuđenja, penetracije i orgazma i shvatićete kako će stvari postati mnogo lakše i kako ćete više uživati u seksualnom odnosu. 
