> Izvor: B92
> Datum: utorak 9.10.2012
> Rubrika: život_sex
> Naslov: Veličina je bitna, ali samo nekim ženama
> Članak:

Po ko zna koji put, vraćamo se na večnu temu koja već decenijama zabavlja istraživače i "naučnike" koji nas još jednom podsećaju da neki naučni krugovi svoje vreme traće da bi dokazali ono što je svima jasno.

Naime, ovaj je tim stručnjaka sa Univerziteta iz Škotske, na veliko iznenađenje apsolutno nikoga, dokazao je da je veličina bitna - nekim ženama i samo za određeni tip orgazama. Dakle, ova je studija dokazala da žene koje doživljavaju vaginalne orgazme imaju i veću šansu da orgazam dožive s "obdarenijim" muškarcima. Prosečna veličina "Muška nesigurnost oko veličine penisa ne reflektuje samo unutrašnje strahove već i činjenicu da je veličina nekim ženama zaista bitna. Isto važi i za inteligenciju, ličnost, smisao za humor, društveni položaj, visinu, bogatstvo i ostale stvari koje su ženama bitne", rekao je za LiveScience psiholog Stjuart Brodi sa škotskog univerziteta. On i njegove kolege svoje su zaključke utemeljili na uzorku od 323 žene, uglavnom studentkinje, koje su pričale o svojim seksualnim iskustvima, a jedno od pitanja bilo je i da li veličina utiče na mogućnost da dožive orgazam. Odredili su prosečnu veličinu penisa (između 15 i 15,5 cm), a ispitanice su morale da odgovore da li su orgazam lakše doživele s penisom dužim ili kraćim od proseka. Istraživanje je pokazalo da 160 žena doživljava samo vaginalne orgazme, a imale su dovoljno seksualnih partnera da bi mogle da naprave poređenje. Od njih, 33,8% preferiralo je veći penis, 60 posto njih tvrdi da veličina nije bitna, a samo 6,3% reklo je da preferira manje penise. "Razlog je verovatno to da veći penisi imaju veću šansu da stimulišu vaginu celom dužinom", rekao je Brodi. Različiti tipovi orgazama Međutim, istraživanje je brzo naišlo na kritiku. "Postoji toliko varijabli u ženskim preferencijama", kazao je Beri Komisaruk koji istražuje žensku seksualnost na Rutgersu i dodao: "Žene koje doživljavaju orgazme kroz vaginalnu stimulaciju odlučuju se za duže penise, ali nemaju sve žene taj tip orgazama. Postoji toliko faktora i kad vidim da netko tako generalizuje, kao što oni čine u svojoj studiji, postane mi loše". Još uvek postoji rasprava o tome da li su vaginalni i klitoralni orgazam dve različite stvari. Komisaruk tvrdi da je reč o orgazmima koji stimulišu dva različita dela mozga. Beverli Vipl, profesorka s Rutgersa, jedan od naučnika koji su utvrdili postojanje "G-tačke", tvrdi da je orgazam još kompleksniji jer doživljavaju ga i žene čija je karlica povrijeđena, a povezanost živcima prekinuta. 
