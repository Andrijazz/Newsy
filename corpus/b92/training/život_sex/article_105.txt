> Izvor: B92
> Datum: četvrtak 14.02.2013
> Rubrika: život_sex
> Naslov: Kako želja za seksom utiče na standarde?
> Članak:

Što žene više žele seks tako povećavaju svoje standarde, što je u suprotnosti sa muškarcima koji smanjuju svoje standarde kada jako žele seks za jednu noć.

Psiholozi sa Univerziteta Bar Ilan u Izraelu sproveli su svoje istraživanje na 78 muških i ženskih studenata od kojih je traženo da popune anketu. Oni su potom rangirani od "seksualno hiperaktivnih" do "seksualno deaktiviranih" na osnovu odgovora koje su dali. Potom su im predstavljeni video snimci muškaraca i žena koji su govorili o sebi nakon čega su upitani o tome sa kojima od njih bi ušli u kratkoročnu vezu. Svi muškarci i žene iz videa takođe su bili ocenjeni od strane posebne grupe od 60 ljudi. Rezultati su pokazali da su muškarci koji su imali jaku želju za seksom bili spremni da se upuste u kratkoročnu vezu sa ženama koje je nezavisan žiri ocenio manje privlačnim. "Seksualno hiperaktivni" muškarci su čak bili spremni da se upuste u vezu sa skorom svakom devojkom koja im je bila prikazana. "Seksualna hiperaktivnost kod muškaraca obara standarde, dok se kod žena dešava sasvim obrnut proces, što se donekle kosi sa pravilima ponude i potražnje", izjavili su istraživači. Kada su muškarci bili u pitanju, jedini cilj je bio zadovoljenje potrebe, dok je cilj žena bio drugačiji. Kada "hiperaktivne" žene žele seks, sa evolutivnog stanovišta, njihove potrebe su znatno kompleksnije. Ukoliko je u pitanju veza za jednu noć, koja potencijalno može da dovede do deteta koje će posle same morati da čuvaju - važno je da dete dobije dobar genetski materijal. "Većina njih oslanja se na ženske strategije i traži dominantnog i atraktivnog muškarca kao izbor za kratkoročnu vezu. S obzirom na to da su muškarci tradicionalno manje uključeni kada je podizanje dece u pitanju, oni su skloni da svoje standarde spuštaju kako bi zadovljili potrebu za seksom", zaključak je istraživača. 
