> Izvor: B92
> Datum: utorak 18.10.2011
> Rubrika: život_sex
> Naslov: Kakva je ženska seksualnost?
> Članak:

Ovih dana se mnogo pažnje posvećuje ženskom libidu; dame navodno, nisu nešto zainteresovane za seks. Međutim da li je situacija baš takva?

Pre bi se moglo reći da je reč o "neotkrivenoj želji" nego o nedostatku libida. Neke žene ne razumeju sopstvenu seksualnu želju. One žele seks, ali nešto im fali...a nisu sigurne šta tačno. Ne znaju kako njihova želja za seksom funkcioniše, pa kako će ih onda muškarci razumeti? Neki terapeuti žensku seksualnu želju smatraju "povratnom željom", dok se kod muškarca to naziva "spontana želja". Ali dobro, to su mišljenja raznoraznh seksologa sa kojima se većina žena ne slaže jer stvari nisu tako crno-bele. Ako se vodimo spomenutim modelom "povratne želje (kod žena) protiv "spontane želje" (kod muškaraca) - da li je tema "niskog seksualnog libida" zasnovana na pretpostavci da bi ženska seksualnost trebalo da bude više poput muške? Da li sa damama nešto nije u redu ako ne trče okolo tražeći seks? Da li im je potreban terapeut ili možda neka terapija? Ili žene jednostavno nisu poput muškaraca? I otkud odjednom toliko interesovanje za ženski libido? Može li biti da velike farmaceutske kompanije na ovaj način pokušavaju da dođu do još malo novca? Da li će oni pronaći lek za žene sa ovim "problemom" koje će pohrliti ka apotekama? Sve je moguće. Možda žene imaju svoje želje koje su "neiskorišćene" i žele da probaju drugačije modele želja i odgovora. Mnogi muškarci koriste vijagru i druga pomagala iako im nisu potrebna. To je sve pitanje tržišta i marketinga. Da li i žene čeka isto? Postoje razni gelovi koji pomažu ženama da se uzbude i one su, prema nalazima raznih anketa, vrlo zadovoljne. O ženskom libidu ćemo verovatno slušati sve više i više, i to sve češće kako se neka nova "seks pilula" bude pojavljivala na tržištu. I sve više dama će posezati za njom, iz istih razloga kao i muškarci. Važno je pričati o ženskoj seksualnoj želji i libidu. Što se više o tome govori i žene će na taj način pre shvatiti same sebe i šta žele i mogu da pruže u seksualnom smislu. A ako žele da "uzdrmaju" svoju želju i uzbuđenje, neka posegnu za vibratorom ili nekim novim proizvodom. Neka čine sve što će im pomoći da dobiju šta žele. 
