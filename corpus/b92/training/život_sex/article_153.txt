> Izvor: B92
> Datum: subota 9.06.2012
> Rubrika: život_sex
> Naslov: Telefonski seks za početnike
> Članak:

Za većinu osoba nekako je najteže da započnu ovaj oblik razgovora, a da ne ispadne više smešno nego intimno.

Ako se osećate čudno u vezi započinjanja seksa preko telefona, evo vam jedan zanimljiv podatak. Istraživanje koje je sprovedeno u SAD-u pokazalo je da čak 85 posto muškaraca nema ništa protiv seksa preko telefona.

Seks preko telefona omogućava partnerima da se ponovo povežu na intimnom nivou. Vi govorite gde želite da ga dodirujete i gde želite da vas dira partner. Sve se vrti oko vaše mašte, slika u glavi, možete biti na mestu gde želite, s kim želite i iskusiti ono što želite da doživite...što može biti vrlo intenzivno iskustvo. Jedna od najvažnijih stvari je da verujete osobi s kojom se upuštate u seks preko telefona.

Seks preko telefona zahteva i pravilne signale da razgovor započinje ili ide u željenom smeru, kako se ne bi dogodilo da vas partner s druge strane linije - ismeje. Kada se svi ti elementi poklope, možete se i opustiti u uživanju u seksu putem svoje mašte. Na primer, kada se javite na telefon možda nećete osećati takvu povezanost, ali kada počnete u slušalicu jedno drugome da govorite i slušate glas, ponovo ćete početi da osećate onu povezanost koja vam nedostaje. Već smo spomenuli da je seks preko telefona savršen za ispunjavanje vaših fantazija, na nekom drugom vremenu, okruženju, kao i seks koji uključuje igranje različitih uloga.

Šta možete da uradite kako biste poboljšali doživljaj seksa preko telefona? Kada se javite na telefon, najlakše je da razgovor započnete vrlo ležerno i normalno, te da se on s vremenom pretvara u nešto intimnije i erotičnije. Možete započeti pa koristiti reči koje mogu imati dvostruko značenje, naglašavajući ih, dati do znanja partneru za kakav ste razgovor raspoloženi. Kako razgovor ide u tom smeru, lezite i opustite se. Ugasite ili smanjite svetla, stišajte ili ugasite televizor, muziku. S vremenom ćete verovatno ostati bez komada ili kompletne odeće. Pitajte sugestivna pitanja i slušajte šta partner priča. Koristite skrivena značenja od kojih ćete vi i vaš partner "poludeti" od uzbuđenja. Nemojte ograničavati opise. Što su detalji eksplicitniji, to će "razgovor" biti bolji! 
