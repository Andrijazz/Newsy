> Izvor: B92
> Datum: petak 6.01.2012
> Rubrika: život_sex
> Naslov: Šta zaista uzbuđuje žene?
> Članak:

Prethodnu godinu obeležilo je mnogo istraživanja o seksu i mnogo objavljenih knjiga na tu temu. Mi vam predstavljamo jednu od najupečatljivijih.

Ogi Ogas i Sai Gadam, dva neurologa, napisali su knjigu pod nazivom "Milijardu čudnih misli" (A Billion Wicked Thoughts) o seksualnoj motivaciji kod čoveka. Oni su do sada najveće istraživanje o seksualnom ponašanju sproveli tako što su analizirali više od 55 miliona upita u "Guglu" i imali nameru da od otkrića naprave bestseler. Kritičari je smatraju neuspehom, ali je zbog nje pokrenuta čitava diskusija na internetu koja je iznedrila prilično zanimljive ideje. Naročito su zanimljive one vezane za žensku seksualnost. Seksualnost i emocije Romantična literatura je, prema mišljenju autora "Milion čudnih misli" najpopularnija forma fikcije na svetu. Procenjuje se da se godišnje izdavačke kuće romantičnih romana zarade više od internet porno industrije. Knjiga "Milijardu čudnih misli" na veoma zanimljiv način opisuje tu veliku ljubav žena prema romantičnim književnim delimak, ali i modernoj ženskoj heteroseksualnosti. Evo primera: Žene "alfa mužjacima" smatraju muškarce određenih kvaliteta: one sa visokim statusom (kraljeve, plemiće), samouverene (hirurge, poljoprivrednike), ili moćne (kapitaliste). Nigde na spisku nema prosečnih menadžera, uslužnih radnika ili klasičnih "plavih okovratnika". Autori zaključuju da žene vole socijalno dominantne muškarce, što i nije neko iznenađenje. Da li su žene "programirane" da se tako ponašaju ili je reč o tome da su žene vekovima učene da treba da budu zavisne od muškarca? Debata nije razrešena. "Milijardu čudnih misli" obrazlaže da ako su neke žene u lovačko sakupljačkim društvma više volele dominantne muškarce, to je gotovo genetsko nasleđe. Ipak, jasno je da se s tim mnogi ljudi ne bi složili. Popularnost i oženjeni muškarci Žene takođe, prema Ogasu i Gadamu, privlače muška kreativnost, sposobnost i inteligencija. Naravno, veliki afrodizijak je i popularnost. Prema tom bestseleru, jedan od najvažnijih ciljeva ženskog "softvera" je da pristupi dugoročnoj projekciji mogućeg suživota sa potencijalnim partnerom. Ova vrsta istraživanja je teška i naporna. Zato je korisno imati pristup i tuđim istraživanjima. Na primer, možete uštedeti vreme tako što ćete se upoznati s nekom popularnom osobom. Naime, to znači da su je druge žene vrednovale i dale joj visoku ocenu. To je zanimljiva ideja naročito ako u igru uđe i teza da muškarci ženama postaju mnogo privlačniji onda kada na ruci primete burmu. Naime, u očima žene, ta burma predstavlja svedočanstvo da je bio dovoljno dobar nekoj dami da mu se preda za ceo život. Knjiga tako uspeva da objasni zašto se neke mlade žene uporno zaljubljuju u zauzete muškarce, ali pravi i opasnu generalizaciju. Ipak, sve dok njihove zaključke ne smatrate preporukama, njihove ideje mogu biti izuzetno korisne za neke pojedinačne slučajeve. 
