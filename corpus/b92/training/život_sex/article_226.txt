> Izvor: B92
> Datum: četvrtak 15.03.2012
> Rubrika: život_sex
> Naslov: Najčudniji seks fetiši
> Članak:

Mislite da već znate sve o seksualnoj privlačnosti i aktivnostima među čaršafima? Šta ako vam kažemo da postoje ljudi koji se uzbude ako probuše balon ili ako obuku garderobu koja podseća na onu za bebe?

Pročitajte o nekoliko "najluđih" fetiša, fantazija i običaja koji uzbuđuju pojedince širom sveta. 1. Bušenje balona Bušenje balona većinu ljudi podseća na vrhunac nekih rođendanskih žurki, ali za neke, to je seksualni čin. Fetišiste koje uzbuđuje ova pojava vole da dodiruju balon, mirišu ga ili gledaju kako se lagano izduvava. Kada se balon probuši, to za njih predstavlja metaforičko i doslovno oslobađanje seksualne tenzije. 2. Krv Hematolagnija je naziv za fetiš u kom je glavni stimulans krv. Neki ljudi se seksualno uzbude i na samu pomisao da piju krv, a često imaju i erotske misli vezane za nju. 3. Sindrom odrasle bebe Tepanje i maženje između partnera kod nekih ljudi prenosi se na sasvim novi nivo koji se naziva sindromom odrasle bebe ili parafiličnim infantilizmom. To je redak seksualni fetiš koji podrazumeva da se osoba oblači kao beba pre seksa. Ukoliko pronađe partnera koji odgovara tom fetišu, neretko upražnjava i čitave rituale poput hranjenja iz flašice, nošenje pelena i dojenje. 4. Golicanje Postoje osobe koje se intenzivno uzbude od golicanja i to bez ikakvog drugog seksualnog stimulansa. Ovaj fetiš naziva se knismolagnija. 5. Goli na nebu Nekim nudistima nisu dovoljne njima namenjene plaže - oni žele da lete avionom potpuno goli. Njima u susret izlazi poseban tur operator koji organizuje nudističke letove. U Nemačkoj nudizam nije tako neuobičajena pojava, budući da postoji više restorana i prodavnica u kojima gosti i osoblje mogu da budu potpuno goli. 6. Kareza Većina ljudi bi želela da ima što više orgazama, ali neki žele da ih odlažu koliko je to moguće. Za takve postoji drevna seksualna tehnika pod nazivom kareza kojoj je za cilj da izbegne oslobađanje seksualne tenzije. Oni seks upražnjavaju polako, nežno i dugo i istovremeno se trude da uzbude partnera što je više moguće. Osobe koje praktikuju karezu tvrde da im je ta tehnika pomogla da budu srećniji, imaju zdraviju vezu i ostvare duhovno blaženstvo. 7. Seksualni surogati Ako vaš partner/partnerka ima problema sa seksualnošću, verovatno biste ga posavetovali da porazgovara sa nekim psihoterapeutom. Međutim, da li bi vam se dopalo da znate da su neki terapeuti zapravo takozvani seksualni surogati? Oni nude terapiju koja podrazumeva rešavanje problema u seksu suočavanjem sa direktnim kontaktom, pa svojim pacijentima nude erotsku masažu, senzualne dodire i pružaju im orgazam. Ovi dobro plaćeni i sasvim legalni "iscelitelji" rešavaju probleme erektilne disfunkcije ili prerane ejakulacije otkrivanjem prikrivenih emocionalnih problema njihovog klijenta. 8. Hrana Šlag može da vas prilično uveseli u spavaćoj sobi, ali je nekim ljudima svaka hrana koja može da se razmaže veoma uzbudljiva. Oni bi želeli da od stopala do glave budu prekriveni hranom, ali ne samo da bi je jeli, nego da bi imali direktan seksualni kontakt s njom. 9. Lutke Postoje ljudi koji su sposobni da se zaljube u lutku i čak s njom ostvare ljubavnu vezu. Agalmatofilija je fetiš koji podrazumeva seksualne odnose sa čovekolikim predmetima - lutkama ili statuama. Jedna kompanija čak proizvodi lutke za seks koje koštaju i do 6.500 dolara po komadu. 10. Šta rade drugi ljudi? Da li vas je ikada zanimalo ko u istom trenutku kad i vi vodi ljubav? Koliko poza je promenio? Da li je imao seks sa ili bez kondoma? Za one koje ovakvi podaci interesuju postoji sajt Ijustmadelove.com na kom ljudi širom sveta beleže sopstvene seksualne aktivnosti. 11. Ljubavne kolibe Među pripadnicima plemena Kreung u udaljenim delovima severoistočne Kambodže, roditelji grade ljubavne kolibe za svoje kćerke kako bi ih pripremili za brak. One tada iniciraju seks sa različitim muškarcima, dok ne pronađe onog za kog želi da se uda. U ovom plemenu, žena bira supružnika, a ne obrnuto. 12. Seksualni objekat Neki ljudi se zaljubljuju u objekte i osećaju seksualno uzbuđenje u njihovoj blizini. Tako su poznati slučajevi fetišista koji su se zaljubili u Empajer Stejt Bilding, "Londonsko oko", pa čak i Ajfelov toranj. Neki uspeju i da se venčaju sa svojim "izabranikom". 13. Krzno Plišani medvedići su vrlo slatki, ali nekim ljudima su i izuzetno atraktivni. Ursusagalmatofilija je fetiš u kom ljudi vole da vode ljubav kostimirani u životinje sa partnerima koji takođe nose slične maske. 14. Vanzemaljci Neki muškarci i žene priželjkuju veoma blizak susret treće vrste i maštaju o seksu sa vanzemaljcima. Ovakav fetiš naziva se egzofilijom i okuplja brojne poklonike širom sveta. 15. Kosa Divna kosa je sigurno dopadljiva, ali je nekim ljudima i više od toga. Trihofili mogu da se uzbude dodirivanjem ili čak pogledom na nečiju lepu kosu. 16. Tantrički seks Tantrički seks je istočnjačka spiritualna tehnika koja postoji već 6.000 godina. Ona na seks gleda kao na iskustvo celog tela čiji je cilj duhovno prosvetljenje. Drugim rečima: umesto da žurite i postignete orgazam, parovi uče kako da se uzbude i izoštre čula, kako bi uživanje trajalo što duže. Ovakav način vođenja ljubavi, dovodi do višestrukih orgazama i kod muškaraca i kod žena i poboljšavanja seksualne komunikacije između partnera. Pošto orgazam nije krajnji cilj tantričkog seksa, pomalo podseća na maratonsko vođenje ljubavi. 
