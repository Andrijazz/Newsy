> Izvor: B92
> Datum: petak 18.11.2011
> Rubrika: život_sex
> Naslov: Pogledajte mozak žene tokom orgazma
> Članak:

Možda znate kakav je osećaj doživeti orgazam, ali sigurno ne znate kako on izgleda u mozgu. Zahvaljujući grupi istraživača sa Univerziteta Ratgers otkrivena je i ta nepoznanica.

Naučnici su uz pomoć neurooslikavanja uspeli da uhvate reakcije ženskog mozga od stimulacije do orgazma. Nen Vajz, 54-godišnja seksualna terapeutkinja, pristala je da učestvuje u ovom projektu zadovoljavajući se dok su joj naučnicii snimali mozak. Vizualizacija pokazuje delove mozga koji učestvuju u doživljaju orgazma - kao i njihove međuveze. Nivoi kiseonika prikazani su spektrom boja od crvene (najniža aktivnost) do žute/bele (najviša aktivnost mozga). Slike mozga pokazuju da je tokom orgazma ceo mozak žute boje, što znači da su skoro svi moždani sistemi aktivni. Magnetnom rezonancom uhvatili su reakciju mozga svake dve sekunde iz 80 različitih uglova, a fragmentirane slike pretvorili su u animirani film koji sada možete pogledati:
