> Izvor: B92
> Datum: utorak 5.06.2012
> Rubrika: život_sex
> Naslov: Silikoni u grudima - karta za bolji seks?
> Članak:

Istraživanje je pokazalo da žene sa veštačkim grudima češće doživljavaju orgazam, a i libido im je snažniji

Kad je reč o ženskim grudima, većina muškaraca preferira one bujnije. Ne čudi zato što mnoge žene koje priroda nije obdarila posežu za veštačkim grudima. Kako sada pokazuje najnovije istraživanje, žene koje su povećale grudi uživaju u boljem seksu, piše Daily Mail. U istraživanju koje je sprovela internet stranica RealSelf.com 61 odsto ispitanica utvrdilo je kako češće imaju seks otkad su povećale grudi. I ne samo to - oko 70 posto ispitanica izjavilo je kako im se seksualni život poboljšao otkad su stavile umetke. Istraživanje je pokazalo i da su žene sa veštačkim grudima češće doživljavale orgazam nego pre, a i libido im je bio snažniji. "Nisu nas preterano iznenadili rezultati. Već sam pre uvideo da su žene nakon operacije grudi postale samouverenije, a to je povećalo njihovo zadovoljstvo u različitim životnim aspektima, pa tako i onom seksualnom", izjavio je dr Endrju Trusler, estetski hirurg i profesor na Univerzitetu u Teksasu. Iako ova otkrića podržavaju mnogi, ima i onih koji smatraju da iza istraživanja zapravo stoji lobi estetskih hirurga koji zagovara povećanje grudi. Ranija istraživanja pokazala da zadovoljstvo dolazi iz unutrašnjosti čoveka i njegovih verovanja i stavova, a ne iz veličine grudi. 
