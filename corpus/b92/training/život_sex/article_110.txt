> Izvor: B92
> Datum: sreda 23.01.2013
> Rubrika: život_sex
> Naslov: Koliko često žene masturbiraju?
> Članak:

Koliko često Hrvatice masturbiraju i kako doživljavaju masturbaciju? Četiri sagovornice online magazina Index.hr hrabro su progovorile o toj temi.

Poslednjih meseci mnogo se govori o masturbaciji. Jedni smatraju da je reč o zdravoj pojavi koja donosi niz blagodeti, a drugi veruju da je reč o lošoj i štetnoj navici. A što na sve kažu građanke Hrvatske? Lana, 28-godišnja studentkinja i trgovačka putnica, o masturbaciji govori bez dlake na jeziku: "Mislim da je masturbacija najprirodnija pojava na svetu i uopšte ne razumem zašto je to nekima još tabu. Ja sam masturbaciju otkrila sa svojih 11 - 12 godina, ne sećam se sad tačno, ali od tad je sastavni deo mog života. Zašto ne bih uživala u svom telu?! Ne mogu sada tačno reći koliko često masturbiram, ali recimo da je neki prosek svaki drugi dan. Masturbiram i kad sam u vezi i kad nisam, uživam u tome i iskreno priznajem da najlepši orgazam priuštim sama sebi". Slična iskustva, ali i poglede na solo seks, ima i Ivana, 31-godišnja dizajnerka: "Uz pomoć masturbacije zapravo sam otkrila sopstveno telo. Shvatila sam šta volim, a šta ne i onda sam to prenela partneru. Dok sam bila sama, masturbirala sam češće, skoro svaki dan, a sad sam u vezi i imam redovan seks pa ređe masturbiram, možda otprilike dva puta nedeljno. Seks je divan, ali nije ni masturbacija za odbacivanje. Osim toga, masturbacija je jedini 'alat' uz čiju pomoć sam imala više orgazama uzastopno. Seks s partnerom mi to još nije omogućio. Ne razumem zašto masturbaciju sataniziraju kad je to divna stvar uz pomoć koje možemo jako usrećiti sami sebe". Za razliku od Lane i Ivane, 29-godišnja ekonomistkinja Anamarija nerado govori o samozadovoljavanju: "Strašno mi ide na živce što u poslednje vreme svi pričaju samo o masturbaciji. Mislim da je to intimna stvar svakog čoveka, zašto moramo o svemu baš govoriti svima?! Ja prosto nisam taj tip. Da, naravno da masturbiram jer sam normalna žena, ali ne činim to često, možda jednom nedeljno. Primetila sam da mi pomaže kad sam napeta. I to je to. Neka ostali detalji ostanu moja intima". Vanja, 33-godišnji referent u jednoj državnoj firmi, od masturbacija je napravila pravo veselje, odnosno kako ona kaže, "žurku za jednu osobu": "Masturbacija je divna stvar koju nam je priroda darovala. Ja u njenim čarima uživam već decenijama gotovo svaki dan, čak i kad sam u vezi. Ja na to gledam kao nešto lepo što poklanjam sebi. Osim što mi je prijatno i osećam veliki užitak, znam da je dobro i za moje telo, ali i psihu. Mnogo sam opuštenija, volim svoje telo i ne uništavam svoju seksualnost. Kad imam vremena, od masturbiranja napravim pravu žurku za jednu osobu. Naspem vina, pustim finu muziku i onda se igram sa sobom. Imam i razne igračkice koje mi pomažu. Otvoreno o tome razgovaram i s partnerom i s prijateljima, svi se smeju mojim solo žurkama, ali ja uživam - ništa drugo ni nije bitno". Da li vi masturbirate i koliko često?
