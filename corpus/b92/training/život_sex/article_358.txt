> Izvor: B92
> Datum: sreda 5.10.2011
> Rubrika: život_sex
> Naslov: Kako da osetite „magiju“ u krevetu?
> Članak:

Postoji mnogo načina na koje žena doživljava seksualno zadovoljstvo, a svaki od njih "osvetli" njen mozak kao novogodišnju jelku, pokazuju nedavna istraživanja.

Koristeći skener, naučnici su mapirali "putanju" reakcija ženskog mozga u susretu sa raznim vrstama seksualne stimulacije. Žene koje su učestvovale u istraživanju podvrgle su se "testiranju" erogenih zona, od bradavica, prstiju na nogama, do klitorisa i vagine. Otkriveno je sledeće: Postoji snažna veza između bradavica i vagine. Dakle, prilikom stimulacije bradavica, signali putuju i "tamo dole". Sva ta divna mesta između ženinih nogu: usmine, klitoris i unutrašnji deo vagine mogu izazvati reakciju drugačijih delova mozga. Klitoris šalje signal u isti deo mozga žene, kao penis kod muškarca. Ova neverovatna otkrića objavljena u "Žurnalu seksualne medicine" jasno pokazuju da žene mogu na mnogo različitih načina doživeti čistu ekstazu. Kako biste ih prepoznali i po želji manipulisali njima, trebalo bi da se usmerite na samo jednu tačku u jednom trenutku. Za to vam partner nije neophodan, a ne morate biti ni u krevetu. Potpuno se opustite i upoznajte svoje telo. Ne treba da se osećate neprijatno zato što se dodirujete. Kada sami upoznate svoje telo, pripremite se da ga "podelite" s partnerom. Polako se skinite i laganim dodirima prelazite jedno drugom po telu. Iznenadićete se koliko tačaka izaziva kod vas seksualno uzbuđenje, a najbolje je što su kod svakog pojedinca drugačije raspoređene. 
