> Izvor: B92
> Datum: sreda 23.05.2012
> Rubrika: život_sex
> Naslov: Seksi tajne nacija širom sveta
> Članak:

Britanci troše više lubrikanata nego drugi, a najveća im je fantazija seks u troje, dok Kinezi žele sado-mazo.

Tek oko 35 odsto Francuza, 40 odsto Amerikanaca i 50 posto Britanaca koristilo je kondom pri prvom seksu, otkrilo je istraživanje najvećeg svetskog proizvođača kondoma Durex. Grci su mnogo osvešćeniji o riziku polno prenosivih bolesti i neželjene trudnoće tako da je 66 posto njih kod prvog seksa koristilo kondom, a isto je učinilo i 66 odsto Tajlanđana i Južnokorejaca, prenosi Rediff.com. Što se tiče eksperimenata u spavaćoj sobi, Britanci su među pustolovnijim nacijama sveta i češće koriste vibratore nego Francuzi, a troše i više lubrikanata nego Nemci, pokazala je anonimna anketa. Svaki treći Britanac isprobao je vibrator ili neku drugu seks-igračku, a najkonzervativniji u tom pogledu su Kinezi, od kojih se tek 14 odsto služi nekim seks-pomagalom. Seksualne fantazije Za 14 odsto Britanaca seks u troje najveća je neostvarena fantazija, a oko 15 posto Kineza volelo bi da isproba sado-mazo igrice, dok bi 10 posto njih želelo više oralnog seksa, pokazala je anketa. Najveći ljubavnici pre braka su Južnoafrikanci koji imaju 33 seksualne partnerke pre braka, dok ih Južnoafrikanke imaju oko devet. Osim toga, Južnoafrikanci su i najotvoreniji po pitanju razgovora o seksu tako da se polovina njih dotiče te teme s partnerom. Grci pre braka imaju 30 seksualnih partnera i po tom su na vrhu liste u Evropi. Najmanje partnera imaju Holanđani, u proseku njih 12, dok žene imaju šest partnera pre nego što kažu sudbonosno "da". 
