> Izvor: B92
> Datum: petak 10.02.2012
> Rubrika: život_sex
> Naslov: Seks: da li ste normalni?
> Članak:

Želja da se bude "normalan" je razumljiva, ali to zaista može potkopati vaše seksualno iskustvo.

Ljudi su danas opsednuti normalnošću svojih seksualnih fantazija,želja, odgovora, učestalošću, problema i tela. Strah od seksualne nenormalnosti ometa pa čak i sprečava zadovoljstvo i intimu. Neka od pitanja koje ljudi sebi postavljaju su: - Da li mi treba previše vremena da doživim orgazam? - Koliko treba da traje erekcija kod muškarca? - Koliko često ljudi naših godina imaju seks? - Da li sam čudan/čudna što više uživam u oralnom seksu nego u snošaju? Međutim ljudi zaboravljaju da "normalno" znači više stvari: normalnim se smatra nešto sa čim se većina slaže, ono što autoriteti zahtevaju, ono što se smatra moralnim itd. Koncept seksualne normalnosti se menjao tokom vremena: promenilo se mišljenje o homoseksualnošću, klitorisu kao i o seksu kao o "ženskoj obavezi". Brige oko seksualnosti počinju već u detinjstvu i prate nas celog života. Sumnja da nismo "normalni" može biti moćna, negativna sila koja razara veze koje imamo kada odrastemo. Kako ta uznemirenost utiče na nas u krevetu? Prva greška je što se ustežemo tokom seksa, umesto da pustimo da nas vodi ta erotska energija mi se nje plašimo. Da li izgledam smotano?Da li je ono što mi prija odvratno? Većini žena je potrebna stimulacija klitorisa kako bi doživele orgazam, ali je one ne traže jer misle da drugim damama ona ne treba. Ili želite grublji seks ali to krijete jer mislite da će partner pomisliti da ste čudne i da će vas odbiti. Još jedna posledica straha je odsustvo vas samih za vreme seksa; vi posmatrate partnera, pitate se šta on misli o vašem telu, mirisu, zvucima koje ispuštate i na taj način propuštate vođenje ljubavi. Jedini način da pobegnete od takve vrste uznemirenosti jeste da prihvatite činjenicu da je "normalno" irelevantno. Preuzmite kontrolu nad svojim životom: prihvatite svoju seksualnost pod svojim uslovima. * Odlučite koje su vaše seksualne vrednosti i o tome razgovarajte sa partnerom. * Postavite seksualne ciljeve: istraživanje, davanje ili primanje, zadovoljstvo, uživanje u sopstvenom telu i osećaj moći. Kada to jednom uradite moćićete da učestvujete u bilo kojoj seksualnoj aktivnosti koja će ostvariti te vaše ciljeve. * Prekinite tišinu. Kada sa drugima delimo naša seksualna iskustva, umesto da ih prećutkujemo i krijemo, mi osnažujemo i sebe i ostale. Lepota seksualnosti je što ona nudi mesto na kojem nikada ne možete uraditi nešto pogrešno i nikoga ne možete povrediti ako je seks pošten, odgovoran i ako ga oboje želite. 
