> Izvor: B92
> Datum: petak 27.09.2013
> Rubrika: život_sex
> Naslov: Da li pornografija stvara seksiste?
> Članak:

Od gledanja pornografije nećete oslepeti, ali da li vas ona može pretvoriti u seksistu?

Dve nove studije smatraju da može i da gledanje pornografije može imati štetan efekat na ljudsku percepciju žene i da može da osnaži negativne stereotipe. Nova studija objavljena u žurnalu "Psihologija žena" pokazuje da će muškarci i žene koji gledaju pornografiju u manjem broju podržati afirmativnu akciju prema ženama. Ova studija je interesantna zato što pokazuje smanjenje u podršci afirmativne akcije prema ženama tokom vremena ako ljudi gledaju pornografiju. Podaci pokazuju da je "gledanje pornografije izazvalo šovinističko ponašanje, ali da šovinističko ponašanje nije bilo povezano sa gledanjem pornografije". Ovo znači da ljudi nisu gledali pornografiju koja objektivizuje žene zato što su već imali negativne stavove, već im je pornografija pomogla da razviju ovakve stavove i promene način na koji posmatraju žene. Još jedna studija, objavljena u "Žurnalu Komunikacije" pokazala je da gledanje pornografije u direktnoj vezi sa trenutnim povećanjem seksističkih stavova, ali samo kod grupe muškaraca koji su generano bili hladni, neprijateljski nastrojeni pa čak i agresivni. Nakon što su muškarci i žene gledali pornografski sadržaj, promena stavova primećena je samo kod muškaraca. Istraživači koji stoje iza ovog istraživanja naglašavaju da pornografija ne izaziva, koliko učvršćuje, seksističke stavove koji su u ovoj grupi očigledni. Međutim, oba istraživanja propuštaju jednu stvar - možda sama pornografija nije problem, koliko tipovi pornografije koje ljudi gledaju. "Imam veliki problem kada ljudi pričaju o pornografiji kao da je ona jedna velika, homogena, masa. To je kao kada bi o književnosti pričali kao da ima samo jedan žanr", kaže Sindi Galop, osnivač sajta "Make love not porn" koji je posvećen promociji realnijih sekusalnih situacija u filmovima za odrasle. 
