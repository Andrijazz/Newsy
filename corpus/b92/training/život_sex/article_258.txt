> Izvor: B92
> Datum: utorak 14.02.2012
> Rubrika: život_sex
> Naslov: Imate li dovoljno seksa?
> Članak:

Kada pomislimo na ljubavnu vezu, obično pomislimo i na seks koji igra važnu ulogu u povezivanju partnera. Da li ga ljudi imaju dovoljno?

Iako svaki par ima svoj ritam vođenja ljubavi, mnogi se zapitaju da li imaju normalnu učestalost seksualnih odnosa. Češće od jednom mesečno Nije strašno ako vodite ljubav ljubav jednom do dva puta mesečno, ali pod uslovom da svaki put uživate. Međutim, ako ste mlađi od 30 godina, trebalo bi da imate nešto jaču želju za seksom, pa porazgovarajte s partnerom o tome da li misli da bi možda trebalo da vodite ljubav češće. Jednom ili dva puta nedeljno Većina venčanih parova ima seks u proseku 1,5 do 2 puta nedeljno. Ako vam seks donosi zadovoljstvo i nemate osećaj da ste uskraćeni, ovo je sasvim normalan ritam. Međutim, neki parovi bi želeli da vode ljubav i češće, ali ih u tome sprečavaju obaveze u domaćinstvu i briga o deci. U tom slučaju, pokušajte da se rasteretite i povremeno decu poverite "baka servisu". Takođe, dešava se da žene nekoliko meseci posle porođaja nemaju naglašenu seksualnost, pa ih više brine kvalitet, a ne učestalost seksualnih odnosa. O tome treba da otvoreno porazgovarate s partnerom i ako treba, angažujete i stručnu pomoć. Dva do tri puta nedeljno U većini istraživanja vezanim za učestalost seksualnih odnosa, ispitanici su odgovarali da bi želeli da vode ljubav s partnerom dva do tri puta nedeljno, ali su retki to i uspevali. Za tako česte seksualne odnose treba da ispunite niz uslova među kojima su opuštenost tela, duha i uma. Savremeni način života obično sputava neki od faktora, ali se treba truditi da sebe i svoje želje stavite na prvo mesto. U tome će se verovatno složiti i vaš partner. 
