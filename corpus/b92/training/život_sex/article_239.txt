> Izvor: B92
> Datum: četvrtak 1.03.2012
> Rubrika: život_sex
> Naslov: Dobri ljubavnici - u svim veličinama
> Članak:

Sve je vezano za veličinu paketa...ali ne onu na koju vi mislite.

Veliki penis ne čini čoveka dobrim ljubavnikom, ne ispunjava ga strašću i ne znači da se dobro ljubi. Važan je način na koji ćete je dodirnuti, način na koji ćete je poljubiti u vrat, način na koji ćete joj prošaputati nešto u uvo. O tome treba da pričamo sa partnerima, sa prijateljima, sa sinovima tinejdžerima. Međutim ta vrsta konverzacija se ignoriše - da je najveći organ koji posedujemo naš mozak. Krivicu za tu situaciju delom snose i mediji. Koliko se na sve strane piše i priča o ženskom telu i kilaži isto toliko (ako ne i više) pažnje se posvećuje "prosečnoj" veličini penisa. Šta mladi momci ali i oni stariji mogu da nauče iz toga? Možemo raspravljati celi dan da veličina penisa ne određuje pravog muškarca ali mediji očigledno ne misle tako. Umesto toga oni zagovaraju da će muškarac biti uspešan kod dama samo ako ima što veći polni organ, a za one ostale - nema nade. Nova studija o upotrebi kondoma došla je do jednog pozitivnog otkrića - da je njegova upotreba sve veća. To je dobra vest, a loša je da mnogi muškarci uzimaju pogrešnu veličinu kondoma. (Niste znali da postoje različite veličine? O da, postoje). Samo nekolicina njih zna da postoje tri različite veličine: S,M,L. Da, neka deca imaju u školi seksualno obrazovanje gde će im reći da koriste kondom, možda će im na banani pokazati kako da ga stave - i tu se dijalog završava. Nema konverzacije o tome kakav je osećaj kada se kondom stavi ili instrukcija da se on mora menjati posle svakog seksualnog odnosa: jedan za predigru, jedan za dnos, treći ako momak ejakulira ali nastavlja i dalje sa intimom). Ako je kondom premali, muškarcu nije udobno i lako gubi erekciju, u najgorem slučaju kondom će pući. Kada je kondom preveliki, on klizi, dolazi do curenja sperme ili kondom u potpunosti spada sa penisa. Na sve to većina kondoma koji se dele besplatno su "univerzalne" veličine. Tako nešto ne postoji jer je procenjeno da 50% muškarac ima "prosečnu" veličinu penisa što znači da im je potreban kondom standardne veličine. To znači da ostalima ne odgovara "univerzalna" veličina već kondom koji je veći ili manji od toga. 20% njih ima veći penis od proseka, a 30% manji. Dakle zbog medija i marketinga 80% pažnje se daje na 20% populacije. I oni sa manjim, ali i oni sa prosečnom veličinom penisa moraju da ispaštaju zbog toga i da se svakodnevno bore sa situacijom. Krivicu za tu situaciju snose i proizvođači kondoma. Kompanija Trojan je možda i najozloglašenija jer ni ne proizvodi kondom u S veličini; što znači da apsolutno ignoriše 30 % populacije. Kakvu poruku oni šalju muškarcima? Muškarac nesvesno ili svesno sebe doživljava kroz veličinu svog penisa. Svakodnevno suočavanje sa porukama koje mu javnost šalje utiče na njegovo samopouzdanje i sreću. Studije pokazuju da je 85% žena zadovoljno veličinom partnerovog penisa, a samo 55% muškaraca je zadovoljno svojom veličinom. Žene cene svoje ljubavnike, i to je odlična vest - ali šteta je već učinjena i one im ne pomažu mnogo. Istini za volju i vagine dolaze u različitim veličinama. Zato se parovi oslanjaju na individualnu kompatibilnost više nego na obdarenost samog muškarca. Dakle gde kupiti kondome odgovarajuće veličine? Radnje očigledno ne razumeju važnost toga. Njihovi kondomi i lubrikanti često su limitirani a razlika između brendova je minimalna. Ako želite da se snabdevate kondomima putem interneta - ni tu situacija nije bolja. Međutim, LuckyBloke.com nudi potpuno nov pristup onlajn kupovini kondoma. Posetioci sajta odmah dobijaju pitanje koju veličinu kondoma nose i da li imaju neke specijalne potrebe...kada se odlučite za odgovarajući, paket vam stiže na kućnu adresu. Ovaj sajt je posvećen podizanju svestu o odgovarajućoj veličini kondoma koja umnogome doprinosi zaštiti i zadovoljstvu. Zapamtite, veličina jeste važna - ali veličina kondoma! 
