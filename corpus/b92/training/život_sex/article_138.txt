> Izvor: B92
> Datum: subota 4.08.2012
> Rubrika: život_sex
> Naslov: Koliko seksa nedeljno je dovoljno?
> Članak:

Prosečni parovi praktikuju seks jednom do dva puta nedeljno. Svakako, godine tu imaju ključnu ulogu

Količina seksa u braku oduvek je tema koja izaziva mnogo zanimanja. Koliko puta nedeljno je dovoljno? Može li neko uopšte dati odgovor na to pitanje? Na to su pokušala da odgovore i brojna istraživanja, ali su rezultati u svakom od njih bili različiti. No jedno se otkriće ipak proteže svim istraživanjima - prosečni parovi praktikuju seks jednom do dva puta nedeljno. Naravno, i godine tu imaju ključnu ulogu. Sveži bračni parovi u dvadesetima i ranim tridesetim imaju bogatiji seksualni život i nekada se događa da praktikuju seks i po nekoliko puta dnevno. Kod parova koji su stariji, ali su i duže u braku, seksualni susreti nešto su ređi. Muškarci i žene različito gledaju na količinu seksa u braku pa je u istraživanjima daju i različite odgovore. Muškarci najčešće žele više seksa, a žene pak smatraju da ne treba preterivati. Dakle, pravog odgovora na pitanje s početka teksta nema. Ključ je u kompromisu. Nedeljno treba da bude onoliko seksa koliko vam oboma odgovara. Kako biste dobili svoj lični odgovor, nužno je u braku imati otvorenu komunikaciju. To je, dakle, prvi korak do zdravog seksualnog života. 
