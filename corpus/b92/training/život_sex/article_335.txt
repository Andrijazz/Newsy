> Izvor: B92
> Datum: ponedeljak 7.11.2011
> Rubrika: život_sex
> Naslov: Šta žene ne podnose nakon seksa?
> Članak:

Široko je rasprostranjeno mišljenje da su žene te koje vole noću da se maze, a muškarci im to zadovoljstvo, preko volje, pružaju. Međutim, novo istraživanje pokazuje da su pripadnici jačeg pola ti koji više vole da se maze, dok trećina ispitanica tvrdi da to ne podnosi.

Uprkos tome, 55% žena priznaje da se maze sa partnerom svako veče - ali samo na kratko, pre nego što utonu u san. Skoro polovina žena priznaje da ne voli da se mazi jer su jednostavno preumorne i samo žele da spavaju. Trećina dama se mazi dva puta nedeljno ili manje, a 1 od 20 priznaje da jedva ikada priušte to zadovoljstvo partneru. 22% muškaraca, bi se prema istraživanju, mazili celu noć sa partnerkom, u poređenju sa 18% žena koje bi učinile isto. Oba pola priznaju da se sa godinama sve manje maze. Jedan od pet muškaraca se mazi jednom u toku noći, a 41% samo tokom zimskih meseci. "Vlada mišljenje da žene više vole da se maze od muškaraca, ali prema našem istraživanju, to očigledno nije tačno," rekao je PR kompanije Silentnight, koja je sprovela studiju. 
