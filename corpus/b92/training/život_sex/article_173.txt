> Izvor: B92
> Datum: petak 18.05.2012
> Rubrika: život_sex
> Naslov: Da li je seks isto što i vođenje ljubavi?
> Članak:

Ovo nije nikakvo trik pitanje. Da li je način na koji imamo odnose sa nekom osobom zaista toliko važan?

Teško da bilo ko s partnerom govori o razlici između seksa i vođenja ljubavi. Ipak, nekad se neki žale na nedostatak bliskosti u vezi. Kada nekom kažete da želite s njim da vodite ljubav, to zvuči nekako puritanski, dok zahtevanje seksa (da ne upotrebimo druge izraze) zvuči erotično i pomalo bezobrazno. Uglavnom, žene su te koje vole vođenje ljubavi. One vole nežne dodire i dugu senzualnu predigru. Muškarcima je, s druge strane, uglavnom stalo do seksa. Međutim, da li je takva generalizacija opravdana? Šta je vođenje ljubavi? Ako ste u vezi s nekim nekoliko meseci, verovatno užiate u vođenju ljubavi svaki put kad uđete u krevet, jer se volite i želite da tim odnosom pokažete koliko vam je stalo do osobe sa kojom ste. S druge strane, seks je čisto zadovoljavanje seksualnih želja. Ako ste sreli nekoga ko vas seksualno privlači, predigra ne mora da bude duga, a posle odnosa ne morate da se mazite. Takav seks imaju obično potpuni stranci. Obični seks ima potencijal da postane bolji, kada se ljudi bolje upoznaju. Čak i "prijatelji s beneficijama" imaju bolji seks jer su bolje povezani međusobno i znaju se. Iako seks i vođenje ljubavi deluju kao sinonimi, među njima postoji velika razlika u emocijama. Vođenje ljubavi uključuje osećanje ljubavi, a ljubav ne mora biti u jednačini kad imate seks. Gde je najbolje voditi ljubav? Najbolje mesto za vođenje ljubavi je krevet, jer je udoban, romantičan i u njemu ne morate da zauzimate čudne poze. Nema bolje poze od misionarske za tu namenu. Gde je najbolje imati seks? Ako samo želite da imate seks, a ne da vodite ljubav, to možete učiniti bilo gde - u klubu, pod tušem, u autu, u kancelariji... Sve što vam je potrebno su druga osoba i dobra volja. Loša strana vođenja ljubavi Iako možda deluje da je vođenje ljubavi važnije od seksa, to nije istina. Nekada obično zadovoljavanje poriva sa osobom koju volite može biti izuzetno zabavno. Na početku veze, vođenje ljubavi može biti privlačno, ali kasnije će neminovno doći do nedostatka strasti. Dakle, najbolje bi bilo da mešate divlji seks i nežno vođenje ljubavi. Naučite da eksperimentišete jer ćete tako jedno drugom biti dugo seksi i poželjni. 
