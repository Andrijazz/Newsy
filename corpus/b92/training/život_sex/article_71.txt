> Izvor: B92
> Datum: nedelja 28.07.2013
> Rubrika: život_sex
> Naslov: Brinete bolje u krevetu od plavuša?
> Članak:

Tačno 58 posto muškaraca tvrdi kako su brinete najbolje ljubavnice, a najmanje glasova dobile su crvenokose. Uz dobar izgled važne su i kulinarske veštine.

Uvrežno mišljenje da se plavuše najbolje zabavljaju, je samo mit, pokazala je studija britanskog veb šopa "Lovehoney". Tačno 58 posto muškaraca tvrdi da su brinete bolje u krevetu od plavokosih žena. Nakon brineta i plavuša, tek 12 posto njih, titulu najboljih ljubavnica dalo bi crnkama, a devet posto muškaraca smatra da prvo mesto zaslužuju crvenokose. Osim dobrog izgleda, vrlo važan faktor kod odabira partnera je i smisao za humor i koliko dobro se partner snalazi u kuhinji. Upravo ova poslednja veština je važna za 55 posto muškaraca, dok su ženama privlačniji zabavni partneri. Četvrtina pripadnica lepšeg pola spavala bi sa partnerom koji ima dobar smisao za humor iako ih fizički ne privlači, potvrdila je studija.

"Istraživanje je pokazalo da je za muškarce idealna žena brineta sa savršenim kulinarskim veštinama, dok pripadnicama lepšeg pola izgled nije ni najmanje važan. One samo žele partnera koji ih može nasmejati", istakao je suosnivač veb šopa Ričard Longhrst. Razbijeni mitovi - Osim mita o plavušama, istraživanje je razbilo i mit o plesačima. Iako većina ljudi smatra kako kretanje na plesnom podijumu otkriva kako se neko kreće među čaršavima, gotovo tri četvrtine žena i 63 posto muškaraca tvrdi kako im je najbolji seksualni partner bio loš plesač. - Slično važi i za povučene ljude. Oko 56 posto ljudi smatra kako su sramežljivi ljudi zapravo vatreni u krevetu. - U vezi sa G tačkom se takođe vode rasprave, ali 70 posto ljudi misli da tačka postoji, a 20 posto žena priznaje kako je njihov partner još uvek nije otkrio.
