> Izvor: B92
> Datum: utorak 25.06.2013
> Rubrika: život_sex
> Naslov: Konzervativne muškarce je lakše navesti na greh
> Članak:

Seksualno konzervativni muškarci podložniji su uticaju seksualnih prizora od muškaraca koji su seksualno promiskuitetniji, tvrdi nova studija koja bi možda mogla da objasni zašto su konervativni muškarci, paradoksalno, spremniji na seksualne rizike.

Studija tvrdi da muškarci koji nemaju nameru da se upuste u neobavezan seks postaju otvoreniji za ovu ideju nakon što su izloženi slikama lepih devojaka u bikinijima. Ova želja bez namere takođe može da objasni i manjak spremnosti za seks što dovodi do seksa bez zaštite, tvrde istraživači. "Ovo bi tebalo posmatrati kao i opijanje tinejdžera. Muškarci ne izlaze sa direktnom namerom da se napiju ali su voljni to da učine ukoliko im se ponudi alkohol na žurci. Slično tome, mnogi muškarci nemaju nameru da imaju neobavezan seks, ali su spremni da to učine ukoliko im se pruži prilika", smatra Megan Roberts, psiholog sa Univerziteta Braun i autor studije. Studije koje datiraju još iz 80-ih godina prošlog veka otkrile su da osobe sa konzervativnim stavovima kada je seks u pitanju imaju znatno manje seksualnih odnosa nego osobe sa liberalnijim stavovima - kao i što bi moglo da se očekuje. Međutim, kada se seksualno konzervativne osobe aktiviraju, one su spremnije na preuzimanje rizika kao što je seks bez zaštite. Seksualna misterija Ovo je donekle zbunilo istraživače tako da su odlućili da saznaju šta je uzrok tom čudnom, skoro impulsivnom, ponašanju. Robertsova je zajedno sa kolegama prvo tražila od 75 muškaraca da joj saopšte da li su nameravali da imaju seks sa strancem u narednih 6 meseci - 28 muškaraca reklo je ne. Istraživači su potom od njih tražili da urade test prepoznavanja reči u koji su ubacili podsvesne slike lepih devojaka u bikiniju ili neutralne fotografije. Ove slike pojavljivale su se na ekranu na svega 8 milisekundi što je previše malo vremena da bi bili svesno registrovani. Nakon prezentacije slika, muškarci su ispunili još jedan upitnik gde su upitani da li bi otišli sa žurke sa nepoznatom ženom. Rezultati su potvrdili da namera i želja ne idu uvek zajedno. Muškarci koji su izjavili da nemaju nameru da se upuste u neobavezan seks su nakon podsvesnih slika bili spremniji da to učine, dok one nisu uticale dodatno na muškarce koji su već bili spremni da to učine. Kako bi potvrdili rezultate, naučnici su regrutovali 112 muškaraca starosti između 19 i 57 godina koji su regrutovani putem interneta. Jedina razlika u testu bile su slike koje nisu bile prikazivane podsvesno već je učesnicima rečeno da je potrebno da ih ocene. Neki od učesnika dobili su seksi fotografije dok su neki dobili neutralne slike. Kao i u prvoj studiji, seksualno konzervativni muškarci bili su spremniji da se puste u neobavezan seks nakon gledanja devojaka u bikinijima. Ovi rezultati pokazuju da u stvarnom svetu seksualno konzervativni muškarci možda ne planiraju da imaju seks, međutim, ukoliko im se pruži prilika, spremni su da promene mišljene i to učine za razliku od seksualno liberalnih muškaraca.


