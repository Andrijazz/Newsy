> Izvor: B92
> Datum: petak 24.02.2012
> Rubrika: život_sex
> Naslov: Kako uzbuđuju žene a da toga nisu svesne
> Članak:

Seksi ples, pokušaji kuvanja, trenerka i iskren smeh mnogim su muškarcima puno seksipilnije stvari od čipkastog rublja i vrtoglavo visokih potpetica.

Duboki dekolte, uska seksi suknja i visoke štikle nisu jedine stvari koje uzbuđuju muškarce. Naprotiv! Mnoge muškarce više uzbuđuju neke druge radnje kojih žene nisu ni svesne. O čemu je tačno reč, otkrili su stvarni muškarci u istraživanju za Ivillage.com. Kućni izgled Ako žena želi da privuče muškarca, ne mora nužno biti obučena u seksi haljinu. Jedan od ispitanika u istraživanju je rekao: "Obožavam kad dođem kući, a devojka me dočeka u donjem delu trenerke i običnoj, uskoj pamučnoj majici, s nehajno zavezanim repom. Ona misli da izgleda obično u tom izdanju, ali ja mislim da izgleda totalno seksi." Kuvarske veštine Veštine su seksi, ali ne samo one u spavaćoj sobi. Kako je otkrio jedan ispitanik, na ceni su i one u kuhinji: "Moja supruga ne zna da kuva i ja sam se pomirio s time. Međutim, ona još uvek pokušava i totalno mi je privlačno kad se sva zarumeni dok nespretno pokušava da nešto skuva, i to baš za mene. Ne znam zašto, ali to me strašno pali." Sreća bez suzdržavanja Muškarcima je izuzetno seksi kad žena zna da se iskreno raduje i smeje, otkriva istraživanje. A jedan je muškarac ovako to opisao: "Moja devojka pomalo čudno izražava sreću. Kad je nešto razveseli, ona počne da pravi grimase, tapše rukama kao luda i istovremeno skače s jedne na drugu nogu. Svima je to čudno, ali za mene ne postoji prizor koji je seksipilniji od toga." Hrabrost bez premca Iako muškarci vole da budu zaštitnici, ipak cene i žensku hrabrost. I ne samo da je cene, nego im je i totalno seksi. Jedan od ispitanika naveo je i konkretan primer: "Jednom je moju devojku i mene napao pas, a ja sam inače alergičan i na pse i na mačke. Znajući to, moja devojka je skočila u moju zaštitu iako se i ona uplašila. Bila je toliko srčana da je zaboravila na strah, a meni se to toliko svidelo da i danas maštam o toj sceni." Ženstvenost na delu Muškarci i dalje vole ženstvenost, otkriva istraživanje, a vide je, kako kaže jedan ispitanik, u svakom trenutku: "Meni je totalno seksi prizor kad se moja devojka sprema za posao ili izlazak. Ona ne primećuje da je gledam, ali ja posmatram kako se oblači, kako se šminka, kako se češlja Za mene je to pravi seksi prizor pa je vrlo često zaustavim pre nego što izađe iz stana." Skriveni talenti Talenti su još jedna stvar koja je muškarcima jako privlačna na ženama. Najbolje to pokazuje opis jednog ispitanika: "Moja devojka ide na kurs trbušnog plesa. Iako je ja nagovaram da mi svaki dan to otpleše kod kuće, ona to čini samo ponekad. A pleše tako da ja totalno poludim i za mene nema seksipilnijeg prizora na svetu. Niko ne pleše kao ona." 
