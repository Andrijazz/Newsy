> Izvor: B92
> Datum: ponedeljak 25.07.2011
> Rubrika: život_sex
> Naslov: Koliko je ženama važan seks?
> Članak:

Ptice to rade, pčele takođe, a naravno i ljudi. Međutim, žene će imati seks samo ako je atmosfera kako dolikuje, sveće su upaljene - a njihov partner prethodno opere sudove.

Ovo je svakako stereotip, a da li je tačan? Da li muškarci zaista imaju veću želju za seksom i da li je je seksualni odnos njima važniji nego ženama? Da li zato što su one "tiše" po pitanju ove teme znači i da im je manje važan ili samo ne pričaju toliko o tome, bar ne u muškom društvu? Izgleda da jeste. Studija za studijom pokazuje i dokazuje da muškarci ne samo da imaju veću želju za seksom već su direktniji i otvoreniji kada je o njemu reč. Opšte poznata stvar je da većina žena seks povezuje sa emocijama i one su za njih pravi strastveni okidač. Ali one su takođe, mnogo više, pod uticajem društvenih i kulturnih faktora. Za žene je seks, naravno, važan. Ali, iako živimo u 21. veku, neće sve otvoreno govoriti o tome jer je ženska seksualna želja pod budnim okom okoline. Tema seksa je uvek bila nešto oko čega muškarci i žene nisu mogli da se dogovore. Verovali ili ne, ni žene među sobom se baš ne slažu kada je o seksu reč. Svi znamo da ga muškarci vole; da stalno o njemu pričaju, stalno misle na seks i manje više o kojoj god temi da se povede razgovor oni će nekako uspeti da seks upletu i u to. Kada ženama postavite ovo pitanje dobićete mnoštvo različitih odgovora; od onog da je najvažniji na svetu do toga da nije uopšte važan, da je toliko stvari u životu bitnije. Međutim, velikoj većini žena je seks važan, ali im je važno i ono što uz njega ide, a to su: pažnja, osećaj da su uvek lepe, da su cenjene i obožavane.

Šta uzbuđuje žene? Ni one čak to ne znaju baš uvek. Ženska želja je subjektivnija, slojevitija, emotivnija. Muškarcima, s druge strane, ne treba toliko mašte jer je seks za njih jednostavniji. To ne znači da oni ne žele intimnost, ljubav i komunikaciju u vezi, baš koliko i žene. Oni jednostavno, samu rolu seksa posmatraju drugačije. Za njih je seks konekcija, jezik koji oni koriste da pokažu svoju nežnu, ranjivu stranu. To je njihov intimni jezik. Ženama su danas, iako živimo u 21. veku, podeljena mišljena o seksu i o onome što se dešava u spavaćoj sobi. U svakoj grupici drugarica postoje i one otvorenije koje će prepričavati svoja iskustva, ali neke i dalje smatraju da te intimne stvari treba da zadrže za sebe. Ženama je seks važan, možda i više nego što neke od njih žele da priznaju i o njemu razmišljaju više nego što muškarci mogu da zamisle. Lako je u mladosti imati seks i misliti o njemu kada nema dece o kojoj treba brinuti i muža kome treba spremiti ručak. Kada se žena uda ona se mora prilagoditi mnogim stvarima; odgovornost prema porodici i njenim članovima postaju sastavni deo njenog života. Ali ono što joj pomaže pri svemu tome je njen životni partner sa kojim želi da deli svaki delić svog emotivnog života, ličnog života i profesionalnog života samo ako je žena mentalno i emotivno srećna, ona će biti spremna na to. Ako muškarac želi seks sa svojom partnerkom prvo treba da proveri da li je ona emotivno zadovoljna i onda može da se uputi u avanturu. Ženama je potreban osećaj da je muškarcu stalo do nje i da će tako i ostati bez obzira na sve. Mentalna podrška kod nje igra važnu ulogu. Usrećite je na taj način i učinite da se oseća sigurnom i ona će uvek želeti da vodi ljubav sa vama. Važno je da muškarci znaju da seks žene doživljavaju drugačije nego oni. Retko koja će i koristiti reč "seks" jer ga one, jednostavno, ne doživljavaju na taj način.One će radije upotrebiti izraz "vođenje ljubavi" jer je to, po njima, još jedan izraz za ljubav. Ženama je seks važan, ali im je važnija lojalnost čoveka koga su izabrale. Važno im je njegovo ponašanje prema njoj. Budite joj odani, volite je i pokazujte joj to. Važna je i komunikacija sa partnerom i malo više spontanosti. Sva istraživanja ovog tipa pokazuju da tri četvrtine žena kaže da im je seks jedna od najvažnijih stvari u životu. One smatraju da je to jedan od najdivnijih načina za učvršćivanje ljubavne veze između njih i izabranika njihovog srca. I zato, iako su ponekad malo umorne ili nezainteresovane za vođenje ljubavi, budite obazrivi, ne silite ih - sedite i popričajte sa njima, pokažite im da ste tu za njih i želja za intimnošću će im se vratiti. Foto1: wimdemo/sxc.hu Foto2: Salvatore Vuono / FreeDigitalPhotos.net
