> Izvor: B92
> Datum: sreda 18.01.2012
> Rubrika: život_sex
> Naslov: Da li su seksualne fantazije korisne?
> Članak:

Seksualne fantazije zavise od vaše percepcije stvarnosti, ali ne podrazumevaju racionalnost. One su deo mašte koju poseduje svako od nas.

Nedavna istraživanja su pokazala da 60 do 90 odsto žena ima seksualne fantazije, bez obzira na to da li su u braku ili ne. Najbolja osoba s kojom možete "uvežbavati" vaše seksualne fantazije je vaš parnter ili supružnik, jer tako možete da održite strast u vezi. Međutim, nekada fantazije mogu da odstupe od granica veze i da osoba mašta o nekoj osobi koju poznaje, ali koju ne može da ima. Mnogi tada osećaju gružu savesti, jer misle da su učinili emotivnu preljubu. Čak strahuju da njihove fantazije podele sa partnerom, jer ne žele da povrede njegova osećanja. Razumljivo je da većina nas ne bi dobro podnela saznanje da njegov partner ili parnterka maštaju o drugoj osobi tokom seksa. Međutim, ako fantazije ne ugrožavaju odnos u realnoj vezi, one su potpuno bezopasne i čak korisne. S druge strane, ako osećate krivicu zbog maštarija, trebalo bi da porazgovarate o tome s vašim partnerom ili čak s psihologom i otkrijete uzrok tog problema. Istraživanja su pokazala da zdrave seksualne fantazije idu rame uz rame sa zdravim ukupnim seksualnim životom. Osobe koje maštaju obično su seksualno zadovoljene i u stvarnosti mnogo češće vode ljubav. 
