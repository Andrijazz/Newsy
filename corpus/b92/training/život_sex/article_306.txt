> Izvor: B92
> Datum: petak 16.12.2011
> Rubrika: život_sex
> Naslov: Šta je normalno u seksu?
> Članak:

Na temu seksa se mnogo priča i piše, međutim zbog nekih stvari vezanih za seks zaista nema potrebe da brinete. Stručnjaci vam preporučuju da ohladite glavu i ne brinete o sledećim "problemima". Sve je to normalno...

1. Da li je normalno gledati porniće i imati seksualne fantazije? Jeste, kaže Sari Kuper, seksualni terapeut. Neki ljudi se plaše da će im ove aktivnosti potpuno zavladati životom i da će postati zavisnici. "Ako ono što volite ne podrazumeva zlostavljanje i neke vrste napada i ne utiče na obavljanje drugih svakodnevnih aktivnosti, većina fantazija i seksualnog ponašanja je normalna," kaže ona. 2. Opuštanje penisa: To se svima dešava i nema potrebe da se osećate neprijatno. Najvažnije da zadržite smisao za humor i da imate dobru komunikaciju sa partnerom: "Seks je zabava i ako vam se penis opusti u toku seksa, nasmejte se," predlaže dr Kuper. "O tome treba porazgovarati sa partnerkom i pronaći razlog zašto vam se to dešava, ako ga uopšte ima." Muški libido je povezan sa lošijim zdravljem, problemima u leđima, manjkom samopouzdanja kao i preranom ejakulacijom. Muškarci opustite se, ne možete obaviti posao kako valja ako ste pod pritiskom. 3. Ne možete da doživite orgazam: Žene koje nikada nisu doživele orgazam nemaju zbog čega da brinu. U stvari, orgazmi se više ne dešavaju nego što se dešavaju. Orgazmi su stanje psihe i nemaju veze sa fizičkim nedostacima, kaže dr Batson. "Preporučila bih ženama da potraže savet psihologa ili terapeuta koji će im pomoći da se oslobode stida, opuste se i dožive orgazme kakve su viđale samo u filmovima." 4. Nemate seksualnu želju: Dr Batson upozorava da su žene vrlo stroge prema svojim telima i da to može uticati i na njihovu seksualnu želju. "Da li mislite da je penisu važna debljina vašeg tela?" pita vas ova terapeutkinja. "Nije, on samo brine o svojoj veličini." Pronađite čoveka kome je želja da vas zadovolji kao niko pre. Onda ćete početi da se osećate bolje i seksualna želja će rasti. 5. On ima mali penis: Ako vaš dečko ima mali penis, nema potrebe da se nervirate. "Retko je problem u veličini njegovog penisa, češće se radi o veličini njegovog ega," kaže Batson. Kada je muškarac svestan svog "problema" i to pokazuje partnerki, onda ona ima problem da doživi orgazam. "Ako je muškarac u stanju da zadovolji partnerku i priušti joj orgazam, a ne da privlači pažnju na veličinu svog penisa, žena će uživati," kaže Batson. 
