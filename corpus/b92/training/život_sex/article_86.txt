> Izvor: B92
> Datum: petak 31.05.2013
> Rubrika: život_sex
> Naslov: Naučnici se plaše "ženske vijagre"
> Članak:

Žene koje pokušavaju da povrate svoj libido uskoro bi ovaj problem mogle da reše na isti način na koji muškarci to rade godinama - uz pomoć novog leka pod nazivom Lybrido. Međutim, istraživači koji rade na ovoj piluli prozvanoj "ženska vijagra" imaju jednu brigu, plaše se da bi ovaj pojačivač libida mogao da radi isuviše dobro.

Novinar Danijel Bergner je u svom članku objavljenom u listu New York Times izjavio da se istraživači brinu da bi nova pilula mogla da stvori ženu gladnu orgazama. "Nekoliko savetnika u medicinskoj industriji mi je reklo da se kompanije brinu da će novi lek biti odbijen zbog toga što bi nova pilula mogla da dovede do ženskog preterivanja i nevernosti", piše Bergner. Ovo znači da bi kompanije mogle da ublaže efekte "ženske vijagre" iz straha da bi to moglo da dovede do povećanog konzumiranja seksa od strane žena. "Želite da efekti butu dobri a ne previše dobri. Bilo je dosta rasprava na ovu temu pošto kompanije ne žele da pretvore žene u nimfomanke. Muškarci u ovim kompanijama ne žele da stvore seksualno agresivnu ženu", smatra Endrju Goldstin, jedan od naučnika koji sprovode istraživanje u vezi sa novim lekom u Vašingtonu. 
