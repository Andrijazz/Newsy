> Izvor: B92
> Datum: nedelja 10.06.2012
> Rubrika: život_sex
> Naslov: Pravila letnje avanture
> Članak:

Leto je savršeno godišnje doba za singl dame. Opuštena atmosfera, letovanja na udaljenim mestima gde vas skoro niko ne poznaje Ali, to može da bude i podloga za grešku i slomljeno srce. Evo nekoliko pravila letnjeg flerta.

Letnja avantura ima rok trajanja - od jedne večeri do tri meseca. Pre nego što se upustite u flertovanje sa muškarcima, pripremite se na to da će se vaša avantura jednom završiti. Suzdržite se od avanture sa prijateljem ili kolegom. Nikada ne treba da započnete nešto sa osobom koju treba da viđate svakodnevno kad se leto završi. Postavite granice. Objasnite mu da sve što želite je zabava i budite sigurni da je i to sve što on želi. Naravno, to i vama treba da bude jasno. Ne očekujte previše. Ako ste prošle godine imali nezaboravnu avanturu sa dečkom iz mesta gde ste letovali, ne očekujte da će se to ponoviti ako ponovo izaberete to mesto za odmor. Zaštitite se. Leto je period kada veliki broj ljudi ima nezaštićene seksualne odnose, zbog čega možete imati neželjenu trudnoću ili zaraditi polno prenosivu bolest. Ne dozvolite da vam se to desi. 
