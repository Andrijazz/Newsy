> Izvor: B92
> Datum: ponedeljak 4.02.2013
> Rubrika: život_sex
> Naslov: Tamo gde je oralni seks nezakonit
> Članak:

Pre samo sto godina zakonodavci u američkoj državi Virdžiniji odlučili su da ne treba da se mešaju u to da li nek par živi u braku ili van njega. Međutim, tu i dalje ima prilično bizarnih zakona.

U Viktorijansko doba, cilj zakona Virdžinije bio je da se sačuva "moral i pristojnost" dobrih ljudi Komonvelta. Tako, iako su dozvoljene vanbračne zajednice, bludničenje nije, a blud u Virdžiniji ima više oblika. Verovali ili ne, u zakonu o "zločinima protiv prirode" i dalje je zabranjen oralni seks, čak i među bračnim partnerima. Takođe, zabranjeno je prevoziti nekoga za koga postoji "osnovana sumnja da će se upustiti u nedoličan seksualni odnos". Međutim, tu se zakon ne završava. Ako ste kojim slučajem osoba koja zna lokaciju javnih kuća ili šta se tamo radi, a o tome više ispričate nekome ko o tome ne zna ništa, vi kršite zakon. Virdžinija zabranjuje deljenje "bilo kakvih informacija ili usmeravanje koje bi neku osobu mogle navesti na čin prostitucije". Uz to, ne smete nikome dozvoliti da ima seks u vašem automobilu. O preljubi postoji i mnogo više pojedinosti. Naime, to je "kršenje Božjih zapovesti" i uz to "prekršaj četvrtog stepena". Pre samo devet godina je u gradiću Lari u Vidržiniji jedan čovek osuđen zbog preljube na 20 sati društveno korisnog rada. I pornografija je ovde tehnički ilegalna. To znači - bez "prljavih" fotografija, filmova ili bilo kakve opscene umetnosti a razumevanje opscenog je prilično rastegljivo. Tako bi recimo neki stanovnik Virdžinije mogao da zatraži zabranu knjige "Pedeset nijansi: Siva". Ni prema psovkama nisu blagonakloni, jer su one, kao i prevara, prekršaj četvrtog stepena. Zanimljivo je da mnogi pravdaju ovakve zakone time što oni tobože štite instituciju braka. Međutim, Virdžinija je jedna od američkih država sa najvećom stopom razvoda. 
