> Izvor: B92
> Datum: sreda 28.09.2011
> Rubrika: život_sex
> Naslov: Seks “jeftiniji” nego ikad
> Članak:

U vreme svetske ekonomske krize, bar nam je jedna stvar uvek dostupna - seks. Štaviše, sada je cena istog ispod svakog minimuma.

Žene su spustile kriterijume i spremne su da bez mnogo snebivanja uskoče u krevet sa bilo kojim muškarcem, što je značajno oborilo cenu seksa, tvrde socijalni psiholozi. Više od 25 odsto mladih žena spremno je na seks već u prvoj nedelji zabavljanja sa novim dečkom. Iako istraživači nemaju ranije rezultate istraživanja ekonomskih aspekata seksa, veruju da je spremnost žena na promiskuitet mnogo viša nego ranije. "Cena seksa formira se na osnovu toga koliko je jedna strana spremna da utiče na seksualnost druge", objašnjava Ketlin Vos profesorka na Univerzitetu u Minesoti koja je autor nekoliko radova o "seksualnoj ekonomiji". "U zavisnosti od toga da li muškarac ženu osvaja plaćanjem pića ili kupovinom vereničkog prstena, određujemo cenu seksa", dodaje ona. Svođenje veza na ekonomski model, istraživači su otkrili da muškarci dobijaju seks po bagatelnim cenama. Žene, s druge strane, imaju veoma malo ekonomske koristi od toga. Seks je toliko jeftin da su istraživači otkrili da 30 odsto mladih muškaraca uopšte ne ulazi u vezu iz ljubavi. Žene su dugo koristile činjenicu da je muškarcima mnogo potrebnija takva vrsta aktivnosti, kako bi održale visoku cenu seksa. Međutim, sa jednakošću polova i dostupnošću pornografije, cena je značajno pala. Jednim delom, za tu pojavu je odgovoran zakon ponude i potražnje: primera radi, 57 odsto studenata na američkim koledžima su žene. Uz takav disbalans, žene koriste seks kako bi se takmičile sa brojnom "konkurencijom". Međutim, ako je seks suviše dostupan za nekog mladića i to se ponavlja iz veze u vezu, u budućnosti će postojati malo toga što ga može naterati da se obaveže i oženi. To ne može čak ni ljubav. Pravo je čudo da se broj muškaraca starih između 25 i 34 godine koji su oženjeni smanjivao svega za po jedan procenat svake godine u poslednjoj deceniji na sadašnjih 46 odsto. Iako je i broj singl žena u porastu, čini se da za onaj deo njih koji je spreman da drži "višu cenu", nema nade. Veliki teret, osim konkurencije, kao i na svakom tržištu predstavlja prisustvo gotovo neograničenih resursa i tehnologije. Naime, ako muškarac ne želi da uloži vreme u pravu ženu, uvek može da se okrene internet pornografiji, koja ga nikad neće odbiti. Loša ekonomska situacija je još jedan razlog da muškarci odbiju vezivanje, jer je za formiranje porodice potreban određeni kapital. Kako onda žene mogu da vrate ravnotežu seksualne moći i to u svoju korist? Treba da prestanu da se nude, smatraju stručnjaci. Ako žene kolektivno odluče da prekrste noge, cena seksa će porasti, a žene ponovo preuzeti kontrolu nad tržištem. 
