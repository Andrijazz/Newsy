> Izvor: B92
> Datum: četvrtak 11.08.2011
> Rubrika: život_sex
> Naslov: 5 mitova koji vam zagorčavaju seks
> Članak:

Iako nam je seksualni nagon urođen, naše misli mu nekad ne idu u prilog, naročito ako verujete mitovima, stvorenim u javnosti bez ikakvog konkretnog uporišta. Ovo su najgori od njih.

1. Lubrikant je za starije ljude Zapravo, lubrikant je od koristi svakome ko želi da uživa dugo u seksu. Naročito je koristan ako se odlučite na analni seks, seks sa kondomom ili kad ste pod stresom, pa ne možete da proizvedete dovoljnu količinu normalne lubrikacije. Postoji mnogo razloga zbog kojih žensko telo može da "zakaže" u pogledu lubrikacije, a to sigurno nije samo menopauza. Neki od lekova, antihistamini naročito, mogu uticati na tu pojavu, ali i stres, iscrpljenost, dekoncentrisanost Muško telo uopšte ne proizvodi lubrikaciju, pa je veštačka i više nego poželjna. Danas vam je na izboru mnogo različitih vrsta. Odaberite onu koja vam odgovara, tako što ćete isprobati više njih. 2. Nekoliko trikova čine dobrog ljubavnika Nažalost, bez obzira na to što ste čuli ili pročitali o seksu i tome kako da uzbudite ženu, nećete biti dobar ljubavnik sve dok dobro ne upoznate svoju sadašnju partnerku. Dobro je znati anatomiju i erogene zone, ali mnogo je važnije saznati šta osobi koju volite prija. Za seks je potrebno dvoje, a naša tela, raspoloženja i erotski apetiti se stalno menjaju, pa ono što danas uzbuđuje vašu partnerku, možda neće sutra. 3. Seks bez erekcije nije seks Pre svega, postoje mnoge lezbejke ispunjenog seksualnog života, koje se s ovim mitom nipošto ne bi složile. Drugo, ako postoji mnogo načina da otkrijete sebe ako se ne ograničavate na samo jednu vrstu seksa. Predigra, naprimer, se pogrešno smatra samo "mamcem" za penetraciju, ali je ona i sama neretko vođenje ljubavi. Nema pravog razloga da postoje tačno određene faze seksualnog odnosa - ljudi su to izmislili. Naša tela su sposobna za uživanje, a duh i srce za bliskost i povezanost, bilo da erekcije ima ili ne. Uz to, muškarci su sposobni da dožive orgazam i bez erekcije. 4. "Igračke" kupuju samo samci Svakako da neke igračke nisu prikladne ako imate partnerku. Međutim, neke od njih su odlične kada ih koristite kao deo igre. Mogu nekim ljudima dati drugačiju, uzbudljivu verziju stimulacije, ali i dovesti do orgazma. Takođe, odlične su za upoznavanje svog i tuđeg tela. Naime, seksualno zadovoljstvo i orgazmi povećavaju libido i zahvaljujući njima češće razmišljamo o seksu. Da li igračke za seks mogu "raditi stvari" koje ljudsko telo ne može? Svakako! Neke čak nude veoma intenzivnu stimulaciju, ali nema razloga da vam zbog toga budu "konkurencija". Slobodno isprobajte neke od njih i osvežite svoj seksualni život. 5. Ne treba zakazivati seks Filmovi su nas naučili da je samo spontan seks istinski strastven. Međutim, planiranje "susreta" može biti mnogo zanimljivije. Kada zakažete "druženje" sa voljenom osobom imate vremena da razmišljate o onome što ćete raditi zajedno i potrudite se da izgledate privlačno i lepo. 
