> Izvor: B92
> Datum: ponedeljak 12.11.2012
> Rubrika: život_sex
> Naslov: Vest koja se neće svideti muškarcima
> Članak:

Novo istraživanje koje je sproveo Žurnal seksualne medicine pokazao je da, uprkos popularnom mišljenju većine, dužina polnog organa je zista bitna kada je potrebno zadovoljiti ženu.

Dobra vest je da je dužina bitna samo kod nekih žena i određenih tipova orgazma. Istraživanje je pokazalo da kod žena koje često imaju vaginalni orgazam dužina muškog polnog organa ima bitnu ulogu. Stjuart Brodi, psiholog sa Univerziteta Zapadne Škotske, tražio je od 323 žene da mu otkriju detalje svojih seksualnih odnosa. Prosečna veličina muškog polnog organa iznosi 14,9 centimetara, a istraživači su pitali žene da li bi češće doživele orgazam ukoliko bi muškarac imao duži penis od proseka ili kraći. Žene koje su prijavile najveći broj vaginalnih orgazama tokom seksa u najvećem broju su se odlučile za "natprosečnu" dužinu muškog polnog organa. "Ovo je najverovatnije zbog toga što duži penis stimuliše celu dužinu vagine", izjavio je Brodi. 
