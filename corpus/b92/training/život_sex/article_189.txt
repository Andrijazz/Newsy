> Izvor: B92
> Datum: petak 20.04.2012
> Rubrika: život_sex
> Naslov: Kako izgleda budućnost seksa?
> Članak:

Pornografija, prostitucija, online seks - u budućnosti, sve će to biti jedna stvar. Da li i bolja?

"Zamislite svet bez pornografije", kaže porno glumica Eli Hejz u 5-minutnom segmentu nazvanom "Porno zvezde protiv Santoruma". Hejzova je jedna od učesnica kampanje protiv predloga bivšeg predsedničkog kandidata Republikanaca Rika Santoruma da se zabrani komercijalni seks. Sa ili bez podške ljudi na vlasti poput Santoruma, industrija komercijalnog seksa je daleko iznad trenutnih političkih debata. Budućnost bez seksa bilo bi teško dokučiti zbog globalne rasprostranjenosti istog. Nedavna studija sprovedena na blogu Extreme Tech procenjuje da pornografija, koja je samo jedan vid komercijalne seks industrije, trenutno zauzima trećinu internet saobraćaja. 2006. ova industrija je doprinela privredi SAD sa oko 13,3 milijardi dolara zarade - bez prihoda od prostitucije. Neki procenjuju da ova grana privrede donosi više zarade od vodećih nacionalnih sportskih liga zajedno (košarke, fudbala i bejzbola). Društvene i tehnološke promene dovešće industriju komercijalnog seksa do toga da postane "normalizovana" i "konvencionalnija". Evo pet trendova koji će uobličiti njenu budućnost. 1. Definicija seksa biće proširena. Urednica izdanja Future of Sex Meg Vajt ističe tri oblasti komercijalnog seksa koje će postati sve prihvatljivije u budućnosti (i možda čak zameniti tradicionalni seks): virtuelni seks, seks na daljinu i seks sa robotima. Online seksualni radnici će sve više vezivati svoje pokrete za udaljene seks igračke ili čak svoje robotske dvojnike. To može smanjiti rizike vezane za seksualno nasilje na radnom mestu i seksualno prenosive bolesti, globalno modernizujući tržište seksa. Sa druge strane, mogućnosti veštačke inteligencije doprineće brojnijim nivoima društvenih interakcija sa mašinama. Pošto naše neseksualne potrebe sve više servisiraju roboti, avatari i digitalne zajednice, možda će i naše seksualne potrebe krenuti tim putem. Dalje, razlike između virtuelnih i stvarnih veza u budućnosti će postati zanemarljive. Dostupnost tehnologije stvoriće veću potražnju za proizvodima i uslugama vezanim za seks. Moraćemo da redefinišemo šta znači biti u vezi, imati seks ili biti zajubljen. Parovi će ozbiljno razmatrati da li se seks sa robotom ubraja u varanje, a zakonodavci će voditi debate o pravima seksualnih radnika u online zajednicama. 2. IT inovacije će povećati nivo intimnosti komercijalnog seksa Uspešne seksualne radnice u prostituciji, pornografiji i industriji zabave za odrasle moraće da koriste tehnologiju na svojim radnim mestima kako bi se razlikovale od konkurencije. Jedna glumica filmova za odrasle mogla bi da stvori realistično iskustvo "devojke za vezu" kao dodatnu opciju, koja bi podrazumevala ljubavna pisma i poklone za godišnjicu. Prema istraživanju koje je sproveo Jon Millward u Britaniji, "iskustvo sa devojkom" - osećaj da klijent ima ličnu, emotivnu vezu sa seksualnom radnicom - rangirano je iznad "iskustva sa porno zvezdom". Kako tehnologija bude napredovala, seksualne radnice neće prodavati samo tradicionalni seks već i bonus usluge poput emotivne veze sa raznim nivoima druženja. Tehnologije zasnovane na seksu već se prepliću sa industrijom romantike. Parovi koji se zabavljaju na daljinu koriste tehnologju za održavanje seksualnih odnosa. Jedna kompanija nazvana Pillow Talk (šaputanje na jastuku) simulira intimno iskustvo ležanja u krevetu sa partnerom tako što imitira otkucaj srca na većem jastuku. Druga aplikacija, Pair (par) omogućava parovima da u privatnosti dele slike, poruke, videe, crteže i lokacije. FakeGirlfriend (Lažna devojka) je aplikacija koja singl muškarcima pruža mogućnost da stvore lažnu devojku, tako što dobijaju kompjuterski generisane SMS-ove kako bi prevarili druge da su u ozbiljnoj vezi. Ovakve inovacije će stvoriti novu vrstu intimnosti komercijalnog seksa. Seksualne radnice će moći svojim stalnim mušterijama da, recimo, ponude personalizovanu uslugu SMS ili MMS poruke kako bi pomislile da su u pravoj vezi. 3. Komercijalni seks spojiće se sa pop-tehnom. Sektor komercijalnog seksa trenutno radi na tome da mejnstrim IT ideje "oboji" seksualnim sadržajem. Na primer, nedavno je lansiran Snatchly, pornografska verzija Pinteresta, a Offbeatr je platforma slična Kickstarteru. Obe ideje su nastale jer mejnstrim platforme trenutno ne dopuštaju sadržaj za odrasle. U budućnosti će granice između mejnstrim i andergraund seks industrije biti zamagljene do tačke nepostojanja. Personalizovane tehnologije, veštačka inteligencija i podešavaja privatnosti olakšaće korisnicima da prilagode pop-teh platforme svojim seksualnim potrebama. Svi će moći da imaju jednu platformu za postavljanje svojih sadržaja za odrasle kojoj će moći da pristupe sa bilo kog mesta i da podele taj sadržaj sa kim žele. 4. Seksualni rad zavisiće od regije. Seksualne usluge će biti različite u razvijenim i nerazvijenim delovima sveta. U naprednim zemljama tehnologija će skloniti seksualne radnice sa ulica i učiniti od njih preduzetnice. One će koristiti online promociju i moći će lično da se povežu sa klijentelom pa više neće biti potrebe za makroima, čime će se povećati stepen njihove bezbednosti i slobode. Nasuprot tome, u zemljama u razvoju muškarci će i dalje moći da plaćaju za "tradicionalne" usluge prostitutki, što će predstavljati veliki problem za tamošnje vlade. 5. Mejnstrim organizacije shvatiće ekonomsku vrednost komercijalnog seksa. PETA je angažovala porno glumice za seksi reklame koje promovišu vegetarijanstvo, a Sony Entertainment je sklopio ugovor sa Playboy Cybergirl Džo Garsijom za PlayStation Vita. Javno lice industrije komercijalnog seksa doživeće još dramatičnije promene. Sa ili bez mejnstrim podrške, industrija komercijalnog seksa će napredovati kao stabilna privredna grana koja prati tehnološke i društvene trendove. Već i sada se pogledi na seks, naročito na industriju seksa, menjaju i o njima se raspravlja umesto da se ignorišu, osuđuju ili generalizuju. Tehnologija neće zameniti seksualne radnike ali izgleda da će dovesti do stvaranja nove industrije koja će obogatiti naša trenutna seksualna iskustva i odvesti nas na neka nova fantastična mesta gde ljudska noga još nije kročila. 
