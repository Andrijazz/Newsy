> Izvor: B92
> Datum: nedelja 30.10.2011
> Rubrika: život_sex
> Naslov: Šta ne znate o orgazmu?
> Članak:

Orgazam je najintimnije ljudsko izražavanje i bilo da spadate u srećnike koji ga uvek doživljavaju ili ste među mnogima koji ga još uvek traže, on utiče na živote svih nas.

Reč "orgazam" potiče od grčke reči orga što znači eksplozija. Zato ni ne čudi što mnogi ljudi ovaj doživljav opisuju upravo tako, kao nalet zadovoljstva, blaženstva ili emotivnog ili fizičkog oslobađanja. Međutim ono što mnogi ne znaju je da trenutak orgazma predstavlja zaista oslobađanje i da mozak jednostavno isključuje centre za kontrolu anksioznosti i straha. Nekoliko studija koje su se bavile moždanim radom tokom dostizanja orgazma pokazuju da kada žena doživi vrhunac, njen mozak bukvalno utihne. Moždane regije koje utiču na njen osećaj samokontrole, moralnog rezonovanja i procene se isključe u momentima intenzivnog uzbuđenja. Strah i anksioznost jednostavno ne idu ruku pod ruku sa uzbuđenjem, kakvo orgazam predstavlja. Ove studije nude i korisne savete kako da negujete život bogat orgazmima, jer se oni ne mogu siliti. Morate naučiti kako da on dopre do vas. Vežbajte umetnost primanja, prepustite se i slušajte sebe - tako se otvaraju vrata ovom neverovatnom doživljaju. Retko razmišljamo o oproštajima i saosećanjima kao fizičkim senzacijama, ali ipak, obratite pažnju na fizička osećanja ove duboko intimne veze - zaključićete da ona uvek ima instinktivnu komponentu. Suprotno tome, o orgazmu često razmišljamo vrlo usko, kao jednostavnoj fizičkoj senzaciji. To možda objašnjava zašto 25-40% žena (kako pokazuju istraživanja) imaju poteškoća da dostignu vrhunac. Upoznajte svoju erotsku stranu i eksperimentišite same - to je jedan od načina da imate život bogat orgazmima. Budite radoznale i razgovarajte o vašem seksualnom životu, to je moćno oružje i način otvaranja vrata ka orgazmu, a mnoge ga neće doživeti jer ih je stid ili strah da misle o toj temi. 
