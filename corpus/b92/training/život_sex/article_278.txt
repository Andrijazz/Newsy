> Izvor: B92
> Datum: petak 20.01.2012
> Rubrika: život_sex
> Naslov: Jako dobra pitanja i odgovori o seksu
> Članak:

Kada je reč o seksu, bez obzira na sve, pitanjima nikada kraja. Iako seks u današnje vreme više nije tabu tema, još uvek postoje pitanja na koja bismo hteli da saznamo odgovor i koja golicaju maštu. Donosimo vam najzanimljivija pitanja s područja seksa, ali naravno, i odgovore

Može li se strast u vezi razviti iako na početku nema hemije? Ako se sviđate jedno drugome, i u osnovi imate dobru vezu, ne bi trebalo da dižete ruke od nje ako u vašem odnosu postoji sve osim seksa. Hemija će nastati ukoliko naučite sve o samome sebi i o vlastitim željama i potrebama. Međutim, ovo rešenje je verovatno puno bolje od one druge krajnosti kada se na samom početku nađete u ludoj i strastvenoj vezi, jer kada nakon nekog vremena shvatite da se jedno drugome uopšte ne sviđate, prvo što će iščeznuti je seks, i nakon toga više ništa ne preostaje, savetuje Sju Džohanson, autorka knjige 'Sex, Sex, and More Sex', piše Oprah.com. Da li je li moguće imati dobar i zadovoljavajući seks u dugogodišnjoj vezi s jednim partnerom? Naravno - ali nemojte očekivati seks kakav viđate u filmovima. Filmski seks je romantičan i strastven, partneri su idealizovani, uzbuđenje raste čim se ugledaju, a u seksu uživaju svaki put kada se vide. U stvarnim vezama je ipak drugačije. U ovom slučaju, seks je više stvar intimnosti i sigurnosti i integrisan je s onim šta ste zapravo, i naravno, ne događa se tako često. Ideja o spontanom seksu je mit, većina parova u dugogodišnjim vezama planira vreme namenjeno za seks, koje će nekada biti nezaboravno, a ponekad ipak lošije. Seksualno zadovoljni parovi znaju da je sasvim normalno da seks nije uvek fantastičan, ali isto tako znaju da je potrebno biti realan i ne paničiti u slučaju lošeg seksa i odmah pomišljati na moguću propast veze. Međusobno zadovoljavajući seks pomaže učvršćivanju veze među partnerima, a što češće izbegavate seks to će teže biti ponovo vratiti strast u vezu, kaže Beri V. Mekarti, profesor psihologije na Univerzitetu u Vašingtonu. Koje su najnovije seksualne igračke? Uprkos sramežljivosti, mnogi ljudi koriste seksualne igračke, vibratori su nekim ženama pomogli da dožive orgazam po prvi put, a oni kojima su seks igračke donele zadovoljstvo, nastavljaju da ih kupuju. Poslednje najpopularnije su vibrator Rabbit Habit, Vibra Pen, vibrirajuća igračka u obliku olovke i Stowaway koji liči na set šminke i tako onemogućava neugodna iskustva. Svaka žena bi trebalo barem jednom da isproba seksualnu igračku, savetuju Rejčel Vening i Kler Kavano. Koja je uloga erotske književnosti? Sve do pre 20 godina erotska književnost namenjena ženama nije postojala, ali danas je sasvim drugačije, a Mersi Šajner, urednica Herotice, izdavačke kuće za erotsku književnost, kaže kako ima veliki broj pretplatnica i da prodaja ide dosta dobro. Žene erotiku čitaju kako bi se dovele u raspoloženje za seks, ali ona ih ne uzbuđuje toliko da bi masturbirale. Erotska literatura nije kao pornografija kojoj su skloniji muškarci. "Mislim da ono što žene vole u erotskoj književnosti jeste priča u pozadini i to što cilj svega nije seks," smatra Mersi. Postoji li tipična erotska maštarija? Vajolet Blu, urednica Tabooe i serije erotske literature "Sweet Life", kaže kako, prema nenom iskustvu, postoje dve tipične erotske maštarije. Jedna ima scenario s više partnera, različitim pozama, a vrhunac takve maštarije je dolazak stranca. Cela ideja vođenja ljubavi sa strancem kao i tajanstvenost takvog susreta je vrlo uzbuđujuća. Druga tipična maštarija uključuje igru dominacije i potčinjenosti. Da li su li određena seksualna područja, uprkos brojnim informacijama i seksualnim proizvodima, još uvek nepoznata? Područja ženske seksualnosti kao što su hemija, psihologija i neurologija još uvek su do neke mere nerazjašnjena. Najveća pažnja usmerena je na žene kod kojih se manifestuje niži nivo libida, a Sandra Liblum, direktorka Centra za seksualno zdravlje u Nju Džersiju, tvrdi kako je kod žena identifikovala stanje nazvano konstantnim seksualnim nadražajem - žena može konstanto imati nadražaj bez svesne želje za seksom i to može trajati duže vreme, uprkos orgazmima, ali još uvek nije razjašnjena svrha toga. Osim toga, nije obraćana pažnja na to kako se ženske seksualne reakcije enormno razlikuju. Neke mogu da dožive orgazam samo pomoću maštanja, drugima je ipak potrebna polučasovna stimulacija. Razlika ima jako puno, a još uvek nije pronađeno objašnjenje za sve njih. Kada je najbolje vreme za razgovor o seksu sa novim partnerom? Ozbiljne stvari, poput priznanja bolesti, preporučljivo je reći što ranije, pre nego što postanete intimni. Razgovor o seksu je najbolje obaviti u vreme kada ste sami, ali ne u trenutku pre seksa. "Uživam da budem sa tobom, i imam osećaj da bi naš odnos mogao da napreduje, ali pre nego što odemo korak dalje, moram ti nešto priznati i bojim se da bi to možda moglo uticati na naš odnos," navodi Sju Džohanson dobar primer početka razgovora. Možemo li biti srećni bez seksa? "Kao seksualna terapeutkinja, mogu vam reći da se kod parova koji su dugo izbegavali seks a potom doživeli pozitivno seksualno iskustvo, jasno vidi razlika. Odjednom se više smeju i razgovaraju, postoji i više fizičkog kontakta između njih, a seks može da učini mnogo više napretka od bilo koje terapije. Bilo bi sjajno kada bi se taj osećaj mogao zadržati, ali nažalost, on traje svega 24 sata i tada bi seks trebalo ponoviti. S druge strane, postoje trenuci u životu kada seks uopšte nije bitan. Postoji puno više parova koji seks upražnjavaju znatno manje nego što mislite," kaže Suzan Liblum. 
