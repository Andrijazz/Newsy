> Izvor: B92
> Datum: četvrtak 29.09.2011
> Rubrika: život_sex
> Naslov: Da li je u redu glumiti orgazam?
> Članak:

Jedan istraživač sa Templ univerziteta otkrio je da je oko 60% žena bar jednom u životu odglumilo orgazam. Ako pripadate ovoj većini, Ian Kerner, seksolog poručuje da nema razloga da budete ponosne na svoje glumačke veštine.

Mnogo je razloga zbog kojih žene glume da su zadovoljene. Možda je za nemogućnost orgazma kriv umor, anksioznost ili stres; neke dame prolaze kroz bol za vreme odnosa ili nikada nisu doživele orgazam, pa zato glume kako bi okončale čin u kom uopšte ne uživaju. (Inače i muškarci ponekad glume brhunac i to zbog istih razloga kao i žene). Neki stručnjaci smatraju da je u redu glumiti u krevetu, ali samo u retkim slučajevima. Ian Kerner smatra da je u nekim slučajevima dopušteno odglumiti vrhunac: Kada spavate sa nekim za koga znate da ga više nećete videti; isto tako to možete učiniti i sa novim partnerom. "Mnoge žene ne mogu na početku veze da dožive orgazam, kaže Kerner. "Glumljenje orgazma u takvim situacijama mogu da razumem." Ali ako mislite da je dobro da to stalno radite jer tako podižete samopouzdanje partneru - pogrešile ste. "Muškarci se neće uplašiti ako od vas dobiju povratnu reakciju," kaže Kerner. "Više će se uznemiriti ako saznaju da ste glumile." Najbolji način za dostizanje orgazma je razgovor sa partnerom, naročito ako često glumite vrhunac. Započnite razgovor kada niste u krevetu i recite mu šta vam prija i šta vam je potrebno kako biste bile potpuno zadovoljene. "Mnogi muškarci će to doživeti kao optužbu zato mu to pažljivo saopštite. Objasnite mu da ga volite i da je dobar ljubavnik i predložite mu šta da radi. Kada jednom vidi razliku u vašoj reakciji tokom seksualnog odnosa, shvatiće o čemu ste mu pričale," predlaže Kerner. Nećete dobiti šta želite ako to direktno ne tražite. Ili kako Kerner kaže: "Svaki put kada glumite orgazam uskraćujete sebi i vašoj vezi da napreduje." 
