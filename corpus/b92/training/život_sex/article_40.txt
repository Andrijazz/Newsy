> Izvor: B92
> Datum: ponedeljak 25.11.2013
> Rubrika: život_sex
> Naslov: Kako alkohol utiče na seksualni život?
> Članak:

Da li vam vaše omiljeno piće smanjuje mogućnost da doživite orgazam? Koktel ili čaša vina vam može pomoći da se opustite ili čak osetite privlačnije. Ali da li zaista pomažu u tome da imate bolji seks?

Iako se nekad čini da posle čaše alkoholnog pića imamo bolji seks, evo kako on zaista utiče na organizam. Deprimira centralni nervni sistem Može se reći da alkohol koči pojedine delove centralnog nervnog sistema koji su bitni za seksualno uzbuđenje i orgazam - disanje, cirkulacija i osećajnost nervnih završetaka. Dehidrira telo Za seksualno uzbuđenje neophodan je određeni nivo krvi koji dovodi kiseonik i jača osećajnost genitalija. Ovaj procese je povezan sa erekcijom kod muškaraca i lubrikacijom kod žena. Kada je količina tečnosti u telu mala i sa deprimiranim nervnim sistemom, telo samo usporava seksualno uzbuđenje i orgazam. Međutim, nisu svi efekti alkohola na seks negativni. Alkohol je afrodizijak? Alkohol svakako ima reputaciju da je dobar afrodizijak. Da li je stvarno tako? Jedno ili dva pića (u zavisnosti od težine, uzrasta i još nekih faktora) se mogu pomoći da osobe prevaziđu određene kočnice koje su sami sebi postavili i tako se lakše upuste u seks. Manje erekcija Veća količina alkohola može dovesti do problema sa erekcijom jer dehidratacija do koje dolazi posle velike količine alkohola u telu ne samo što smanjuje količinu krvi već podiže angiotenzin, hormon povezan sa disfunkcijom erekcije. Odložena ejakulacija Istraživanje urađeno 2004. godine pokazalo je da 11 odsto osoba koje konzumiraju alkohol imaju problem sa doživljavanjem orgazma. Muškarci imaju problem sa ejakulacijom dok je ženama potrebno mnogo više stimulacije da bi doživele orgazam. Suvoća vagine Alkohol možda osvežava socijalni život, ali ne radi ništa dobro kada je u pitanju vlažnost vagine. Dehidratacija koja je povezana sa konzumacijom alkohola dovodi do umora, glavobolje ali i vaginalne suvoće.
