> Izvor: B92
> Datum: četvrtak 10.05.2012
> Rubrika: život_sex
> Naslov: Seks pomirenja je poput kokaina
> Članak:

Nakon burne svađe većina parova pomiri se među čaršafima, ali upravo to izglađivanje razmirica seksom jednako je kao i uzimanje kokaina, tvrdi klinički psiholog dr Set Majers.

Parovi se upuštaju u seks pomirenja zato što im to daje ultimativni užitak, ali to je daleko od rešavanja problema, prenosi Daily Mail. Nakon svađe i izuzetno negativnih emocija, seks omogućava brzo i jednostavno rešenje koje inače ne bi bilo moguće. Parovi na taj način žele da na brzinu preskoče kompletnu skalu negativnih emocija i da se osećaju sjajno odmah, a to isto rade i ovisnici o kokainu, tvrdi Majers. Iako velik broj psihologa tvrdi kako je seks pomirenja dobar jer omogućava povezivanje na intimnom nvou i dok je teško, Majers ističe kako prava intimnost dolazi iz uravnotežene veze, a ne iz "skidanja" odeće. U teškim trenucima parovi bi trebalo dobro da razmisle, pa čak i da naprave pauzu ukoliko je potrebno. "Ako stvari nakon svađe počinju da se zahuktavaju, a vi se osećate zbunjeno, tužno ili ljuto, nemojte da se upuštate u seks radi pomirenja. Iako se možda čini teškim i nelagodnim, uzmite vremena i razmislite o problemu umesto da ga "gurate ispod tepiha" i puštate da još više naraste", savet je Majersa. 
