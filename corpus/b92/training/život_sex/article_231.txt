> Izvor: B92
> Datum: utorak 6.03.2012
> Rubrika: život_sex
> Naslov: 20 seksi pitanja za vašeg muškarca
> Članak:

Da li volite da "bezobrazno" razgovarate sa vašim muškarcem? Predstavljamo vam 20 pitanja koja mu možete postaviti i koja će ga momentalno zainteresovati za seks.

Razgovarati uživo je lako, ali ne baš jednostavno, naročito ako hoćete da koristite "prljave" reči. Može vam se učiniti čudnim ili smešnim, pa da cela priča o verbalnoj predigri padne u vodu. Međutim, uvek možete da mu postavite neko od ovih pitanja koja će ga inspirisati na seks. Bilo da ih postavite uživo ili putem tekstualnih poruka, rezultati su isti. Počnite tako što ćete mu poslati neku potpuno uobičajenu poruku, kako biste proverili da li ima vremena za dopisivanje. Onda pređite na stvar... 1. Da li voliš da govoriš "bezobrazno"? 2. Da li mi gledaš u pozadinu dok odlazim? 3. Da li misliš da se dobro ljubiš? 4. Da li te je neko ikada greškom video golog? 5. Da li su ti se sviđale mršave žene? 6. Šta trenutno nosiš na sebi? 7. Kakva odeća na meni bi učinila da se uzbudiš? 8. Kakva garderoba mi najbolje stoji? 9. Da li bi mi pomogao da odaberem takvu kombinaciju? 10. Koji je tvoj omiljeni deo tela? 11. Koji delovi ženskog tela su najbolji za tetovaže? 12. Šta nosiš kada ideš na spavanje? 13. Da li bi voleo da te devojka izmasira? 14. Kako ti zamišljaš idealnu predigru? 15. Koja je tvoja omiljena seksualna fantazija? 16. Da li misliš da bismo radili nešto neprimereno kad bismo se zajedno napili? 17. Da li si nekad nekoj devojci slao svoje seksi fotografije? 18. Da li si uzbuđen dok se dopisuješ sa mnom? 19. Da si sad ovde, šta bi mi radio? 20. Koliko vremena će ti trebati da stigneš? Ovakva pitanja će sigurno "izludeti" muškarca koji vam se dopada i poželeće da dođe kod vas i pre nego što završite s dopisivanjem. Isprobajte, bićete iznenađeni. Samo izbegavajte onakve poruke koje mogu biti protumačene kao šala, jer je cilj da mu stavite do znanja da ste raspoloženi za seks. Kakve seksi poruke biste vi želeli da dobijete? 
