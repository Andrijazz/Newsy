> Izvor: B92
> Datum: sreda 12.09.2012
> Rubrika: život_sex
> Naslov: Šta seks čini ženama?
> Članak:

Seks može da pokrene neverovatne reakcije kod žena, uključujući promenu plodnosti, imuniteta kao i promenu ishrane i ritam sna, tako što aktivira različite setove gena, tvrde naučnici.

Istraživači su proučavali voćne mušice, ali tvrde da osnovni principi mogu da se primene na brojne životinjeske vrste, pa i čoveka, kada se tokom seksa sperma oslobodi unutar ženskog tela. Naučnici sa Univerziteta Istočne Anglije proučavali su kako ženske voćne mušice reaguju na parenje. Otkrili su da protein koji se nalazi u spermi aktivira brojne akcije u brojnim ženskim genima. "Već je poznato da proteini iz semene tečnosti izazivaju neverovatne promene kod žena a testiranjem ovog proteina nazvanog "seks peptid", otkrili smo neverovatan broj promena u ženskim genima koje su se odvijale tokom vremena ali i različitim delovima tela. Istraživanje je pokazalo da je ovaj protein glavni regulator. To znači da muškarci imaju globalan uticaj na ponašanje ali i reproduktivni sistem žena", izjavila je vođa istraživanja, Trejsi Čepmen. 
