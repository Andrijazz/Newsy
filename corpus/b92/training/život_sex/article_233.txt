> Izvor: B92
> Datum: ponedeljak 5.03.2012
> Rubrika: život_sex
> Naslov: Zašto su žene glasne tokom seksa
> Članak:

Zašto su žene te koje su bučne tokom seksa? Ovo su se pitali i istraživači na Univerzitetu Centralnog Lankašira, Kolin Hendri i Gejl Bruer. U istraživanju iz 2001. o kopulatornoj vokalizaciji (tj. zvucima za vreme seksa), koje je objavljeno u "Arhivama seksualnog ponašanja".

Grupa od 71 seksualno aktivne, heteroseksualne ženske osobe starosti od 18 do 48 godina, odgovarala je na upitnik o zvucima koje proizvode tokom seksa i da li su oni povezani sa orgazmom. Odgovor je uglavnom bio pozitivan, ali ne zbog - njihovog orgazma. Iako su žene, navodno, orgazam uglavnom doživljavale tokom predigre, do "vokalizacije" je najčešće dolazilo pre i tokom muške ejakulacije. Dakle, ti ženski seks zvuci su najćešće pratili orgazam muškarca. Zašto je to tako? Izgleda jer žele da pomognu svom muškarcu. Čak 66 odsto žena to radi da bi ubrzale ejakulaciju svog partnera. 92 odsto žena veruje da ovi zvuci povećavaju samopouzdanje muškarca. Kao druge razloge navodile su ubrzavanje čitavog procesa, oslobađanje bola, dosade, umora ili vremensko ograničenje. Seks je oduvek praćen nekim zvucima. To je tako čak i kod životinja. Istraživanja pokazuju da kod nekih poligamskih pavijana, ženska kopulatorna vokalizacija zavisi od toga koliko je ženka blizu ovulacije, čime ukazuje na svoju dostupnost i plodnost mužjacima koji žele da joj priđu. Sa druge strane, mužjak kornjače ispušta čudne, skoro ljudske zvuke, dok je ženka tiha i izgleda kao da se dosađuje. A tu su i porno filmovi. Njihova rasprostranjenost zasigurno utiče na to kako rasmišljamo o seksu i kako uopšte vodimo ljubav. Smatra se da određene elemente iz mejnstrim pornića - poput uzdisanja, stenjanja, prljavih priča - heteroseksualne žene primenjuju u stvarnom životu jer smatraju da se to od njih očekuje i da takve stvari uzbuđuju muškarca. Zbog ograničenja koja postoje u prikazivanju seks scena u holivudskim filmovima, reditelji to često nadomeste zvukom (recimo, Meg Rajan u "Kad je Hari sreo Seli"). Postavlja se pitanje i da li su seks zvuci kulturološki određeni ili se razlikuju od zemlje do zemlje? Zavise i od toga gde tačno živite - u stanu, kući, u potkrovlju kuće vaših roditelja i slično. Takođe i zavisi da li želite da vas drugi čuju i da li vam je uopšte stalo da li vas neko čuje ili ne. "To je verovatno zajedničko svim kulturama," kaže Debi Herbenik, nastavnik seksualnog obrazovanja na Kinsi institutu. Postoji i biološki uticaj. Veza između fizičke aktivnosti i vokalizacije je veoma interesantna. "Ipak, to je i dalje slučajeno zapostavljena oblast u okviru i dalje nedovoljno neistražene teritorije seksualnog ponašanja," kaže Hebernik. Bilo kako bilo, ako imate redovan i "bučan" seks, čestitamo! Jer šta vašem partneru može biti privlačnije nego činjenica da to što on radi čini da vi vrištite od zadovoljstva. 
