> Izvor: B92
> Datum: utorak 8.11.2011
> Rubrika: život_sex
> Naslov: Saznajte tajne super-seksi žena
> Članak:

Super-seksi žene ulivaju strahopoštovanje. One izgledaju življe, moćnije i lepše od ostalih pripadnica lepšeg pola. Energija kojom odišu je gotovo životinjska i magnetski privlači pripadnike oba pola.

Fascinantno je kod ovakvih žena što je njihov izgled otporan na godine i promene u fizičkom izgledu, a ono što je kod njih seksi ima malo veze sa godinama ili figurom. Neke žene su super seksi zbog biohemije koju poseduju. To je feromon, koji predstavlja njihov prirodni miris i aromu tela, koja privlači i muškarce i žene. Međutim, feromoni se ne mogu veštački napraviti, i nijedan parfem nije uspeo verno da ih "kopira"! Feromon ili posedujete ili ne. Međutim stvari koje bilo koja žena može da učini kako bi bila seksi, ima mnogo. Većina se svodi na jezik tela i usavršavanje verbalnih komunikacija; ali one, takođe, moraju da znaju i da slušaju šta drugi pričaju. Jedan od najlakših načina da postignete seksi izgled je korišćenje ruku. Koristite ih za akcentovanje svojih reči. Zavijte ih, provokativno oko struka ili vinske čaše, otkopčajte polako jedno dugme na džemperu ili košulji, dotaknite sagovornika. Ostali telesni znaci koji odišu seksepilom su prekrštanje nogu, oblizivanje usana, kontakt očima i nagnutost napred. Naučite da čitate i muškarčev govor tela: raširene nozdrve su znak da ga privlačite. Kada se opraštate, nemojte samo otići, okrenite se i pogledajtte ga za trenutak. Aktivno slušanje, koje je terapeutska veština, takođe može biti super-seksi. Stvar je u koncentraciji. Gledajte ga dok vam se obraća; šarajte pogledom između njegovih očiju i usana. I zapamtite: ne morate biti super-seksi sve vreme. Fokusirajte vašu seksualnu energiju na period kada vam je najviše potrebna. To je oružje i to moćno. Koristite ga kad želite. 
