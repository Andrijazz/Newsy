> Izvor: B92
> Datum: nedelja 25.03.2012.  
> Rubrika: sport_odbojka
> Naslov: WL(ž): Zvezda i Spartak u finalu
> Članak:

Odbojkašice Crvene zvezde i Spartaka sastaće se u finalu Wiener Städtische lige, pošto su sa 3-0 slavile u polufinalnim serijama.
Aktuelne šampionke su posle samo tri meča eliminisale gradskog rivala Vizuru, pa će imati priliku da odbrane duplu krunu osvojenu prošle godine.
Novobeograđanke su, ispostavilo se na oproštaju od sezone, pružile možda i najbolju partiju ove godine protiv favorizovane Zvezde.
Tri seta je Vizura odigrala sasvim ravnopravno, a da je bilo više sreće i koncentracije u završnim momentima prva dva, možda bi ekipa Željka Šćepanovića produžila polufinalnu seriju za bar još jedan susret. Ipak, Zvezda je dobila uzbudljive završnice prva dva perioda i već tada obezbedila veliku razliku. Vizura je smogla snage da se vrati u trećem periodu i da ga ubedljivo reši u svoju korist sa 25:20. Za izjednačenje nisu imale snage, pa su crveno-bele relativno lako privele meč, a samim tim i polufinalnu seriju kraju sa 25:20. Kod pobedničkog tima bolje od ostalih bile su Rakić (16 poena), Kubura (14), Stevanović (14) i Kecman (11). Vizuru su predvodile Klisura (25) i Lazarević (20). Vizura - Crvena zvezda 1:3 (23:25, 24:26, 25:20, 20:25) Vizura: Đurić 2, Lazić (libero), Lazarević 20, Savić 11, Vukosavljević, Bojanić, Čikiriz 1, Mirković 2, Matić 7, Radojičić 7, Klisura 25, Bošković 1. Trener: Željko Šćepanović. Crvena zvezda: Budrović 4, Čanak, Rakić 16, Popović 1, Radulović 1, Pušić (libero), Medarević, Kubura 14, Kecman 11, Valčić (libero), Lukić 7, Stevanović 14. Trener: Ratko Pavličević. Subotičanke su i treći put u tri meča savladale Varadin BMG i samim tim okončale polufinalnu seriju. Ekipa Damira Petkovića će se za pehar boriti protiv aktuelnog šampiona, koji je takođe u tri meča završio posao protiv Vizure. Sjajan otpor je pružio Varadin Subotičankama, a malo je nedostajalo da zabeleže trijumf i produže seriju. Prva dva seta su bila prilično slična, sa tom razlikom da je prvi dosta lako dobio Varadin, a drugi Spartak. Usledila su tri dramatična perioda igre. Dugo su se rivali smenjivali u vođstvu u trećem setu. Spartak je imao prednost u završnici (21:19), ali ne i snage da je zadrži, pa je Varadin ponovo vodio za 25:23. Nisu istu grešku ponovile gošće u četvrtom periodu, kad su istovetnu prednost sačuvale sve do izjednačenja sa 25:23. U petom setu je viđena kulminacija. Varadin je imao minimalnu prednost sve do 13:12, ali su tada Subotičanke vezale tri poena u nizu i završile ovaj meč, samim tim i polufinalnu seriju sa 15:13. Varadin BMG - NIS Spartak 2:3 (25:17, 21:25, 25:23, 23:25, 13:15) Varadin BMG: Malčić 1, Radanović 9, Iričanin 17, Račić 1, Mihajlović 5, Babić, Divac, Perišić 4, Stanimirović 20, Ašćerić 6, Jovičić 13, Pušonja (libero). Trener: Jovo Caković. NIS Spartak: Memišević (libero), Trnić 9, Cvetićanin 15, Helić 25, Vujčin, D. Radenković 6, K. Radenković, T. Matić 7, Oluić 2, Mrdak 7, D. Matić. Trener: Damir Petković.
