> Izvor: B92
> Datum: sreda 11.04.2012.  
> Rubrika: sport_odbojka
> Naslov: Spartak smanjio prednost Zvezde
> Članak:

Odbojkašice Spartaka savladale su u Subotici ekipu Crvene zvezde u trećem meču finalne serije Viner Štediše Lige sa 3:1 (26:24; 23:25; 25:21; 25:16)
‘Crveno-bele’ su slavile u prva dva meča odigrana u Beogradu, ali su Subotičanke u “Dudovoj šumi” smanjile tu prednost na 2:1.
Naredni meč igraće se u Subotici 14. aprila, a eventualna majstorica na programu je u sredu 18. aprila u beogradskim "Šumicama".
Uprkos vođstvu od 2:0 u finalnoj seriji, izabranice Ratka Pavličevića nisu iskoristile prvu priliku da osvoje 26. titulu šampiona. U prva dva susreta u "Šumicama", Crvena zvezda je maksimalno iskoristila prednost domaćeg terena. Do prvog trijumfa  su došle izuzetno teško igralo se pet setova, dok je u drugi meč završen rezultatom 3:1. Ni treći meč koji je pripao Spartaku nije bio ništa manje neizvestan. U igri obe ekipe bilo je dosta oscilacija, poeni su se osvajali u serijama, ali u finišu je presudila veća sigurnost u igri ekipe Spartaka. Prvi set pripao je Subotičankama rezultatom 26:24, dok je u drugom Zvezda uzvratila i slavila sa 25:23. U naredna dva seta Spartak je bio bolji u završnicama, uspevao da dođe do prednosti u presudnim trenucima i na kraju zasluženo slavio. Nasjefikasnija u timu Spartaka bila je Adela Helić sa 23 poena, a pored nje istakle su se i Aleksandra Cvetićanin sa 16 i Jelena Trnić sa 10, dok su u gostujućoj ekipu Jovana Stevanović i Milica Kubura osvojile 14 peana, a Ljubica Kecman 13. U ekipi Zvezde nije bilo kapitena Ane Bjelice koja je zbog bolesti propustila ovaj meč. NIS SPARTAK: Sanja Mimišević, Jelena trnić 10, Aleksandra Ćvetićanin 16, Adela helić 23, Jelena Vujičin, danica Radenković 5, Katarina Radenković, tatjana Matić 11, jelena Olujić, Ivana Mrdak 9, Matić Dragana. CRVENA ZVEZDA: Jadranka Budurović, Katarina Čanak, Tamara Rakić 10, Mina Popović 8, Bojana Radulović, Teodora Pusić, Jelena Medarević 2, Milica Kubura 14, Ljubica Kecman 13, Marta Valčić, Nikolina Lukić, Jovana Stevanović 14. Tekstualni prenos utakmice: Odbojkašice Crvene zvezde bolje su otvorile prvi set i povele sa 6:1, međutim posle prvog tehničkog tajm-auta, Subotičanke su uspele da vežu nekoliko poena i dođu na samo bod zaostatka 9:8. Ekipa Spartaka nastavila je sa dobrom igrom i stigla do vođstva od 16:13, nakon čega je zatražen i drugi tehnički tajm-aut. U nastavku odbojkašice Zvezde uspele su da vežu šest poena i povrate prednost. U samom finišu prvog seta Spartak je stigao prednost Crvene zvezde, zatim i poveo sa dva poena rezlike. U neizvesnoj završnici Beograđanke su uspele da izjednače i prve stignu do set lopte, ali je nisu iskoristile, pa je domaća ekipa rešila prvi set u svoju korist sa 26:24. Drugi set opet je bolje počela Crvena zvezda i stigla do prednosti od 4:1, kada je trener Spartaka zatražio tajm-aut. Pauza je prijala odbojkašicama Spartaka, jer su posle konsultacija sa trenerom, uspele da vežu nekoliko poena i stignu do izjednačenja, a zatim i vođstva 11:10. Odbojkašice Zvezde nisu dozvolile Spartaku da napravi veću prednost, igralo se poen za poen do 17:17, kada su 'crveno-bele' vezale četiri poena i povele sa 21:17. U 27. minutu Zvezda je došla do četiri set lopte, međutim prve dve nije iskoristila, pa je trener Beograđanki bio primoran da zatraži tajm-aut. Crvena zvezda iskoristila je treću set loptu i stigla do izjednačenja u setovima 1:1. Na startu trećeg seta Spartak je poveo sa 5:3, nakon čega je trener Pavličević zatražio tajm-aut. U nastavku odbojkašice Zvezde bolje su zaigrale, stigle prednos spartaka i stigle do vođstva od 9:8. Dobri periodi igre nastavili su da se smenjuju, pa je tako posve vođstva Zvezde, Spartak stigao do prednosti od tri poena 16:13. Trener Crvene zvezde pokušao je novim tajm-autom da prekine seriju Spartaka, ali Subotičanke su nastavile sa dobrom igrom i stigle do prednosti od pet poena- 20:15. 'Crveno-bele' su u finišu trećeg seta uspele da smanje prednost Spartaka na 21:19, međutim Subotičanke su rutinski privele set kraju iskoristivši prvu set loptu za 25:21. Četvrti set počeo je neizvesno igralo se poen za poen, usledila je manja serija Spartaka i vođstvo od 6:4, međutim Zvezda je napravila preokret i povela sa 8:7. U nastavku usledila je nova serija Spartaka od pet uzastopnih poena, a zatim i vođstvo od 16:13, kada je zatražen i novi tajm-aut. U završnici četvrtog seta Spartak je sigurnom igrom stigao do prednosti od 20:15, a zatim i do osam set-meč lopti. Spartak je iskoristio prvu meč loptu i stigao do prvog trijumfa u finalnoj seriji.
