> Izvor: B92
> Datum: nedelja 17.03.2013.  
> Rubrika: sport_odbojka
> Naslov: LŠ: Grbić bez treće titule
> Članak:

Legendarni srpski odbojkaš Nikola Grbić nije uspeo da osvoji treću titulu u Ligi šampiona, pošto je njegov Kuneo poražen u finalu od Lokomotive.
Lokomotiva iz Novosibirska je osvojila prvu titulu šampiona u istoriji, pošto je u Omsku, savladala Bre Banku Lanuti Kuneo iz Italije sa 3:2, po setovima 22:25, 26:24, 25:23, 20:25 i 16:14, posle 132 minuta igre.
Grbić je u karijeri osvojio dve titule u najjačem evropskom klupskom takmičenju, 2000. godine sa Sislijem, i 2008. sa Trentinom. Zenit iz Kazanja osvojio je treće mesto, pošto je u utakmici za treće mesto pobedio Zaksu Kedjeržin Kozle iz Poljske sa 3:1, po setovima 25:22, 22:25, 25:20 i 25:17, posle 102 minuta igre.
