> Izvor: B92
> Datum: četvrtak 4.07.2013.  
> Rubrika: sport_odbojka
> Naslov: EL: Peta pobeda odbojkašica
> Članak:

Srpske odbojkašice ostvarile su petu pobedu u Evropskoj ligi, pošto su u prvoj utakmici četvrtog kola u Ranani pobedili Izrael.
Srbija je do trijumfa došla sa 3:1, po setovima 14:21, 21:12, 21:16 i 21:12, posle 68 minuta igre.
U drugom meču turnira, naše odbojkašice u petak od 14.30 po našem vremenu igraju sa Nemačkom.
Srbija je po četvrti put savladala Izrael u ovogodišnjoj Evropskoj ligi i prvi put su Izraelke uspele da osvoje set. Izabranice Aleksandra Vladisavljeva su posle lošeg početka i izgubljenog prvog seta, zaigrale svoju prepoznatljivu igru i rutinski dobile naredna tri seta za nova tri boda. Izrael je na startu meča poveo sa 3:1, a zatim 6:3, 8:4 i 10:6. Smanjila je Srbija na 10:8, a na tehničkom tajm-autu bilo je 12:8 za Izrael. Vodio je Izrael sa 14:9, pa 18:12, do konačnih 21:14 za vođstvo od 1:0 u setovima. Povela je Srbija na početku drugog seta sa 4:2, a Izrael odmah izjendačio na 4:4. Posle izjednačenja na 6:6, Srbija je serijom 4:0 stigla do 10:6. Smanjio je Izrael na 11:9, a na tehničkom tajm-autu bilo je 12:9 za Srbiju. Povela je Srbija potom sa 13:10, a Izrael smanjio na 13:12. Usledila je serija Srbije od 3:0 za vođstvo od 16:12, pa je Ari Selindžer zatražio 30 sekundi odmora. Odgovor Srbije je bio nastavak serije poena, ukupno 9:0, za konačnih 21:12 za izjednačenje na 1:1 u setovima. Posle početnog izjednačenja u trećem setu, Srbija je povela sa 4:2, a Izrael izjednačio na 4:4, a zatim i poveo sa 8:6. Izjednačila je Srbija na 8:8, a zatim posle 9:8 za Izrael serijom 4:0 otišla na tehnički tajm-aut sa prednošću od 12:9. Od 13:11, Srbija sa dva poena stiže do 15:11, da bi Izraelke smanjile na 15:14. Uzvratila je Srbija sa dva vezana poena za 17:14, pa 18:15, odnosno konačnih 21:16 za vođstvo Srbije od 2:1 u setovima. Ravnopravna borba se vodila na početku četvrtog seta do 4:4, kada je Srbija sa dva uzastopna poena stigla do 6:4, pa zatim i 8:5. Vodila je Srbija na tehničkom tajm-autu sa 12:7, a zatim i sa 16:9, da bi Izrael ublažio razliku i smanjio na 17:11. Srbija je rutniski okončala set i meč sa 21:12 za trijumf od 3:1. Srbija - Izrael 3:1 (14:21, 21:12, 21:16, 21:12) Srbija: Raonić 3, Kecman, Medić 11, Savić 8, Luković 10, Helić 3, Bezarević, Rosić, Bursać 17, Dabić, Blagojević 8, Stevanović 2. Treneri: Aleksandar Vladisavljev i Vladimir Medenica. Izrael: Likačenkova 2, Velikij 12, A. Gluk 3, Peham 1, Cinober, Cur 17, Kolnogorov 3, Ponte, Rodriges, Artmenko 1, Šebotarov, K. Gluk. Treneri: Ari Selindžer i Čen Himelfarb.
