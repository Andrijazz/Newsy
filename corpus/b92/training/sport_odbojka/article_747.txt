> Izvor: B92
> Datum: sreda 28.08.2013.  
> Rubrika: sport_odbojka
> Naslov: Poraz Srbije od Kine na Gran Priju
> Članak:

Srpske odbojkašice poražene su sa 3:1 od Kine na startu finalnog turnira Gran Prija u Saporou.
Kineskinje su do trijumfa došle posle jednog sata i 45 minuta, sa 25:21, 22:25, 25:17, 25:20 po setovima.
One su tako po drugi put savladale evropske šampionke u elitnom takmičenju, pošto su prethodno slavile u okviru poslednjeg vikenda grupne faze.
Narednu utakmicu izabranice Zorana Terzića igraju u četvrtak od 4.30, a rival će im biti Sjedinjene Države. Seniorke Srbije su poražene na statu turnira u Saporou, od Kine, u meču, u kome su izabranice Zorana Terzića posle lošeg početka meča izjednačile na 1:1 u setovima, ali je Kina posle toga bila superiornija i zasluženo slavila. Prva četiri poena na meču osvojile su Kineskinje, da bi ipak na prvom tehničkom tajm-autu bilo 8:6 za Srbiju. Imala je Srbija i četiri poena prednosti, 12:8, ali je Kina izjednačila na 13:13, a zatim, na drugom tehničkom odmoru, vodila sa 16:14. Završnica je pripala Kineskinjama, koje su posle vođstva od 21:17, prvi set dobile sa 25:21. U drugom setu, Srbija je, kao u prvom, vodila sa 8:6 i 12:8, a Kina opet izjednačila na 13:13. Vodila je Srbija sa 16:13 na drugom tehničkom tajm-autu, a zatim i sa 19:16 i 22:18. Posle 23:20, Kina je smanjila na 23:22, a nakon tajm-auta Zorana Terzića, Srbija je povela sa 24:22 i realizovala prvu set loptu za konačnih 25:22 i izjednačenje na 1:1 u setovima. Kina je odlično počela treći set i povela sa 3:0, 5:1, 7:2 i 8:3. Od vođstva 11:6, Kineskinje ssu serijom 3:0 stigle do 14:6, odnosno 16:7 na drugom tehničkom odmoru. Obe ekipe su osvajale poene u serijama, pa je Kina posle 19:13 povela sa 23:13, a Srbija smanjila na 23:16. Na kraju je bilo 25:17 za Kinu, za prednost od 2:1 u setovima. Povela je Srbija u četvrtom setu sa 2:0 i prednost održavala do 5:3, kada su Kineskinje izjednačile, a zatim i povele sa 8:7 na prvom tehničkom odmoru. Posle tajm-auta, Kina je serijom 3:0 povela sa 11:7, a posle 12:10 i sa 15:10, odnosno 16:11 na drugom tehničkom tajm - autu. Smanjila je Srbija 16:13, a Kina povećala razliku na 19:13, pa posle 19:15 i na 21:15. Kina je set dobila sa 25:20, a meč sa 3:1. Srbija - Kina 1:3 (21:25, 25:22, 17:25, 20:25) Srbija: Brakočević 23, Živković, Krsmanović 8, Malešević 2, Molnar, Mihajlović 9, Ognjenović 4, Nikolić 13, Bjelica 2, Ninković 1, Rašić 10, Ćebić. Treneri: Zoran Terzić i Branko Kovačević. Kina: Jin 4, Žu 8, Mi, Šen 1, Jang 15, K. Žang, Zeng 11, Vang, Ksu 19, Hui 14, L. Žang 4, Ma. Treneri: Lang Ping i Javen Lai.
