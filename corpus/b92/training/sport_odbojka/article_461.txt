> Izvor: B92
> Datum: petak 14.12.2012.  
> Rubrika: sport_odbojka
> Naslov: WL: Konačno pobedio Partizan
> Članak:

U prvim mečevima 10. kola Viener lige za muškarce, pobede su ostvarili odbojkaši Partizana Termoelektro i subotičkog Spartaka.
"Crno-beli" su odigrali možda i najbolji meč u sezoni te savladali Spartak iz Ljiga 3:1 (25:13, 25:10, 21:25, 25:22)
 za tek treću pobedu.
Subotičani su priredili malo iznenađenje ubedljivom pobedom nad Mladim radnikom sa 3:0 (25:18, 25:22, 25:22). U subotu igraju Železničar i Đerdap, u derbiju u nedelju sastaju se Radnički i Vojvodina, dok šampion Crvena zvezda u ponedeljak gostuje Ribnici.
Partizan Termoelektro je stigao do treće pobede u Super ligi, protiv Spartaka iz Ljiga. Odigrali su crno-beli možda i najbolji meč u sezoni, u prva dva seta su bili apsolutno dominantni, ali su potom morali žestoko da se pomuče da obezbede sva tri boda. Sjajno je Partizan počeo, odmah na startu poveo sa 8:3. Baš sve je na startu meča funkcionisalo po željama trenera Milana Đuričića, koji je nadmudrio svog kolegu i pomoćnika u kadetskoj reprezentaciji Srbije Milivoja Radisavljevića. Nezaustavljiv je bio korektor Aleksandar Minić, u bloku sjajan Petar Nikolić, probudio se napokon i iskusni Steljić, mada su i ostali u crno-belim dresovima dali ogroman doprinos. Razlika je samo rasla u prvom periodu sve do 25:13. Ništa novo nije viđeno ni u drugom setu, koji je praktično bio završen kad je Partizan poveo sa 16:6. Do kraja ovog perioda gosti su osvojili još samo četiri poena - 25:10. Potpuno je bio izbačen iz igre korektor Poznić, pa je već u ovom setu Radisavljević dosta toga promenio. To je napokon dalo rezultata u trećem periodu, kad je Spartak uspostavio ravnotežu. Tim iz Ljiga je u završnicu ušao sa minimalnom prednošću (21:20), koju su uspeli da sačuvaju - 25:21. Poveli su gosti i u četvrtom periodu (8:5) i tada se činilo da je na pomolu preokret. Ipak, Partizan je uspeo da vrati razliku (16:14), a potom stekne i četiri poena viška (21:17). To je bilo dovoljno za mirnu završnicu i tri boda koja će mnogo značiti crno-belima u nastavku sezone - 25:22. Partizan Termoelektro: Minić 16, Popović, Pantić, Brđović 5, Palibrk 7, Steljić 12, M. Nikolić 16, Rajković (libero), Jokanović, Lopar, P. Nikolić 10, Jevtić (libero). Trener: Milan Đuričić. Spartak Ljig: Majcan, Gajević, ajić 8, Pajić 12, Kostić 6, Zindović 13, Turanjanin 4, Smiljanić (libero), Milosavljević, Karišik 1, Radosavljević 3, Poznić 3. Trener: Milivoje Radisavljević. Gledajući plasman na tabeli pre meča u Subotici, Mladi radnik je bio favorit. Možda ne izraziti, ali na papiru svakako. Ipak, u hali "Dudova šuma" igrao je samo jedan tim, onaj domaći. Bila je ovo možda i najbolja partija Spartaka u sezoni. Očigledno je da su još posle pobede nad Vojvodinom u Novom Sadu izabranici Gorana Ilića uhvatili ritam, a iz kola u kolo igraju sve bolje. Kruna toga je ubedljiva pobeda protiv Mladog radnika, kojem su se revanširali za poraz u prvom delu sezone. Od početka pa sve do kraja meča Subotičani su imali prednost. Do nje su stizali mukotrpno, sva tri puta je na prvom obaveznom predahu bilo po 8:6. U prvom periodu, u kojem su domaći bili najubedljiviji stigli su potom do 16:11. Naredna dva seta su bila kao preslikana. I u drugom i u trećem periodu Spartak je imao tri poena viška na drugom obaveznom predahu (16:13), a u završnicu su ulazili sa po "plus dva" (21:19). I oba puta su domaći bili čvršćih nerava, sa daleko više raspoloženih igrača, što je rezultiralo maksimalnim trijumfom. Spartak Subotica: Crnjanski 11, Janačkov, Vidakov (libero), Janjić 5, Elezović, Konkolj (libero), Marković, Kecman 14, Pualić, Medić 13, Kuburović 4, Stojković 10. Trener: Goran Ilić. Mladi radnik: Munćan 6, Šljivančanin, Pešut 8, Bulić, Brčić 10, Jevtić, Peković (libero), Petrović 14, Micić 9, N. Matijašević 1, M. Matijašević. Trener: Dragan Bonić. Wiener liga, 10. kolo:Partizan Termoelektro - Spartak (Ljig) 3:1 (25:13, 25:10, 21:25, 25:22) Spartak (Subotica) - Mladi radnik 3:0 (25:18, 25:22, 25:22) subota: Železničar - Đerdapnedelja: Radnički - Vojvodina ponedeljak: Ribnica - Crvena zvezda Tabela: 1. Crvena zvezda 9 9 0 27:7 814:685 26 2. Đerdap 9 7 2 24:10 814:736 223. Mladi radnik 10 6 4 19:16 781:779 164. Vojvodina NS seme 9 4 5 22:19 905:871 15 5. Ribnica 9 5 4 19:15 769:746 14 6. Radnički 9 4 5 20:19 858:839 147. Spartak Subotica 10 5 5 17:20 808:851 13 8. Spartak Ljig 10 4 6 14:21 750:803 119. Partizan Termoelektro 10 3 7 11:23 750:789 910. Železničar 9 0 9 4:27 608:758 1
