> Izvor: B92
> Datum: subota 11.02.2012.  
> Rubrika: sport_odbojka
> Naslov: WL(m): Ribnica namučila Zvezdu
> Članak:

Odbojkaši Crvene zvezde pobedili su Ribnicu sa 3:2 u okviru 16. kola Wiener Städtische lige i tako došli do 15. pobede ove sezone.
‘Crveno-beli’ su se mnogo namučili na gostovanju u Kraljevu, pošto su posle vođstva od 2:1 dozvolili Ribnici da se vrati i čak im pripreti u odlučujućem, petom setu.
Domaćini su u taj brejku vodili sa 12:10, ali je tada strateg Zvezde Željko Bulatović zatražio tajm aut, a njegovi izabranici su posle njega sprečili iznenađenje.
Najbolji u pobedničkom timu bio je Dušan Petković sa 25 poena, dok je odličnu partiju pružio i kapiten Mihajlo Mitić na poziciji tehničara. U timu Ribnice posebno su se istakli Risto Nikolov i Srećko Lisinac, sa 20, odnosno 17 poena. U ostalim mečevima odigranim u petak, Partizan je na svom terenu pobedio Jedinstvo sa 3:1, dok je Radnički posle pet setova bio bolji o Kleka. Još u četvrtak, Vojvodina je sa 3:1 pobedila Mladi radnik, dok kolo u nedelju zatvaraju Železničar i Spartak. Posle 16 kola, na tabeli vodi Zvezda sa 42 boda, četiri više od Vojvodine, dok je Radnički treći sa 34. Na začelju se nalazi Klek sa samo 11 bodova, ali su odmah ispred njega Jedinstvo i Železničar, sa 11, odnosno 12 bodova.
