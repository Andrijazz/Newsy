> Izvor: B92
> Datum: utorak 18.09.2012.  
> Rubrika: sport_odbojka
> Naslov: EP: Žreb za odbojkaše 15. oktobra
> Članak:

Žreb za Evropsko prvenstvo 2013. godine u konkurenciji odbojkaša biće obavljen 15. oktobra na fudbalskom stadionu „Parken“ u Kopenhagenu.
Šampionat ’Starog kontinenta’, na kojem titulu brani Srbija, biće održan od 20. do 29. septembra u Gdanjsku i Šćećinu u Poljskoj i u Arhusu, Herningu, Odenzeu i Kopenhagenu, u Danskoj.
Zanimljivo je da će finalni meč biti odigran baš na stadionu gde će biti obavljen i žreb. Direktan plasman na Evropsko prvenstvo izborili su Danska i Poljska, organizator, Srbija, kao prvak Evrope, Italija, kao vicešampion, i Rusija, Slovačka i Bugarska, koje su zauzele četvrto, peto i šesto mesto na prethodnom šampionatu, održanom u Austriji i Češkoj. Iz druge runde kvalfikacija, plasman na prvenstvo su izborili Belorusija, Holandija, Češka, Finska, Nemačka i Francuska. Iz treće runde kvalifikacija, plasman će izboriće pobednici plej-of utakmica, u kojoj se sastaju Hrvatska - Slovenija, Grčka - Belgija i Turska - Letonija. Utakmice treće runde kvalifikacija odigraće se od 17. do 19. maja, odnosno od 24. do 26. maja.
