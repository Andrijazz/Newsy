> Izvor: B92
> Datum: sreda 9.05.2012.  
> Rubrika: sport_odbojka
> Naslov: Kolaković: Nismo se navikli na halu
> Članak:

Selektor odbojkaša Srbije Igor Kolaković izjavio je da je njegovoj ekipi previše vremena trebalo da se privikne na atmosferu u sofijskoj dvorani da bi pobedili.
Srbija je izgubila od selekcije Bugarske sa 3:0 (22:25, 16:25, 23:25), u prvom meču Grupe A evropskog kvalifikacionog turnira za Olimpijske igre u Londonu.
"Mislim da nam je trebalo puno vremena da se priviknemo na atmosferu. Reprezentacija Bugarske je igrala sjajno."
"Naročito u elimentima servisa i bloka nismo imali rešenja. Imali smo neku šansu u trećem setu, ali nismo odigrali nekoliko kontri kako treba", rekao je Kolaković posle meča i dodao da reprezentacija Srbije čeka svoju šansu u polufinalu i istakao da nije zabrinut uoči meča sa Španijom koji se igra u četvrtak. "Ne smemo da budemo pesimisti. Bez obzira na poraz bilo je i dobrih stvari u utakmici sa Bugarskom", rekao je Kolaković. Utakmica je odigrana pred oko 12.000 gledalaca. Reprezentativac Srbije Bojan Janić ocenio je da je ambijent u Sofiji bio lep. "Svakako je lepše igrati pred puno publike nego pred praznom halom. Mi nismo igrali našu igru. Na treningu smo igrali pametno, a sada smo previše 'silovali'. Ovo je i neka vrsta otrežnjenja, jer nam je sutra protiv Španije 'biti ili ne biti'", rekao je Janić.
