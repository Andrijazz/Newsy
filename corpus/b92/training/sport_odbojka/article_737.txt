> Izvor: B92
> Datum: utorak 20.08.2013.  
> Rubrika: sport_odbojka
> Naslov: Terzić: Da pokažemo pravu odbojku
> Članak:

Selektor odbojkašica Srbije Zoran Terzić rekao je da je završni turnir Gran prija veoma važno takmičenje i da se nada da u ekipi će neće biti trunke straha.
"Rezultatom u dosadašnjem delu Gran Prija sigurno da možemo da budemo više nego zadovoljni, jer je ispunjen cilj - plasman na ’fajnal-siks’ i to vrlo ubedljivo."
"Bez nekih većih problema završili smo taj deo posla na tri turnira i uglavnom odigrali korektno. Neke utakmice i dosta dobro", rekao je Terzić.
On je istakao da ima stvari koje ga brinu, ali da se nada da će to biti ispravljeno u mrčrvima koji slede. "Pre svega, nadam se da će samopouzdanje ekipe sve vreme biti na visokom nivou, da nema nijedne trunke straha", rekao je selektor. Odbojkašice Srbije se nalaze u Japanu odakle su doputovale sa turnira u Kini, a Terzić je istakao da je vrlo teško početi s pravim treninzima, jer su devojke vrlo umorne od puta. " je turnir koje svima mnogo znači, takmičenje koje je u rangu najvećih takmičenja i sigurno je svima važno da naprave što bolji rezultat, pa tako i nama, s tim što mi moramo da vodimo računa o tome da po povratku s Gran Prija imamo samo jedan dan u Beogradu i krećemo na Evropsko prvenstvo", kazao je Terzić. "Kako ćemo sve to odraditi zavisiće od toga koliko su devojke spremne, zavisiće i od rezultata da li ćemo i na koliko utakmica odmarati pojedine igrače... Najbitinije je da su devojke zdrave, da mogu da treniraju i da će moći da pokažu pravu odbojku u narednom periodu", dodao je Terzić. Završni turnir igra se u japanskom gradu Saporo od 28. avgusta do prvog septembra.
