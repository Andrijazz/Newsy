> Izvor: B92
> Datum: subota 22.09.2012.  
> Rubrika: sport_odbojka
> Naslov: BK: Poraz Partizana u Rumuniji
> Članak:

Odbojkaši Partizana Termoelektro poraženi su u prvom kolu finalnog turnira Balkanskog kupa u Baja Mareu, u Rumuniji.
’Crno-beli’ su na startu takmičenja izgubili od Istanbula sa 3:1, po setovima 25:19, 25:20, 22:25 i 25:19, posle 100 minuta igre.
U drugom kolu, Partizan će u subotu igrati protiv domaćina turnira Stinta Baja Marea od 16 časova po našem vremenu.
Pobednik Balkanskog kupa u konkurenciji odbojkaša igraće u 1. kolu Kupa izazivača protiv Metalurga iz Žlobina, iz Belorusije. Ti mečevi na programu su 20. i 27. oktobra.
