> Izvor: B92
> Datum: subota 21.07.2012.  
> Rubrika: sport_odbojka
> Naslov: Studenti iz Niša šampioni Evrope
> Članak:

Odbojkaška reprezentacija Univerziteta u Nišu postala je prvak Evrope, dok su odbojkašice beogradskog univerziteta osvojile srebro na istom takmičenju.
Nišlije su u finalu 1. Evropskih univerzitetskih igara savladale univerzitet iz Varšave 3:0 (26:24, 25:23, 26:24), a kapiten Nikola Ražnjatović proglašen je za MVP-ja.
Beograđanke su u finalu u Kordobi poražene od Bahčesehir univerziteta iz Turske sa 3:0 (25:19, 25:20, 25:19). Do medalja mogu i niški košarkaši (četvrtfinale), te beogradske košarkašice (polufinale).
U organizaciji Evropske univerzitetske sportske asocijacije (EUSA) svake godine održavaju se zvanična Evropska univerzitetska prvenstva u više sportova: fudbal, košarka, futsal, odbojka, rukomet, tenis, bičvolej, veslanje, karate...
