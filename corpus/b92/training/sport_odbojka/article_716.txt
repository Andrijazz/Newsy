> Izvor: B92
> Datum: ponedeljak 22.07.2013.  
> Rubrika: sport_odbojka
> Naslov: SL: Rusiji treća titula
> Članak:

Odbojkaška reprezentacija Rusije trijumfovala je u ovogodišnjem izdanju Svetske lige, pobedom nad Brazilom sa 3:0 u finalu završnog turnira u Mar del Plati.
Rusi su slavili sa 25:23, 25:19, 25:19 po setovima i tako došli do trećeg trofeja u elitnom takmičenju, pošto su prethodno slavili 2002. i 2011. godine.
Takođe, postali su drugi tim koji je trijumfovao u Svetskoj ligi posle osvajanja olimpijskog zlata, to je učinio još samo Brazil 1993. i 2005. godine, posle Igara u Barseloni, odnosno Atini.
Za najkorisnijeg igrača Svetske lige izabran je Rus Nikolaj Pavlov, dok je najbolji poenter Cvetan Sokolov iz Bugarske. Titulu najboljeg smečera poneo je Ivan Zajcev iz Italije, srednjeg blokera Dmitrij Muskerskij iz Rusije, libera Mario iz Brazila, a tehničara njegov sunarodnik Bruno. U borbi za treće mesto, Italija je pobedila Bugarsku posle velike borbe sa 3:2.
