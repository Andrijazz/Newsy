> Izvor: B92
> Datum: četvrtak 5.09.2013.  
> Rubrika: sport_odbojka
> Naslov: EP: Terzić želi dobru igru
> Članak:

Ženska reprezentacija Srbije, aktuelni prvak Evrope, tokom prepodneva odradila je trening u Sportsko – kongresnoj dvorani u Šverinu.
Naše reprezentativke će u toj dvorani igrati utakmice D grupe Evropskog prvenstva.
Odbojkašice Srbije su imale slobodno posle podne i priliku da razgledaju Šverin, grad na severu Nemačke, u kojem živi 100 000 stanovnika.
Selektor Zoran Terzić istakao je na konferenciji da priželjkuje dobre igre njegovih izabranica, akutelnih prvakinja Evrope, kao i da će pažnja biti usmerena isključivo na prvi naredni meč. Selektori Rumunije i Češke Marčelo Abondanca i Pjotr Makovski smatraju da je Srbija favorit za zlatnu medalju. Srbija će prvi meč u Šverinu odigrati u petak, 06. septembra, od 17,00 časova protiv Bugarske. Mečevi D grupe EP: 1. Kolo - petak, 06. septembar: Srbija - Bugarska 17.00 Poljska - Češka 20.00 2. Kolo - subota, 07. septembar: Srbija - Češka 17.00 Bugarska - Poljska 20.00 3. Kolo - nedelja, 08. septembar: Srbija - Poljska 18.00 Bugarska - Češka 15.00
