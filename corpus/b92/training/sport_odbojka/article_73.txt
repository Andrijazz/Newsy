> Izvor: B92
> Datum: ponedeljak 19.03.2012.  
> Rubrika: sport_odbojka
> Naslov: WL (ž): Poveli Zvezda i Spartak
> Članak:

Odbojkašice Crvene zvezde i Spartaka zabeležile su pobede u prvim mečevima polufinala plej-ofa.
Zvezdašice su na svom parketu pobedile Vizuru sa 3:1 (22:25, 25:8, 25:15, 25:18), dok je Spartak takođe kod kuće slavio protiv Varadina takođe sa 3:1 (25:19, 25:20, 23:25, 25:20).
Iako je Vizura dobila prvi set protiv Crvene zvezde, bila je prilično daleko od eventualnog iznenađenja. Uozbiljile su se igračice u crveno-belim dresovima u nastavku i načinile preokret za prvi trijumf u polufinalnoj seriji.
Već u drugom periodu usledila je fantastična serija domaćih, koje su u ovim periodu rivalu prepustile svega osam poena. Slično je bilo i u nastavku, Crvena zvezda je već do drugog tehničkog tajm-auta pravila osetnu razliku, a potom lako privodila setove kraju za konačan trijumf. Blistala je reprezentativka Ana Bjelica, bez dileme centralna figura meča, sa 32 osvojena poena. Podršku je imala u Jovani Stevanović sa 13 i Tamari Rakić sa 12 poena. CRVENA ZVEZDA: Budrović 1, Rakić 12, Popović 4, Radulović 1, Pušić (libero), Medarević, Belica 32, Kubura, Kecman 9, Valčić (libero), Lukić, Stevanović 13. Trener: Ratko Pavličević. VIZURA: Đurić, Lazić (libero), Lazarević 12, Savić 9, Vukosavljević, Bojanić, Čikiriz, Mirković 1, Matić 10, Radojičić 4, Klisura 12, Bošković. Trener: Željko Šćepanović. Spartak je opravdao ulogu favorita u prvom meču polufinala plej-ofa protiv Varadina. Subotičanke su potpuno zasluženo došle do prvog trijumfa u seriji koja se igra na tri pobede. Gošće su svoju šansu propustile u prva dva seta. U prvom su imale poen viška na drugom tehničkom tajm-autu (16:15), ali je brzo usledio preokret (21:18), potom i rutinska završnica domaćih - 25:19. Još veću prednost Varadin je imao u drugom periodu, tada im nije bilo dovoljno "plus pet" (16:11). Ponovo je Spartak, pre svega zahvaljujući sjajnom servisu preokrenuo (21:20), a potom i lako duplirao prednost - 25:20. Varadin je ipak uspeo da osvoji treći set, ali ipak nije imao snage u nastavku meča. Spartak je do pobede predvodila Adela Helić, koja se zaustavila na 25 osvojenih poena. NIS SPARTAK: Memišević (libero), Trnić 11, Cvetićanin 14, Helić 25, Vujčin, D. Radenković 3, K. Radenković, T. Matić 5, Oluić 6, Mrdak 9, D. Matić 1. Trener: Damir Petković. VARADIN BMG: Malčić 1, Radanović 10, Iričanin 18, Račić 1, Mihajlović 3, Divac, Perišić 1, Stanimirović 7, Ašćerić 2, Jovičić 12, Pušonja (libero), Galjak. Trener: Jovo Caković.
