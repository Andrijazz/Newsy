> Izvor: B92
> Datum: subota 16.03.2013.  
> Rubrika: sport_odbojka
> Naslov: LŠ: Grbić hara i sa 39 godina
> Članak:

Legenda srpske i svetske odbojke Nikola Grbić i sa 39 godina igra na najvišem evropskom nivou.
Sa njim na čelu italijanski Kuneo pobedio je Keđeržin iz Poljske sa 3:2 u setovima (24:26, 25:20, 25:20, 23:25, 15:10) i plasirao se u finale Lige šampiona.
Grbić je osvojio četiri poena, odlično je razigravao ostatak ekipe i u nedelju od 14.30h boriće se za svoju treću titulu prvaka Evrope. Kuneo će se za trofej boriti sa Lokomotivom iz Novosibirska, koja je pobedila Zenit sa 3:2 (19:25, 25:20, 22:25, 25:16, 15:12).
Biće to peti put u istoriji da se za titulu bore italijanski i ruski klub, a trenutni skor je 2:2.
