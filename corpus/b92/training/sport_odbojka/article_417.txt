> Izvor: B92
> Datum: ponedeljak 12.11.2012.  
> Rubrika: sport_odbojka
> Naslov: LŠ: Odbojkašice CZV gostuju Dinamu
> Članak:

Odbojkašice Crvene zvezde u četvrtak od 16 sati nastavljaju takmičenje u Ligi šampiona, kada igraju utakmicu trećeg kola protiv Dinama iz Moskve.
’Crveno-bele’ dame se posle dva odigrana kola nalaze na poslednje mestu na tabeli, sa dva poraza, od poljskog Mušina sa 3:0 i Lokomotive iz Bakua sa 3:2.
Impresije uoči puta u Moskvu izneo je trener Ratko Pavličević.
"Dinamo je odlična ekipa, koja svake godine dovede nekoliko pojačanja. Na pripremnom turniru u Katovicama izgubili smo sa 3:1, ali ovo je sada LŠ, biće drugačije, jer oni imaju ambicije da se plasiraju na fajnal-for. Za nas je važno da probamo da odigramo kao u prvom meču protiv Lokomotive i pružimo jak otpor", rekao je Pavličević. Odbojkašice Juilja Milović i Teodora Pušić očekuju da Zvezda pruži dostojan otpor ekipi, koja je važi za favorita u grupi. "Kako sezona odmiče počele smo da se popravljamo, pobedile smo već drugu utakmicu za redom i trudićemo se da im uzmemo bar jedan set", rekla je Pušić. U drugom meču grupe F u četvrtak od 18 časova Mušino dočekuje Lokomotivu iz Bakua. Liga šampiona, 3. kolo: četvrtak:16.00 Dinamo Moskva - Crvena zvezda18.00 Mušino - Lokomotiva Grupa F, tabela:1. Lokomotiva 2 2 0 6:2 5 2. Mušino 2 1 1 5:3 43. Dinamo Moskva 2 1 1 3:5 24. Crvena zvezda 2 0 2 2:6 1
