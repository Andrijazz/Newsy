> Izvor: B92
> Datum: nedelja 1.04.2012.  
> Rubrika: sport_odbojka
> Naslov: WL: Voša u finalu posle preokreta
> Članak:

Vojvodina NS seme plasirala se u finale Viner štediše lige za odbojkaše, pošto je u odlučujućem petom meču povedila Radnički u Kragujevcu sa 3:2.
Do neverovatne pobede gosti su došli posle velikog preokreta, 25:22, 25:18, 24:26, 23:25, 14:16, i čak 137 minuta igre.
Prvog finalistu domaćeg prvenstva predvodio je odlični Marko Ivović sa 28 poena, dok je sa druge strane najefikasniji bio sjajni mađarski reprezentativac Ferenc Nemet sa čak 30 poena.
Posle prva dva seta činilo se da će ekipa Dejana Matića lako izboriti plasman u veliko finale. Radnički je dobio prva dva seta i Vojvodina je bila u bezilzalznoj situaciji. Usledila su dva dramatična perioda igre. Najpre, u trećem setu, kad je Vojvodina sve vreme kontrolisala rezultat, vodila u završnici sa 22:20, ali je dozvolila rivalu da izjednači (24:24) i primakne se na dva poena od trijumfa. Izdržali su Novosađani ovaj nalet Radničkog, vezali dva poena i ostali u igri - 26:24. Gotovo sličan scenario viđen je u četvrtom periodu. Opet je Vojvodina u završnici imala blagu prednost, stigla je do dve vezane set lopte (24:22), a iskoristila je drugu za izjednačenje 25:23. Kulminacija je usledila u već opisanom petom setu, u kojem je veliki trijumf ostvario tim iz Novog Sada, aktuelni osvajač Kupa. Prvi meč finala plej-ofa u kojem će Vojvodina igrati protiv pobednika majstorice između Crvene zvezde i Partizana Termoelektro (ponedeljak, 18.00h) na programu je u četvrtak. Radnički: Ćirović 12, Jovn, Snković.
