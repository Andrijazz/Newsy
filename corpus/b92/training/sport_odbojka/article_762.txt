> Izvor: B92
> Datum: ponedeljak 2.09.2013.  
> Rubrika: sport_odbojka
> Naslov: Srbija i treći put bolja od Poljske
> Članak:

Srpski odbojkaši i treći dan zaredom su pobedili Poljsku u okviru prijateljskih mečeva u dvorani Sportskog centra „Šumice“.
Naš tim je slavio sa 3:1, po setovima 28:26, 23:25, 25:18 i 25:18, posle 103 minuta igre.
Utakmicu u dvorani Šumice u Beogradu posmatralo je 650 gledalaca, a sudili su Nenad Davidović i Đorđe Stevanović.
Srbija i Poljska se pripremaju za Evropsko prvenstvo, koje će se odigrati u Danskoj i Poljskoj od 20. do 29. septembra. Naš tim će u igrati u grupi C, u Herningu, u Danskoj, sa Slovenijom, Holandijom i Finskom. Poljska će igrati u B grupi, u Gdanjsku, sa Francuskom, Slovačkom i Turskom. Pobednici grupa će izboriti direktan plasman u četvrtfinale, a rivali Srbiji u nastavku takmičenja biće ekipe iz A grupe u Odenzeu, gde će igrati Danska, Italija, Belorusija i Belgija.
