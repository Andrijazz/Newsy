> Izvor: B92
> Datum: petak 28.06.2013.  
> Rubrika: sport_odbojka
> Naslov: LŠ: Zvezda dobila protivnike
> Članak:

Odbojkašice Crvene zvezde igraće naredne sezone u grupi B Lige šampiona sa Dinamom iz Moskve, Pjaćencom i Igtisadčijem iz Bakua.
‘Crveno-belim’ devojkama će to biti četvrto uzastopno učešće u najjačem evropskom klupskom takmičenju.
Žreb za Ligu šampiona održan je tokom “Gala svečanosti CEV” u Beču, za razliku od žrebova za ostala evropska takmičenja, koji su obavljeni pre nekog vremena.
Odbojkašice Crvene zvezde će, inače, jedine predstavljati Srbiju u Ligi šampiona. Odbojkaši Crvene zvezde odustali su od najjačeg evropskog takmičenja, pa će po propozicijama CEV igrati u Kupu izazivača.
