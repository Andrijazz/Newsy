> Izvor: B92
> Datum: utorak 16.04.2013.  
> Rubrika: sport_odbojka
> Naslov: VL: Spartak korak bliže opstanku
> Članak:

Odbojkaši Spartaka iz Subotice pobedili su u gostima Novi Pazar sa 3:0 (25:22, 25:19 i 25:20) i sada im nedostaje jedna pobeda za opstanak.
Druga utakmica odbojkaškog plej auta trajala je 82 minuta, a prisustvovalo joj je oko 400 gledalaca u sportskoj dvorani “Pendik”.
Ekipu Spartaka je do vođstva od 2:0, u seriji koja se igra do tri pobede, predvodio Luka Medić sa 15 poena, dok su Miomir Crnjanski i Uroš Kecman dodali 13, odnosno deset.
Najefikasniji kod Novopazaraca bio je Radoslav Dojčilović sa 16 poena, Hamza Zatrić je zabeležio 13, a Marko Samardžić deset. Treća utakmica plej aut serije na programu je 19. aprila u Subotici.
