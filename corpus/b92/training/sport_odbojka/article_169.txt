> Izvor: B92
> Datum: petak 18.05.2012.  
> Rubrika: sport_odbojka
> Naslov: SL: Srbija se vratila, pa izgubila
> Članak:

Odbojkaška reprezentacija Srbije porazom je počela prvi turnir A grupe Svetske lige u japanskom Hamamacuu.
Orlovi su poraženi od Rusije sa 3:2 iako su uspeli da izbore taj-brajk posle deficita od dva seta. Bilo je 25:21, 25:22, 19:25, 20:25 i 15:9 za Rusiju.
Osim Rusije i Srbije u A grupi nalaze se i Kuba i Japan. Naša selekcija će sa Kubom igrati u subotu (06.00h), a dan kasnije i sa domaćinom Japanom.
Iako su tokom većeg dela meča bili u egalu, naši igrači su više grešili od rivala pa su Rusi dobili prva dva seta sa 25:21 i 25:22. "Orlivi" se nisu predali, nastavili su da igraju u svom ritmu, a to im se konačno isplatilo u trećem setu kada su konačno uspeli da do kraja iskontrolišu rezultat za 25:20. Dobijen set podigao je samopouzdanje je Srbija 25:20 izjednačila u setovima na 2-2. Međutim, Rusi su se vratili i dominirali u taj-brejku te sa 15:8 stigli do pobede na premijeri. Zbog turnira Interkontinentalnih kvalifikacija za OI 2012, drugi turnir će se odigrati tek od 15. - 17. juna, u Santo Domingu, u Dominkanskoj Republici. Rusija (Kalinjingrad) će biti domaćin trećeg turnira od 22. - 24. juna. Četvrti turnir će se odigrati u Novom Sadu od 28. - 30. juna.
