> Izvor: B92
> Datum: četvrtak 14.03.2013.  
> Rubrika: sport_odbojka
> Naslov: Viner: Zvezda i Voša u 1/2 finalu
> Članak:

U revanš utakmicama četvrtfinala plej ofa Viner odbojkaške lige Srbije pobede su ostvarili Partizan Termoelektro, Vojvodina NS Seme, Crvena zvezda i Radnički.
Za plasman u finale Viner lige boriće se Crvena zvezda i Vojvodina, dok će protivnik Radničkog biti poznat posle treće utakmice Partizan Termoelektra i Đerdapa.
Za nešto više od sat vremena igre novosadska Vojvodina je "počistila" Ribnicu sa 3:0 (25:15, 25:20, 25:19) i obezbedila polufinale pošto je u prvoj utakmici pobedila sa 3:2.
Pobedničku ekipu su predvodili Dražen Luburić i Aleksandar Veselinović sa 16, odnosno 13 poena. Najmanje loš u timu Ribnice bio je Mirko Radević, meč je završio sa deset poena. Partizan Termoelektro je pobedio Đerdap sa 3:1 (20:25, 30:28, 26:24, 25:16), pa će učesnik polufinala biti odlučen u majstorici, s obzirom da je u prvoj utakmici tim iz Beograda neočekivano izgubio, rezultatom 3:1.  su pobedili maksimalnim rezultatom, ekipa iz Ljiga je prva dva dela izgubila sa 25:20 i 25:17, ali je u trećem pošteno namučila Zvezdu. Na kraju je bilo 33:31. Dušan Petković je imao 21 poen u timu Beograđana, Nemanja Jakovljević je dodao 14, a Filip Stoilović 11. Kod Spartaka najefikasniji su bili Bojan Poznić sa 16 i Milan Zindović sa 11 poena. Radnički je u Požarevcu lako savladao domaći Mladi Radnik, 3:0 (25:22, 25:20, 25:21) i plasirao se u polufinale bez izgubljenog seta. U pobedničkom timu istakao se Nemanja Radović sa 17, dok je Nemanja Stevanović dodao 12 poena. Požarevljanima nije bio dovoljano 11 poena Uglješe Pešuta za makar jedan osvojeni set.
