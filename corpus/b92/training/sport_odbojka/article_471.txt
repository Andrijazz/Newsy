> Izvor: B92
> Datum: petak 28.12.2012.  
> Rubrika: sport_odbojka
> Naslov: Poznati svi polufinalisti Kupa
> Članak:

Odbojkaši Crvene zvezde igraće na finalnom turniru 48. Kupa Srbije, pošto su u četvrtfinalu dva puta pobedili Spartak iz Subotice.
Crvena zvezda je u revanš utakmici četvrtfinala, savladala Spartak sa 3:0, po setovima 25:21, 25:22 i 25:19, posle 75 minuta igre.
'Crveno-bele' su do trijumfa predvodili Petković sa 25 poena i Jakovljević sa 12 poena. Kod gostiju su se istakli Kecman sa 14 i Medić sa 12 poena.
Poznati su i ostali učesnici polufinalnih mečeva kupa Srbije. Vojvodina je u Novom Sadu bila bolja od Boraca - 3:0 (25:20, 25:17, 25:17), istim rezultatom Novi Pazar je savladao Klek - 3:0 (25:13, 25:18, 25:21), dok je Radnički bio bolji od Đerdapa 3:0 (26:24, 25:19, 25:21).
