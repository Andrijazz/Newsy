> Izvor: B92
> Datum: subota 17.11.2012.  
> Rubrika: sport_odbojka
> Naslov: WL: Poraz Partizana od Radničkog
> Članak:

U jednom od derbija kola odbojkaši Radničkog su protiv Partizana u Beogradu osvojili sva tri boda i probili se na treću poziciju Viner štetiše Superlige.
Kragujvečani su pobedili "crno-bele" u dvorani "Šumice" sa 3:1 (25:19, 20:25, 25:22, 25:22).
Gosti su mnogo bolje ušli u meč, odmah na startu su poveli sa 6:1 i tokom čitavog prvog perioda kontrolisali su i igru i rezultat. Blok u ekipi Dejana Matića bio je najjače oružje u ovom periodu za ubedljivih 25:19.
U drugom setu crno-beli su bili bolji. Predvođeni sjajnim Minićem domaći su uspeli da steknu tri poena viška na drugom obaveznom predahu (16:13), a potom lako dođu do izjednačenja - 25:20. Igra Partizana u trećem setu bila je sa mnogo grešaka, a kvalitetan tim Radničkog je to iskoristio i napravio velikih 11:6. Pratili su crno-beli vođstvo rivala, nisu uspevali ozbiljnije da ugroze prednost. Jedino su imali kratak uzlet u samoj završnici 21:19, ali su svojim grešaka ispustili veliku šansu da povedu, te su sigurni Kragujevčani i ovaj period rešili u svoju korist. Očekivalo se da će po malo uzdrmana crno-bela četa ući u nastavak bez samopouzdanja, međutim, Đuričićevi izabranici silovito su "napali" i poveli 13:8. Na drugi tehnički tajm-aut Partizan je otišao sa četiri poena razlike kada je na servis stao Nemanja Radović. Ubojitim servisima potpuno je poremetio prijem crno-belih i vratio rezultat na stranu svoje ekipe (17:16). Posle ove mini serije, Steljić i saigrači nisu mogli da se oporave i Radnički je na kraju slavio - 25:22. PARTIZAN TERMOELEKTRO: Minić 22, Brđović 4, Steljić 8, M. Nikolić 18, Lopar 2, P. Nikolić 6, Rajković (libero), Duštinac 3, Pantić, Jokanović, Popović, Jevtić (libero). Trener: Milan Đuričić. RADNIČKI: Ćirović 16, N. Stevanović 11, Radović 11, R. Stevanović 13, Ilić, Čedić 18), Pantelić (libero), Jovanović, Vulović, Blagojević, Perović, Ivović. Trener: Dejan Matić.
