> Izvor: B92
> Datum: četvrtak 15.03.2012.  
> Rubrika: sport_odbojka
> Naslov: Odbojkaši Partizana u polufinalu
> Članak:

Odbojkaši Partizana Termoelektro plasirali su se u polufinale plej-ofa Wiener Städtische lige Srbije, pošto su u majstorici savladli Mladi Radnik u tri seta.
Meč u dvorani SC “Požarevac” završen je rezultatom 25:21, 25:23, 25:23.
Partizan se u polufinalu sastaje sa odbojkašima Crvene zvezde, koji su ranije izborili plasman u plej-of. 

Drugi polufinalni par čine Vojvodina i Radnički.
Utakmicu je bolje otvorio domaći tim i poveo sa 8:2, međutim Partizan je uspeo da preokrene rezultat u svoju korist i povede sa 16:15. Usledila je igra poen za poen, ali je u finišu prvog seta Partizan dobio prvi set rezultatom 25:21. Drugi set je počeo dosta neizvesnije, timovi su bili izjednačeni u igri, ipak i on je na kraju pripao Partizanu rezultatom 25:23. U treći set Partizan je ušao dosta sigurnije i poveo sa 8:2. Ekipa Mladog radnika uspela je da se oporavi od šoka i u nastavku pruži veći otpor. Međutim, Partizan je uspeo da održi rezultatsku prednost i završi treći set sa 25:23. U ekipi Partizana istakli su se Mijailović, Nikolić i Minić, a u Mladom radniku najbolji su bio Šulc, Vasić i Mućan. Partizan: Minić 9, Duštinac, Popović, Pešut 8, Brđović 4, Nikolić 10, Mijailović 12, Ljubičić 8, Žarković, Bulatović 1, Ilić. Mladi radnik: Duduj 3, Munćan 7, Šljivančanin, Vulović 4, Kostić 1, N. Petrović, Vasić 9, Peković, P. Petrović 1, Šulc 17, Šormaz, Marinković 6. Polufinalni mečevi na programu su 18. marta od 17.30, odnosno 19 časova, a igra se na tri dobijene utakmice.
