> Izvor: B92
> Datum: nedelja 5.02.2012.  
> Rubrika: sport_odbojka
> Naslov: WL(ž): Zvezda slavila u Užicu
> Članak:

Odbojkašice Crvene zvezde pobedile su Jedinstvo u 15. kolu Wiener Städtische, ali su se dosta namučile na putu do trijumfa.
Beograđanke su se zahvaljujući pobedi sa nova tri boda učvrstile na liderskoj poziciji na tabeli lige, sa pet bodova prednosti u odnosu na Spartak.
U uvodnom setu Crvena zvezda je na polovini prelomila u svoju korist. ‘Crveno-bele’ su povele sa 16:12 na drugom obaveznom predahu, a Jedinstvo nije imali snage za preokret.
Ključan je bio drugi period igre. Užičanke su u završnici imale ogromnu prednost (21:14), ali su uspele da je prokockaju. Zvezda je najpre izjednačila na 21:21, a potom rutinski dobila završnicu sa 25:22 i duplirala prednost. To ipak nije smetalo Jedinstvu da odigrao dobro i u narednom setu, koji su uspele da reše u svoju korist. Za osvajanje bar jednog boda domaće odbojkašice ovoga puta nisu imale snage, pa je čitav plen otišao u Beograd. Jedinstvo - Crvena zvezda 1:3 (17:25, 22:25, 25:16, 21:25) Jedinstvo: Trivunić 13, Jelisavčić 5, Češljar 6, Radović 5, Avramović 9, Terzić 21, Marjanović (libero), Tripković 1, Aleksić, Sekulić, Spasenić, Kutlešić .Trener: Saša Nedeljković. Crvena zvezda: Rakić 15, Popović 5, Radulović, Bjelica 22, Kecman 11, Stevanović 12, Pušić (libero), Budrović, Medarević, Lukić 4, Valčić (libero), Kubura. Trener: Ratko Pavličević. Najveće iznenađenje kola je poraz Spartaka sa 3:2 na svom terenu od Radničkog. U ostalim mečevima, Varadin je istim rezultatom bio bolji od Kolubare, Vizura je sa 3:0 pobedila Dinamo, kao i TENT Vojvodinu.
