> Izvor: B92
> Datum: nedelja 10.06.2012.  
> Rubrika: sport_odbojka
> Naslov: Odbojkaši Australije u Londonu
> Članak:

Odbojkaši Australije izborili su učešće na Olimpijskim igrama u Londonu, pošto su na turniru Interkontinentalnih kvalifikacija u Tokiju zauzeli drugo mesto.
Australijanci su se našli odmah iza Srbije i kao najbolja selekcija iz Azije, tačnije Azijske konfederacije, obezbedili svoje treće učešće na Olimpijskim igrama, posle Sidneja i Atine.
U meču poslednjeg, sedmog kola, Australija je savladala Kinu sa 3:0, po setovima 25:12, 25:20 i 25:13, posle 62 minuta igre. Treće mesto na turniru zauzeo je Iran, a iza su sledili Japan, Kina, Koreja, Venecuela i Portoriko. Olimpijske igre u Londonu na programu su od 27. jula do 12. avgusta.
