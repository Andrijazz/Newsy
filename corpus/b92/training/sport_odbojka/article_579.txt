> Izvor: B92
> Datum: četvrtak 11.04.2013.  
> Rubrika: sport_odbojka
> Naslov: Crveno-bele u finalu, Vizura 2-1
> Članak:

Odbojkašice Crvene zvezde plasirale su se u finale plej-ofa nacionalnog šampionata, a Vizura je na korak do tog cilja.
Posle dva trijumfa u Beogradu, ’crveno-bele’ su savladale Jedinstvo u Užicu sa 3:0 (25:16, 25:17, 25:12).
Vizura je protiv NIS Spartaka napravila brejk u Subotici, a sada je slavila i kod kuće sa 3:1 (25:17, 25:19, 20:25, 25:19). Vizura vodi sa 2-1 u pobedama i u subotu će imati šansu da se pridruži Zvezdi u finalu.
JEDINSTVO: Trivunić 3, Sekulić, Kompirović, Jelisavčić 5, Tomašević-Petrić 9, Aleksić 3, Kutlešić, Marković, Češljar 4, Radović 10, Spasenić (libero), Trajković. CRVENA ZVEZDA: Budrović, Marinković, Popović 5, Simić, Pušić (libero), Vojnić-Purčar, Bjelica 16, Stevanović 14, Kubura, Kecman 13, Milović 6, Lukić 8. Meč u Užicu trajao je svega 64 minuta, a to sasvim dovoljno govori o odnosu snaga u hači "Veliki park". Početak prvog seta nije nagoveštavao krajnji ishod. Odlično je bilo Jedinstvo bilo na startu, povelo sa 8:3 na prvom tehničkom tajm-autu, imalo prednost sve do drugog (16:15), ali je tada usledio neverovatan pad u igri domaćih. Crvena zvezda je osvojila sve poene do kraja seta, koji je na kraju ubedljivo rešila u svoju korist - 25:16. U naredna dva seta crveno-bele su dominirale od samog početka i oba puta su bez većih problema privodile posao kraju. VIZURA VOL ART: Medarević 6, Petrović 7, Savić 9, Čikiriz 17, Buša 12, T. Bošković 18, Stepanović (libero), Lozo, D. Bošković, Vukosavljević, Bojanić, Mirković. NIS SPARTAK: Raonić 2, Trnić 7, Cvetićanin 9, Helić 12, Medić 10, T. Matić 7, Memišević (libero), Antanasijević 1, Oluić 5, Vujčin, Radakov, D. Matić (libero). Mogle su Novobeograđanke da slave ekspresno, ali su prokockale 2:0 i 20:16 u trećem setu.Subotičanke su tada načinile sjajnu seriju od devet poena kojom su ostale u meču, ali se ispostavilo da su samo produžile susret za još jedan set. U četvrtom periodu domaće nisu ponovile iste greške, pa su veliku prednost (21:14) iskoristile da privedu susret kraju. U prva dva perioda nije bilo mnogo dilema. Vizura je igrala sjajno, lako je osvajala poene u serijama i pravila razliku. Subotičanke su tako u prvom setu stigle do 17, a u drugom do 19 poena.
