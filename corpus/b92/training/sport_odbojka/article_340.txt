> Izvor: B92
> Datum: nedelja 19.08.2012.  
> Rubrika: sport_odbojka
> Naslov: Druga pobeda juniorki u Ankari
> Članak:

Ženska juniorska odbojkaška reprezentacija Srbije savladala je na Evropskom prvenstvu u Ankari selekciju Slovenije sa 3:0 (25:18, 25:14, 25:21).
To je druga maksimalna pobeda juniorki Srbije, koje su na startu takmičenja u subotu istim rezultatom savladale reprezentaciju Francuske.
Izabranice Ratka Pavličevića su ozbiljnom igrom lako stigle do ubedljive pobede.
Utakmicu u dvorani Baškent posmatralo je 100 gledalaca, a sudili su Danijel Rapisarda iz Italije i Jakub Gal iz Češke. Srbija: Popović (8), Mitrović, Simić, Dragutinović, Kubura, Trnić (9), Čikiriz (16), Čanak(1), Buša (7), Mirković (2), Oluić, Lukić (8). Slovenija: Mori (3), Blagne (7), Kušar, Kučej (5), Najdič, Kolbl, Planinšec (2), Ščuka (8), Petranović, Mlakar (10), Ferlinc, Lukas. Narednu utakmicu Srbija igra u ponedeljak od 18 sati protiv Slovačke.
