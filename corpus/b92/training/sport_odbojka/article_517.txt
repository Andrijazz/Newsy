> Izvor: B92
> Datum: subota 16.02.2013.  
> Rubrika: sport_odbojka
> Naslov: WL: Zvezda rutinski do 15. pobede
> Članak:

Odbojkašice Crvene zvezde došle su do 15. pobede ove sezone, pošto su u 16. kolu Wiener Städtische lige slavile protiv Železničara sa 3:0.
’Crveno-bele’ tako sada samo tri boda dva kola pre početka doigravanja dele od obezbeđivanja prve pozicije.
Izabranice Ratka Pavličevića, koje su pre samo nedelju dana odbranile trofej u Kupu Srbije, čitav posao protiv tima iz Lajkovca rešile szza samo 62 minuta igre.
Nijednog trenutka pobeda  su bile još ubedljivije u trećem. Vodile su čak sa 16:3 na drugom obaveznom predahu, pa se nazirala katastrofa gošći, koje su ipak u finišu donekle popravile utisak sa 25:13. Crvena zvezda - Železničar 3:0 (25:13, 25:17, 25:13) Crvena zvezda: Budrović, Čanak, Marinković, Popović 6, Simić 2, Pušić (libero), Vojnić-Purčar 1, Bjelica 15, Stevanović 11, Kubura 3, Kecman 6, Lukić 7. Trener: Ratko Pavličević. Železničar: Veljković 5, Trivunović 8, Lazarević 1, Raković 1, Aćimović, Biševac 5, Tešanović 6, Škarić (libero), Knežević (libero), Jovičić 2, Vulović 3, Petrović 1. Trener: Marko Radosavljević. U ostalim mečevima kola odigranim u subotu, TENT je pobedio Jedinstvo u Staroj Pazovi sa 3:0, a istim rezultatom Vizura je slavila protiv Varadina, a Jedinstvo iz Užica protiv Dinama. Još u petak, drugoplasirani Spartak je sa 3:1 bio bolji od Kolubare. Posle 16. kola, Zvezda ima tri boda više od Spartaka na čelu tabele, a slede ih Vizura, Jedinstvo iz Užica, TENT, Železničar, Dinamo i Kolubara, na mestima koje vode u plej-of. U opasnoj zoni su Jedinstvo iz Stare Pazove i Varadin.
