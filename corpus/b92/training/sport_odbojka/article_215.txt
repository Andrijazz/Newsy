> Izvor: B92
> Datum: četvrtak 7.06.2012.  
> Rubrika: sport_odbojka
> Naslov: Odbojkaši na pobedu od Londona!
> Članak:

Odbojkaši Srbije lako su pobedili Portoriko 3:0 (25:19, 25:17, 25:18) i ostvarili petu trijumf na turniru Interkontinentalnih kvalifikacija za OI 2012.
Srbija je za samo sat vremena zadržala maksimalan učinak, a za plasmana na Olimpijske igre potrebna joj je još samo pobeda protiv Irana u subotu (04.00h).
"Orlove" su timski razbili Portorikance, jedini sa dvocifrenim učinkom bio je Starović sa 10 poena, 9 je osvojio Janić, dok su po 8 imali Rašić i Podraščanin.
Početak meča obeležila je izjednačena igra, da bi Srbija od 4:4 sa dva uzastopna poena stigla do 6:4, odnosno 8:5 na prvom tehničkom tajm-autu. U periodu između dva tehnička odmora igralo se poen za poen, ali je Srbija ipak na drugi tehnički tajm-aut otišla sa četiri poena prednosti (16:12). Orlovi su povećali prednost na 18:13, Portoriko je potom vezao tri poena, da bi Srbija ponovo stekla pet poena prednosti pri rezultatu 21:16. Finiš je protekao u znaku sigurne igre našeg tima koji je prvi set dobio sa 25:19. Isto kao na početku utakmice, tako je i na startu durgog seta bilo izjednačeno do 4:4, kada je Srbija sa dva vezana poena povela sa 6:4 i primorala Karlosa Kardonu da zatraži tajm-aut. Ponovo je, kao u prvom setu, Srbija na prvoj tehničkoj pauzi vodila sa 8:5. Portoriko je držao priključak do 11:9, kada je Srbija osvojila dva uzastopna poena za 13:9. Rival je uzvratio za dva poena, a potom prišao na samo jedan razlike 15:14, da bi na drugom tehničkom odmoru bilo 16:14 za Srbiju.
Posle odmora, Srbija je sa dva vezana poena stigla do 18:14, a posle tajm-auta Portorika i do 20:14. Opet je Srbija u završnici odličnom i preciznom igrom okončala set sa 25:17 za 2:0 u setovima. Na startu trećeg seta, ekipe su se smanjivale u vođstvu, da bi na prvom tehničkom tajm-autu bilo 8:7 za Srbiju. Usledila je serija Srbije za 13:9, kada je Portoriko zatražio tajm-autu. As servisom Atanasijevića, Srbija je povećala prednost na 14:9, a na drugom tehničkom odmoru je bilo 16:11. Vodila je Srbija sa 19:13, a Portoriko smanjio na 19:15, da bi Srbija odmah uzvratila i povela sa 22:15. Na kraju, bilo je 25:18. Po pravilima FIVB, plasman ekipa sa istim brojem bodova se određuje prvo na osnovu broja pobeda, zatim na osnovu set količnika, a ukoliko je i broj pobeda i set količnik identičan, na osnovu poen količnika. Plasman na OI sa turnira u Tokiju izboriće pobednik turnira, kao i najbolja selekcija iz Azije. Ukoliko prvo mesto na turniru osvoji selekcija iz Azije, plasman na OI će izboriti i druga najuspšenija reprezentacija iz Azije. Srbija: N. Kovačević, U. Kovačević (5), Janić (9), Petković (3), Stanković, Nikić (7), Mitić, Rašić (8), Atanasijević (4), Starović (10), Podraščanin (8), Rosić. Treneri: Igor Kolaković I Željko Bulatović. Portoriko: Rivera, Berios, Figueroa (7), Munjis (2), Eskalante (4), Gojas, Maldonado (8), Morales (2), Krus (14), Sančes, Del Valje, Akvino (6). Treneri: Karlos Kardona I Ramon Ernandes Veles. Tabela: 1. Srbija 5 5 0 15:1 15 2. Iran 5 4 1 13:6 11 3. Australija 4 3 1 9:4 9 4. Kina 4 2 2 8:7 7 5. Japan 4 2 2 7:8 5 6. Južna Koreja 4 1 3 5:9 4 7. Venecuela 5 1 4 3:12 3 8. Portoriko 5 0 5 1:15 0
