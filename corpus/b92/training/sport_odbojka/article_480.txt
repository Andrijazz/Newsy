> Izvor: B92
> Datum: utorak 15.01.2013.  
> Rubrika: sport_odbojka
> Naslov: Kup: Pazarci na Zvezdu
> Članak:

Odbojkaši Crvene zvezde igraće u piolufinalu Kupa Srbije sa Novim Pazarom, određenom je žrebom.
Novi Pazar je domaćin završnog turnira koji se igra 23. i 24. februara.
Branioci trofeja, odbojkaši novosadske Vojvodine, igraju sa kragujevačkim Radničkim.

Trener odbojkaša Novog Pazara Radoslav Milić rekao je posle žreba da njegova ekipa nije imala sreće, pošto je za rivala dobila Crvenu zvezdu. "Žao mi je što smo izvukli najtežeg rivala, ali ni protiv ostalih učesnika završnog turnira ne bi imali ulogu favorita. Odigraćemo najbolje što možemo protiv aktuelnog šampiona i najboljeg domaćeg tima", rekao je Milić radiju Sto plus. Finalni turnir Kupa Srbije održaće se 23. i 24. februara u Novom Pazaru, a u drugom polufinalnom duelu sastaće se branilac trofeja Vojvodina i Radnički iz Kragujevca. "Želimo da se predstavimo u najboljem svetlu, kao i naš grad, jer cilj nam je da se ove sezone ekipa plasira u Super ligu", kazao je Milić. Pazarci se trenutno pripremaju za nastavak takmičenja u odbojkaškoj Prvoj ligi, pa će u utorak i sredu odigrati dve kontrolne utakmice sa Budvanskom rivijerom u Budvi.
