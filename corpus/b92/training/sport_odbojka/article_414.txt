> Izvor: B92
> Datum: subota 10.11.2012.  
> Rubrika: sport_odbojka
> Naslov: WSL: Prva pobeda Partizana
> Članak:

Odbojkaši Partizana zabeležili su prvu pobedu u Viner štediše ligi Srbije, pošto je u malom gradskom derbiju savladao Železničar.
Bio je ovo duel dva tima koji su se do ovog kola nalazila na začelju tabele, a Partizan je slavio sa 3:0 (25:21, 25:21, 25:23).
Povratnik u tim Aleksa Brđović je pokazao koliko znači ekipi, ali glavnu reč su ipak vodili Aleksandar Minić sa 21 poenom i Marko Nikolić koji je imao četiri manje.
Partizan je tokom čitavog meča kontrolisao igru i rezultata, ali nijednog trenutka nije uspevao da se značajnije odlepi. Ipak, u završnici su upravo Minić i Nikolić bili odlični, što je u prva dva seta donelo prevagu "crno-belima". Železničar je priliku da učini nešto više imao u trećem periodu, čak je i vodio sa 21:20, ali je posustao u finišu. U poslednjem meču petog kola Viner Štediša lige Đerdap je slavio protiv Mladog Radnika i za sada je bez poraza. Bio je Mladi radnik na pragu preokreta, posle lako izgubljena prva dva seta dobili su gosti treći i potom poveli sa 7:1 u četvrtom. Ipak, Đerdap se nije predavao. Brzo su domaći došli do izjednačenja (13:13), a potom i pobede vredne sva tri boda. Kladovčane, koji su opet pristigli Crvenu zvezdu na tabeli, do petog trijumfa predvodio je iskusni Dragan Svetozarević, koji je nanizao čak 31 poen. U petak su odigrana tri meča petog kola Viner štediše lige Srbine, Crvena zvezda je savladala Spartak iz Subotice sa 3:1, Vojvodina NS seme je bila bolja od Spartaka iz Ljiga sa 3:0, dok je Radnički pobedio kraljevačku Ribnicu sa 3:1. Viner štediše liga, 5. kolo: Crvena zvezda - Spartak Subotica 3:1Vojvodina NS seme - Spartak Ljig 3:0Đerdap - Mladi radnik 3:1Železničar - Partizan Termoelektro 0:3Radnički - Ribnica 3:1 Tabela: 1. Crvena zvezda 5 5 0 15:3 433:348 152. Đerdap 5 5 0 15:3 435:370 153. Radnički 5 3 2 12:9 466:437 94. Vojvodina NS seme 5 2 3 12:9 465:440 95. Mladi radnik 5 3 2 10:8 396:399 86. Spartak Ljig 5 2 3 6:10 346:376 67. Ribnica 5 2 3 9:12 456:467 58. Spartak Subotica 5 2 3 8:12 432:463 59. Partizan Termoelektro 5 1 4 4:12 334:387 310. Železničar 5 0 5 2:15 347:423 0
