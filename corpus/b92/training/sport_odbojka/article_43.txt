> Izvor: B92
> Datum: subota 18.02.2012.  
> Rubrika: sport_odbojka
> Naslov: Kup: Odbojkašice Spartaka u finalu
> Članak:

Odbojkašice subotičkog Spartaka plasirale su se u finale završnog turnira Kupa Srbije u Lazarevcu.
Subotičanke su u drugom polufinalu pobedile domaću Kolubaru sa 3:0 (26:24, 25:21, 25:19).
Odbojkašice Spartaka će u finalnoj utakmici igrati sa Crvenom zvezdom koja je u prvom polufinalu pobedila Vizuru sa 3:1 (25:23, 25:21, 17:25, 25:20). Finalna utakmica završnog turnira Kupa Srbije igra se u nedelju od 18 sati u Lazarevcu.
Tokom prva dva seta Subotičanke su imale prednost od početka, s tim što su u završnici prvog seta dozvolile Kolubari da se vrati u igru. Ipak, iskusnije odbojkašice NIS Spartaka su povele sa 1:0, a potom prilično lako i sa 2:0 u setovima. U trećem setu Kolubara je odlično počela i imala prednost do sredine seta, kada su Subotičanke potpuno preokrenule rezultat i zasluženo slavile.
