> Izvor: B92
> Datum: četvrtak 21.06.2012.  
> Rubrika: sport_odbojka
> Naslov: Startuje Vip Beach Volley liga 2012
> Članak:

Kragujevac će predstojećeg vikenda biti domaćin prvog turnira Vip Beach Volley liga 2012, prvenstva Srbije u odbojci na pesku.
Šampionat se ove godine organizuje kroz sedam turnira, posl Kragujevca igra se u Kladovu, Kanjiži, Baču, Bačkoj Palanci, Novom Sadu i Beogradu.
Prvi turnir će se odigrati od petka do nedelje u Velikom Parku u Kragujevcu. Učešće je prijavilo 49 ekipa, 35 u muškoj i 14 u ženskoj konkurenciji.
Pored takmičenja i ove godine će biti organizovana Škola odbojke za devojčice i dečake uzrasta do 14 godina, koju će voditi Vladimir Grbić, potpredsednik OSS i promoter "Vip Beach Volley lige 2012". Škola odbojke će održati u subotu, 23. juna u 11,30 i 16,30 časova, i u nedelju, 24. juna u 15,00 časova.
