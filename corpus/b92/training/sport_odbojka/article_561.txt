> Izvor: B92
> Datum: četvrtak 21.03.2013.  
> Rubrika: sport_odbojka
> Naslov: Portugal umesto Egipta u SL
> Članak:

Svetska odbojkaška federacija (FIVB) saopštila je da će Portugalija zameniti Egipat u C grupi XXIV Svetske lige 2013.
Egipat je odustao od takmičenja zbog teškoća u organizaciji utakmica. Tačni termini i mesta odigravanja utakmica Portugalije kao domaćina biće naknadno saopšteni.
Seniori Srbije će 16. put igrati u ovom takmičenju u B grupi sa Rusijom, Italijom, Kubom, Nemačkom i Iranom. Srbija će Nemačku dočekati u dvorani "Čair“ u Nišu, 29. i 30. juna od 20 časova.
Utakmica sa Italijom se igra u dvorani SPC "Vojvodina" u Novom Sadu, 6. i 7. jula od 20 časova. U okviru I vikenda B grupe, Srbija će gostovati u Havani. Utakmice Kuba - Srbija odigraće se 8. i 9. juna od 2,.40 časova po našem vremenu. Tokom II vikenda, Srbija će gostovati u Rusiji. Mečevi Rusija - Srbija odigraće se u Kalinjingradu, 14. i 15. juna od 17 časova po našem vremenu. U okviru III vikenda B grupe, Srbija će gostovati u Iranu. Utakmice će se odigrati 21. i 23. juna od 14.30 časova po našem vremenu. U XXIV Svetskoj ligi igraće 18 reprezentacija podeljenih u 3 grupe, a odigraće se pet vikenda po jednokružnom bod sistemu. Završni turnir Svetske lige biće održan od 17. do 21. jula u argentinskom gradu Mar del Plata. Na njemu će igrati šest selekcija podeljenih u dve grupe.
