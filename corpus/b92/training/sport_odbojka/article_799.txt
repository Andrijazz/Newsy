> Izvor: B92
> Datum: nedelja 15.09.2013.  
> Rubrika: sport_odbojka
> Naslov: Kolaković objavio spisak za EP
> Članak:

Selektor muške odbojkaške reprezentacije Srbije Igor Kolaković objavio je spisak igrača koji će učestvovati na Evropskom prvenstvu u Danskoj i Poljskoj.
Evropsko prvenstvo održaće se od 20. do 29. septembra, a Srbiju će predstavljati Vlado Petković, Nikola Jovović, Saša Starović, Aleksandar Atanasijević, Nikola Rosić, Filip Vujić, Dragan Stanković, Marko Podraščanin, Milan Rašić, Srećko Lisinac, Miloš Nikić, Nikola Kovačević, Marko Ivović i Nemanja Petrić.
Odbojkaši Srbije, aktuelni prvaci Evrope, u sredu, 18. septembra putuju u Herning, gde će igrati u C. Seniori Srbije će prvu utakmicu u C grupi odigrati u petak, 20. septembra od 17.00 protiv Slovenije, u 2. kolu, u subotu igraju protiv Holandije (15.00), a u poslednjem, 3. kolu, u nedelju protiv Finske. Pobednici grupa će izboriti direktan plasman u četvrtfinale, a rivali Srbiji u nastavku takmičenja biće ekipe iz A grupe u Odenzeu, gde će igrati Danska, Italija, Belorusija i Belgija.
