> Izvor: B92
> Datum: nedelja 24.06.2012.  
> Rubrika: sport_odbojka
> Naslov: Odbojkašice 11. na Gran Priju
> Članak:

Srpske odbojkašice zauzele su 11. mesto u ukupnom poretku ovogodišnjeg izdanja Gran Prija.
Izabranice Zorana Terzića porazom od Tajlanda završile su učešće u elitnom takmičenju, a još ranije je bilo poznato da neće igrati na finalnom turniru u Ningbou, u Kini.
Finalni turnir na programu je od 27. juna do 1. jula, a na njemu će učestvovati šest reprezentacija – Kina i pet najuspešnijih selekcija posle tri odigrana vikenda, a to su Sjedinjene Države, koje su bez poraza, Turska, Tajland, Brazil i Kuba.
Selekcije će biti podeljene u dve grupe sa po tri tima, a po dve najbolje će se plasirati u polufinale.
