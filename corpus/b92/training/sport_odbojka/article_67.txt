> Izvor: B92
> Datum: petak 9.03.2012.  
> Rubrika: sport_odbojka
> Naslov: VL: Zvezda lako sa Železničarom
> Članak:

Odbojkaši Crvene zvezde pobedili su Železničar sa 3:0 (25:21, 25:16, 25:12) za 73 minuta igre u prvoj utakmici četvrtfinala plej-ofa Viner štediše lige.
Najviše poena za ‘crveno-bele’ osvojio je Jakovljević (15), Stoilović je osvojio 14, a Petković poen manje. Kod gostiju se istakao Jezdimirović sa 11 poena.
Sledeći meč igra se u nedelju, kada će Zvezda imati priliku da izbori plasman u polufinale.
Železničar je dostojno parirao Crvenoj zvezdi samo u prvom setu. Domaći su na drugom tehničkom tajm-autu imali samo poen viška (16:15), ali su ipak proradili kad je to bilo najpotrebnije, u samoj završnici. Odličan je bio Filip Stoilović, koji je prošle godine igrao kao pozajmljen igrač baš u Železničaru.  su uspeli da se odlepe (21:17), a potom mirno privedu set kraju - 25:21. U drugom je već bilo lakše, već na drugom obaveznom predahu ekipa Željka Bulatovića imala je šest poena viška (16:10), a u trećem je do istog perioda stekla plus devet (16:7). U oba navrata Železničar nije imao snage za preokret. Crvena zvezda: Okolić, Perić 1, Pajić, Stoilović 14, Gmitrović 1, Milutinović 9, Jakovljević 15, Mitić 2, Petković 13, Ćelić 8, Buculjević, Vujić (libero). Trener: Željko Bulatović. Železničar: Brajović 2, Stojsavljević 9, Roganović 7, Lojaničić (libero), Jezdimirović 11, Janjušević 2, Bogić 4, Karić, Stevanović, Petković, Pajić, Kolarević. Trener: Srđan Stefanović. U četvrtak je Vojvodina sa 3:1 bila bolja od Ribnice, Radnički je bio ubedljiv protiv Spartaka, dok je Mladom radniku pripao triler protiv Partizana sa 3:2.
