> Izvor: B92
> Datum: petak 5.07.2013.  
> Rubrika: sport_odbojka
> Naslov: EL: Odbojkašice pobedile Nemice
> Članak:

Srpske odbojkašice došle su do šeste pobede u grupi B Evropske lige, pošto su u Ranani, u drugom meču četvrtog vikenda slavile protiv Nemica.
Srbija je do pobede došla sa 3:2, po setovima 18:21, 21:16, 19:21, 21:19 i 15:7, posle 93 minuta igre.
Naš tim u poslednjem kolu, u subotu od 16 časova po našem vremenu, igra sa Belgijom.
Naše odbojkašice ostvarile su veliki uspeh savladavši gotovo kompletnu selekciju Nemačke, akutelnog vicešampiona Evrope. Izabranice Aleksandra Vladisavljeva se nisu predavale nijednog trenutka, čak ni kada je Nemačka vodila sa 2:1 u setovima, da bi u odlučujućem, petom setu, fantastičnom igrom prosto  Nemice sa terena. Početakmeča doneo je izjednačenu igru, da bi posle 6:6, Srbija povela sa 8:6, a Nemačka odmah izjednačila. Vodila je Srbija na tehničkom tajm-autu sa 12:10, a zatim i sa 13:10, ali je Nemačka ponovo izjedančila, ovoga puta na 13:13. Posle 15:14 za Srbiju, Nemačka je serijom 5:0 stigla do 19:14, a Srbija uspela da smanji na 20:17. Ipak, Nemice su prvi set dobile sa 21:18. Vodila je Srbija sa 3:1 i 6:3 na početku drugog seta, a Nemačka zatim smanjila na 6:5. Vodila je Srbija zatim sa 11:6, 13:7, pa 16:8, a u finišu i sa 18:11, ali su uporne Nemice smanjile na 19:15. Srbija je drugi set dobila sa 21:16 i izjednačila na 1:1 u setovima. Od početka trećeg seta Nemice su bile u prednosti, a Srbija je prvi put izjednačila na 5:5, a zatim i 9:9, da bi posle dva vezana poena povela sa 11:9. Serijom 3:0 Nemice su preokrenule rezultat i povele sa 12:11, a Srbija odličnom igrom stigla do 16:13, odnosno 17:14. Izjednačila je Nemačka na 18:18, pa 19:19, da bi na kraju sa dva uzastopna poena stigla do 21:19 i vođstva od 2:1 u setovima. U četvrtom setu se igralo poen za poen do 10:10, kada je Srbija sa dva vezana poena stigla do 12:10, koliko je bilo na tehničkom tajm-autu. Izjednačile su odmah Nemice, pa se zatim vodila žestoka borba za svaki poen do kraja seta. Srbija je posle 19:19, baš kao Nemačka u trećem setu, osvojila dva uzastopna poena za konačnih 21:19 i izjednačenje na 2:2 u setovima. Odlično je Srbija počela peti set i povela sa 5:2, 7:3 i 8:4, koliko je bilo na promeni strana. Nastavila je Srbija sa dobrom igrom i vodila sa 9:5, a posle 9:6 stigla do šest poena prednosti - 12:6. U finišu Srbija je serijom 3:1 okončala set sa 15:7 za trijumf od 3:2 u setovima. Srbija - Nemačka 3:2 (18:21, 21:16, 19:21, 21:19, 15:7) Srbija: Raonić 6, Kecman 7, Medić, Savić 14, Luković 1, Helić 16, Bezarević, Rosić, Bursać 4, Dabić. Blagojević 17, Stevanović 13. Treneri: Aleksandar Vladisavljev i Vladimir Medenica. Nemačka: Dir, Vajs 1, Hanke 2, Brinker 1, Brant 9, Suške 14, First, Bejer, Hipe 16, Kožuh 11, Tomsen, Gertis 11. Treneri: Đovani Gvideti i Feliks Kozlovski.
