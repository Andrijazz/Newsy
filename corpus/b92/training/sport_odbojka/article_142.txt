> Izvor: B92
> Datum: nedelja 6.05.2012.  
> Rubrika: sport_odbojka
> Naslov: Kolaković saopštio spisak za Sofiju
> Članak:

Selektor srpskih odbojkaša Igor Kolaković saopštio je spisak igrača za turnir Evropskih kvalifikacija za OI, koji se održava od 8. do 13. maja u Sofiji.
Plasman na Olimpijski turnir izboriće samo pobednik ovih kontinentalnih kvalifikacija.
Na turniru u Sofiji učestvuje osam reprezentacija, podeljenih u dve grupe. Najbolji srpski odbojkaši svrstani su u grupu A, a protivnici će im biti reprezentacije Bugarske, Španije i Slovenije.
U grupi B su: Italija, Nemačka, Finska i Slovačka. Na Kolakovićevom spisku nalaze se: tehničari: Vlado Petković i Mihajlo Mitić korektori: Saša Starović i Aleksandar Atanasijević libero: Nikola Rosić blokeri: Dragan Stanković, Marko Podraščanin i Milan Rašić primači: Bojan Janić, Nikola Kovačević, Miloš Nikić i Miloš Terzić. Srpska odbojkaška ekspedicija u Sofiju putuje u ponedeljak, a prvu utakmicu odigraće u sredu protiv domaćina turnira. Dan kasnije rival Kolakovićevim izabranicima biće reprezentacija Španije, a u petak selekcija Slovenije. Ukoliko osvoji jedno od prva dva mesta u grupi Srbija će u subotu igrati u polufinalu, a ako prebrodi i polufinalnu prepreku u nedelju će se u finalnom meču boriti za olimpijsku vizu. Svi mečedvi igraće se u sofijskoj dvorani Armejec. Raspored utakmica na turniru: Grupa A: Utorak, 8. maj:Bugarska - Slovenija (19,45 h po našem vremenu), Srbija i Španija slobodni Sreda, 9. maj: Slovenija - Španija (16,30 h) Srbija - Bugarska (19,45) Četvrtak, 10. maj: Srbija - Španija (16,30) Bugarska i Slovenija slobodni Petak, 11. maj: Srbija - Slovenija (13,30) Bugarska - Španija (19,45) Grupa B: Utorak, 8. maj: Nemačka - Slovačka (13,30) Italija - Finska (16,30) Sreda, 9. maj: Finska - Nemačka (13,30) Italija i Slovačka slobodni Četvrtak, 10. maj: Slovačka - Finska (13,30) Italija - Nemčka (19,45) Petak, 11. maj: Italija - Slovačka (16,30) Finska i Nemačka slobodni. Subota, 12. maj - polufinala: A1 - B2 (16,30) B1 - A2 (19,45) Nedelja, 13. maj - Finale (19,45 h)
