> Izvor: B92
> Datum: utorak 20.11.2012.  
> Rubrika: sport_odbojka
> Naslov: Kolubara prošla, Mladi radnik ne
> Članak:

Odbojkašice Kolubare plasirale su se u šesnaestinu finala Kupa izazivača, pošto su u revanšu 2. kola savladale Holding Grac sa 3:0 (25:13, 25:15, 25:11).
Prvi meč u gostima Lazarevčanke su dobile rezultatom 3:1.
Kolubara će u šesnaestini finala igrati protiv ekipe TENT iz Obrenovca. Prva utakmica na programu je između 4. i 6. decembra u Lazarevcu, a revanš izmedju 11. i 13. decembra u Obrenovcu.
A odbojkaši požarevačkog Mladog radnika nisu uspeli da se plasiraju u šesnaestinu finala Kupa izazivača, pošto su na gostujućem terenu u revanšu 2. kola izgubili od Union Arbesbaha sa 3:0 (25:23, 25:23, 25:18). Prvi meč u Požarevcu Mladi radnik je izgubio takođe sa 3:0. Union Arbesbah će u šesnaestini finala igrati protiv Makabija iz Tel Aviva.
