> Izvor: B92
> Datum: petak 6.09.2013.  
> Rubrika: sport_odbojka
> Naslov: Odbojkašice kreću u odbranu titule
> Članak:

Srpske odbojkašice u petak od 17 časova duelom sa Bugarskom na Evropskom prvenstvu, čiji domaćini su Nemačka i Švajcarska, počinju odbranu titule.
Izabranice Zorana Terzića pre dve godine su u Beogradu postale evropske šampionke, čime su ostvarile najveći uspeh u istoriji, a odbranu započinju u nemačkom Šverinu.
U prvoj fazi, pored Bugarske, protivnici će im biti i Poljska i Češka, u okviru grupe D.
Ovog leta, srpske odbojkašice su se, kao što je slučaj bio te 2011. godine, u pripremi za Šampionat  pripremale kroz Evropsko prvenstvo i Gran Pri. Terzić je na raspolaganju imao veliki broj igračica, praktično su napravljena dva tima, a na kraju je selektirano 14 igračica. Kao i pre dve godine, naš tim je osvojio treće mesto na Gran Priju, i može se reći da nije postojala bolja priprema na tom takmičenju za naš tim. Evropske šampionke su u Saporou odmerile snage sa najboljim timovima na svetu, a od evropskih ekipa tamo je bila samo Italija. U odlučujućem meču, naše odbojkašice su pobedile Italijanke sa 3:2, a najboljim timovima na svetu u ovom trenutku, Brazilu i Kini, pružile su veliki otpor. Bile su bolje od Amerikanki, koje su branile titulu u elitnom takmičenju, kao i selekcije domaćina, a takve utakmice sigurno su bolje od prijateljskih mečeva u polupraznim dvoranama i sa protivnicima koji ne mogu da daju pravu sliku snage našeg tima.
Uprkos sjajnom rezultatu na Gran Priju, ne treba se zanositi i od devojaka očekivati čudo. Jasno je da žele da ponove uspeh od pre dve godine, ali je poznato da je mnogo teže odbraniti titulu, nego je osvojiti prvi put. Pred Evropsko prvenstvo u Italiji i Srbiji, bilo je ljudi koji su verovali da naš tim može do krune, ali je put do titule bio pun uspona i padova, a posebno preokreta. Mnogi se sećaju velikog finala sa Nemačkom, koji samo ide u prilog toj tvrdnji. Svakako, Terzić je izabrao najjači tim u ovom trenutku, u kojem će se naći i tri debitantkinje na Evropskim prvenstvima - Brankica Mihajlović, Bojana Živković i Ana Bjelica. Tokom leta, Mihajlovićeva se istakla kao jedna od najboljih u našem timu i sigurno jedna od najzaslužnijih za treće mesto u Gran Priju uz Jovanu Brakočević i Maju Ognjenović. "Još nam se nisu slegle emocije sa Gran Prija, gde smo n.
Tim će posle propuštanja prošlogodišnjih Olimpijskih igara u Londonu, ponovo predvoditi Jelena Nikolić, koja će šesti put igrati za Srbiju na Evropskim prvenstvima, dok će po peti put to učiniti Ognjenovićeva, Nataša Krsmanović i Brižitka Molnar. Po tri učešća na Šampionatima r srt", istakla je Nikolićeva. Evropsko prvenstvo počinje u petak i trajaće do 14. septembra. Pored u Šverinu igraće se i u Haleu, Drezdenu, Berlinu i Cirihu. Naša grupa se u drugoj fazi ukršta sa grupom B, u kojoj će u Cirihu igrati Švajcarska, Italija, Belgija i Francuska. U ovom trenutku, u našem timu, ipak, ne razmišljaju dalje od grupne faze, a selektor ističe da je teško izdvojiti favorite. "U Nemačku smo stigli kao šampioni, a to je uvek mač sa dve oštrice. S jedne strane, biće mnogo teže, jer će sve selekcije biti inspirisane da nam kao prvaku skinu skalp. S druge strane, devojke će imati motiv, samopuzdanje, veru u sebe da dokažu da su jedna od najjačih ekipa u Evropi. I učinićemo sve da se domognemo pobedničkog postolja", rekao je selektor Zoran Terzić.
"Nikog ne izbegavamo, niti biramo. Ko kaže da će u Cirihu najbolje biti Italijanke, kada i Belgija igra odlično. Sve je moguće, pa i da u četvrtfinalu odmerimo snage sa ekipom iz naše grupe. Svesni smo da je nokaut faza srž svakog takmičenja. Takođe, imamo i primer juniora, koji su sa jednim porazom deveti na svetu". Srbija u prvom kolu igra sa Bugarskom u petak od 17 časova, u subotu u istom terminu se sastaje sa Češkom, a u nedelju od 18 časova igra sa Poljskom. U A grupi u Haleu igraće Nemačka, Turska, Španija i Holandija. U B grupi, u Cirihu, igraće Švajcarska, Italija, Belgija i Francuska. U C grupi, u Drezdenu, igraće Rusija, Azerbejdžan, Hrvatska i Belorusija. Iz svake grupe, prvoplasirane ekipe će se plasirati direktno u četvrtfinale, dok će drugoplasirani i trećeplasirani timovi igrati baraž utakmice, odnosno praktično osminu finala. Utakmice osmine finala, kao i četvrtfinala će se odigrati u Haleu i Cirihu, a polufinala, utakmica za treće mesto i finale u dvorani "Maks Šmeling" u Berlinu.
