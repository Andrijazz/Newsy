> Izvor: B92
> Datum: utorak 25.12.2012.  
> Rubrika: sport_odbojka
> Naslov: Kup: Vojvodina i Radnički sigurni
> Članak:

Odbojkaši Novog Pazara, Radničkog i Vojvodine zabeležili su pobede u prvim mečevima četvrtfinala Kupa Srbije.
Vojvodina, branilac titule osvajača Kupa, slavila je protiv Borac iz Starčeva sa 3:1 u Pančevu. Najbolji u redovima Novosađana bio je Dražen Luburić sa 17 poena, dok je kod domaćina Rado Spasojević imao 22 poena.
Radnički je zabeležio najsigurniju pobedu, pošto je sa 3:0 bio bolji od Đerdapa, i to po drugi put za samo četiri dana, pošto je tokom vikenda slavio i u Wiener Städtische ligi. Kragujevčane je do trijumfa u Kladovu predvodio Vladimir Čedić sa 16 poena, dok je u timu Kladova Dragan Svetozarević imao 11. Najveće iznenađenje priredio je Novi Pazar, koji je na gostovanju pobedio Klek Srbijašume sa 3:1. Hamza Zatrić bio je najbolji u pobedničkoj ekipi sa 20 poena, jednim više od Radosava Dojčilovića, dok je u timu domaćina 12 poena imao Radovan Providžalo. U sredu od 19 časova u dvorani "Dudova šuma" u Subotici sastaju se Spartak i Crvena zvezda. Revanš utakmice svih duela na programu su u petak, u Beogradu, Novom Sadu, Novom Pazaru i Kragujevcu. U slučaju da obe ekipe ostvare po jednu pobedu, plasman u polufinale će izboriti ekipa koja ima bolji set količnik. Ukoliko je set količnik identičan, plasman na finalni turnir će izboriti ekipa koja ima bolji poen količnik. U slučaju da je i poen količnik identičan, o plasmanu u polufinale će odlučiti .
