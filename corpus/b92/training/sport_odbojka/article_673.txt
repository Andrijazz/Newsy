> Izvor: B92
> Datum: utorak 25.06.2013.  
> Rubrika: sport_odbojka
> Naslov: SP: Druga pobeda juniorki u Češkoj
> Članak:

Ženska juniorska odbojkaška reprezentacija Srbije ostvarila je drugu na Svetskom prvenstvu u Brnu, u Češkoj.
Naše odbojkašice su u četvrtom kolu grupe B pobedile Japan sa 3:2, po setovima 25:21, 25:21, 16:25, 21:25 i 15:10, posle 113 minuta igre.
Juniorke Srbije će u utorak igrati sa Tajlandom meč poslednjeg, petog kola od 15 časova.
Zabeležila je Srbija vrednu pobedu protiv Japana, u meču u kojem su izabranice Ratka Pavličevića odlično odigrale prva dva seta i povele sa 2:0, a zatim dozvolile Japankama da se potpuno vrate u meč. Ipak, u petom setu su juniorke Srbije zaigrale maksimalno angažovano i zasluženo ostvarile trijumf koji im, uz pobedu protiv Tajlanda, može doneti plasman na drugo mesto u B grupi, odnosno u osmini finala trećeplasiranu selekciju iz A grupe. Početak meča pripao je Japankama, koje su vodile od starta, a na prvom tehničkom odmoru sa četiri poena prednosti - 8:4. Smanjila je Srbija na 8:7, a kod vođstva Japana od 10:7, Pavličević je zatražio tajm-aut. Vodio je Japan sa 11:8, pa 13:10, da bi Srbija serijom 5:0 preokrenula rezultat i povela sa 15:13. Izjednačio je Japan na 15:15, a na drugom tehničkom tajm-autu bilo je 16:15 za Srbiju. Izjednačio je Japan na 16:16, a Srbija osvojila dva uzastopna poena za 18:16. Održavala je Srbija razliku do 21:19, kada su Japanke osvojile dva poena za izjednačenje na 21:21. Uzvratila je Srbija i serijom 3:0 stigla do 24:21. Realizovala je Srbija prvu set loptu za konačnih 25:21 i vođstvo od 1:0 u setovima. Odlično je Srbija počela drugi set i povela sa 4:0. Povećavala je Srbija razliku i posle 7:1, na prvom tehničkom tajm-autu vodila sa 8:4. Povela je Srbija sa 9:4, a Japan serijom 3:0 smanjio na 9:7. Posle 10:8 za Srbiju, Japanke su sa dva uzasopna poena stigle do prvog izjednačenja u drugom setu na 10:10. Igralo se zatim poen za poen do 13:12 za Srbiju, kada su Japanke povele prvi put u drugom setu, sa 14:13. Odgovor Srbije je bio identičan, dva vezana poena za vođstvo od 15:14. Na drugom tehničkom tajm-autu bilo je 16:15 za Srbiju. Serijom 3:0, Srbija stiže do četiri poena prednosti, 19:15, a Japanke sa dva vezana poena smanjuju na 19:17. Na isti način Srbija vraća razliku na četiri poena - 21:17. Ponovo su Japanu pripala dva uzastopna poena za 21:19, a zatim se igralo poen za poen, da bi Srbija stigla do četiri set lopte - 24:20. Iskoristila je Srbija drugu za konačnih 25:21 i vođstvo od 2:0 u setovima. Vodio je Japan na startu trećeg seta sa 3:2, a Srbija preokrenula rezultat i povela sa 5:4. Od tog trenutka, Japanke su napravile seriju 5:0 i povele sa 9:5. Smanjila je Srbija na 9:7, pa se igralo izjednačeno do 12:9, kada je Japan osvojio tri uzastopna poena za prednost od 15:9. Na drugom tehničkom tajm-autu bilo je 16:10 za Japan. Povele su Japanke sa 20:12, a na kraju je bilo 25:16 za smanjenje vođstva Srbije na 2:1 u setovima. Na početku četvrtog seta se vodila žestoka borba za svaki poen, a ekipe su se smenjivale u vođstvu. Vodio je Japan sa 6:5, a Srbija je na prvom tehničkom odmoru imala dva poena prednosti - 8:6. Imala je Srbija tri poena prednosti pri rezultatu 10:7, a Japan je potom izjednačio na 10:10. Posle 11:10 za Srbiju, Japan je serijom 3:0 preokrenuo rezultat i poveo sa 13:11. Održavao je Japan razliku, pa je na drugom tehničkom tajm-autu vodio sa 16:14. Vodio je Japan sa 18:15, pa 19:16, a zatim i sa 22:17. Japan je četvrti set rešio u svoju korist sa 25:21 za izjednačenje na 2:2 u setovima. U odlučujućem, petom setu, Japan je poveo sa 2:0, pa je Ratko Pavličević odmah zatražio tajm-aut. Posle predaha usledila je fantastična serija Srbije od 8:0 za vođstvo od 8:2 kada su promenjene strane. Nastavila je Srbija neverovatnu seriju (ukupno 9:0) i povela sa 9:2. Japan je uspeo da smanji na 9:4, a zatim i na 10:6. Sa dva vezana poena Srbija ponovo stiže do šest poena viška - 12:6, a Japan uzvraća na isti način i smanjuje na 12:8. Imala je Srbija šest meč lopti - 14:8 i iskoristila je treću za konačnih 15:10 i trijumf od 3:2.
