> Izvor: B92
> Datum: četvrtak 26.04.2012.  
> Rubrika: sport_odbojka
> Naslov: Titula za Miljkovića u Turskoj
> Članak:

Doskorašnji kapiten odbojkaške reprezentacije Srbije Ivan Miljković osvojio je duplu krunu u Turskoj sa ekipom Fenerbahčea.
Nakon trijumfa u Kupu, Fenerbahče je slavio i u finalu plejofa prvenstva pošto je u majstorici dobio tim Arkaša sa 3:0 (25:23, 25:20, 25:21).
Srpski internacionalac bio je najefikasniji igrač meča, a šampionskoj pobedi doprineo je sa 19 poena. On je izabran za najkorisnijeg igrača finala.
Fenerbahče je osovjio treću uzastopnu titulu šampiona Turske. Miljković je nastavio seriju uspeha srpskih internacionalaca koji su do sada osvojili šampionate Slovenije, Francuske i Italije. Uspešne su i odbojkašice koje su se radovale u Švajcarskoj, Rumuniji i Azerbejdžanu.
