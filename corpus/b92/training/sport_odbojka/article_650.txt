> Izvor: B92
> Datum: sreda 12.06.2013.  
> Rubrika: sport_odbojka
> Naslov: Kolaković saopštio spisak za Ruse
> Članak:

Srpski odbojkaši otputovali su protekle noći u Kalinjingrad, gde će u petak i subotu igrati mečeve drugog vikenda Svetske lige sa Rusijom.
Izabranici Igora Kolakovića odlično su startovali u elitnom takmičenju, pošto su na gostovanju Kubi zabeležili obe pobede.
Mečevi sa Rusijom u Kalinjingradom na programu su od 17 časova po srednjeevropskom vremenu.
Kolaković je na put poveo 12 igrača, a to su: tehničari: Vlado Petković i Aleksa Brđović. korektori: Saša Starović i Aleksandar Atanasijević. libero: Nikola Rosić. blokeri: Dragan Stanković, Marko Podraščanin i Srećko Lisinac. primači: Nikola Kovačević, Uroš Kovačević, Marko Ivović i Nemanja Petrić. Srpski odbojkaši ove godine po 16. put igraju u Svetskoj ligi, a pored Italije i Kube u grupi su i sa Italijom, Nemačkom i Iranom. U okviru trećeg vikenda, naš tim će 21. i 23. juna gostovati Iranu, a potom će ugostiti selekcije Nemačke i Italije. Srbija će Nemačku dočekati u niškom "Čairu" 29. i 30. juna, a Italiju u novosadskom "Spensu" 6. i 7. jula.
