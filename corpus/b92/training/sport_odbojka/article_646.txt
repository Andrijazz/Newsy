> Izvor: B92
> Datum: nedelja 9.06.2013.  
> Rubrika: sport_odbojka
> Naslov: Poraz odbojkašica od Bugarki
> Članak:

Ženska odbojkaška reprezentacija Srbije izgubila je u Sofiji od Bugarske sa 3:2 (23:25, 17:21, 21:16, 21:16, 15:13) u prijateljskoj utakmici.
Meč je trajao 103 minuta, a Bugarska je uspela da se revanšira za poraz iz prvog meča, koji je takođe odigran u pet setova.
Srpske odbojkašice igraće od 14. juna do 7. jula u B grupi Evropske lige sa Belgijom, Nemačkom i Izraelom. U A grupi su Turska, Bugarska, Rumunija i Mađarska.
Plasman na završni turnir u Bugarskoj 13. i 14. jula, pored domaćina, izboriće pobednici grupa i najbolja drugoplasirana selekcija. Finalisti petog izdanja Evropske lige izboriće učešće na Gran Priju 2014. godine.
