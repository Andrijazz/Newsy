> Izvor: B92
> Datum: nedelja 8.07.2012.  
> Rubrika: sport_odbojka
> Naslov: Nemci najbolji na `Štrandu`
> Članak:

Tomas Kačmarek i Aleksandar Valkenhorst iz Nemačke, pobednici su turnira EP2012. u odbojci na pesku - "Novi Sad Masters 2012".
Turnir je održan na novosadskom `Štrandu`, a Kačmarek i Valkenhorst su u finalu savladali Jana Hadravu i Roberta Kufu iz Češke sa 2:0, po setovima 21:16 i 21:18.
U meču za treće mesto, Fransisko Alfredo Markos i Kristijan Garsija iz Španije savladali su Aleksandra Hubera i Robina Zajdla iz Austrije sa 2:0, po setovima 21:16 i 21:14.
U prvom polufinalu, Hadrava i Kufa iz Češke savladali su Hubera i Zajdla iz Austrije sa 2:1, po setovima 18:21, 21:15 i 15:11. U drugom polufinalu, Kačmarek i Valkenhorst iz Nemačke su pobedili Markosa i Garsiju iz Španije sa 2:0, po setovima 21:9 i 21:19.
