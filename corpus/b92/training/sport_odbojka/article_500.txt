> Izvor: B92
> Datum: sreda 30.01.2013.  
> Rubrika: sport_odbojka
> Naslov: Gran Pri: Srbija domaćin u avgustu
> Članak:

Ženska odbojkaška reprezentacija Srbije biće domaćin Grupe F, drugog vikenda Gran Prija od 9. do 11. avgusta.
Srbija će u svom trećem nastupu u tom takmičenju ugostiti SAD, Holandiju i Alžir.
Odbojkašice Srbije prvog vikenda, od 2. do 4. avgusta, igraće u Grupi B u Dominikanskoj Republici s domaćinom, Portorikom i Českom, dok će trećeg vikenda, od 16. do 18. avgusta, igrati u Grupi N u Makau s Kinom, Poljskom i Argentinom.
Finalni turnir održaće se od 28. avgusta do 1. septembra u Japanu, a pored domaćina igraće i pet najuspešnijih selekcija posle interkontinentalnog dela takmicenja.
