> Izvor: B92
> Datum: nedelja 5.05.2013.  
> Rubrika: sport_odbojka
> Naslov: Svečano otvoreno novo sedište CEV
> Članak:

U okviru proslave 40 godina od osnivanja Evropske odbojkaške konfederacije, u subotu je u Luksemburgu svečano otvoreno novo sedište CEV.
Aleksandar Boričić, predsednik OSS i Slobodan Milošević, generalni sekretar OSS, predstavljali su Odbojkaški savez Srbije na ceremoniji u Luksemburgu.
U prisustvu uglednih zvanica, među kojima su bili dr Ari Da Silva Grasa Filjo, predsednik FIVB, Andre Hofman, predsednik Olimpijskog komiteta Luksemburga, Romain Šnajder, minister sporta Luksemburga, kao i predsednici 41 Federacije od 55 zemalja članica CEV, svečano je otvorena nova "Evropska kuća odbojke". Odbojkaški savez Srbije je povodom otvaranja novog sedišta CEV, Evropskoj odbojkaškoj konfederaciji poklonio "Poliptih" posvećen Evropskom prvenstvu za seniorke 2011. - "Odbojka spaja". Autori poliptiha "Odbojka spaja" su: Rajna Kosanović, magistar umetnosti, akademski slikar, Ivana Dakić, diplomirani grafički dizajner, Sanja Stojaković, diplomirani scenograf, Marija Grujić, akademski slikar, Tamara Brčić, diplomirani grafički dizajner, Ana Manojlović, student zidnog slikarstva, Ksenija Marković, diplomirani kostimograf, Jovana Mišković, akademski vajar, Bilja Belada, diplomirani scenograf, Jelena Branković, student scenografije i Una Isailović, student grafike knjige.
