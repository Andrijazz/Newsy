> Izvor: B92
> Datum: nedelja 5.02.2012.  
> Rubrika: sport_odbojka
> Naslov: WL(m): Voša lako protiv Spartaka
> Članak:

Odbojkaši Vojvodine pobedili su Spartak sa 3:0 u meču 15. kola Wiener Städtische lige.
Novosađani su lako, za samo 64 minuta igre, upisali tri boda u Ljigu, a tako ujedno i 11. pobedu ove sezone.
Sa nova tri boda ekipa Nikole Salatića ostala je u trci za prvo mesto tri kola pre početka doigravanja, pošto drži drugu poziciju, sa pet bodova manje od Crvene zvezde.
Gosti su tokom celog meča bili bolji u svim elementima igre. U prvom setu Spartak je ostavljen na samo 13 poena, a u drugom je bio nešto bolji, dok su Novosađani rutinski priveli meč kraju u trećem delu. Bolji od ostalih bio je Marko Ivović, primač servis Vojvodine, koji je karijeru počeo upravo u Ljigu. Spartak - Vojvodina NS seme 0:3 (13:25, 21:25, 18:25)Spartak: Majcan, Ražnatović 9, Šatora 3, Gajić, Karišik 1, Palibrk 5, Ristić (libero), Stevović 9, Spasojević, Milosavljević, Balđijev 9, Tošnić. Trener: Milivoje Radisavljević. Vojvodina NS seme: N. Čubrilo, Martinović, Stefanović, Mirosavljević 9, Veselinović 9, Ivović 18, Vrban, Gerić 6, L. Čubrilo 2, Mrdak 10, Stanković, Kapur (libero). Trener: Nikola Salatić. U derbiju kola, Crvena zvezda je još u četvrtak slavila protiv Partizana sa 3:1. U mečevima odigranim u subotu, Mladi radnik je sa 3:0 pobedio Ribnicu, a Železničar Klek, dok se u poslednjoj utakmici kola, u nedelju, sastaju Jedinstvo i Radnički.
