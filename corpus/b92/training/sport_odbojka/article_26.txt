> Izvor: B92
> Datum: četvrtak 26.01.2012.  
> Rubrika: sport_odbojka
> Naslov: WL: Lagana pobeda odbojkaša Zvezde
> Članak:

U zaostalom meču devetog kola Wiener Städtische Lige za odbojkaše Crvena zvezda je pobedila Železničar sa 3:0 (25:21, 25:16, 25:14).
Posle 68 minuta igre lider šampionata relativno lako došao do nova tri boda i odmakao drugoplasiranoj Vojvodini za šest bodova.
Zanimljivo je bilo samo u prvom setu. Gosti su hrabro ušli u utakmicu i konstantno vršili pritisak, rezultatski i serverski, na favorizovanog domaćina.
Već od drugog seta, kada je Zvezda popravila blok posle 7:5 za goste usledio je preokret. Milutinović, Ćelić i Koprivica dali su veliki doprinos u dobijanju ovog perioda, ali je Zvezda trijumf upisala zahvaljujući sjajnoj kolektivnoj igri. Sa druge strane, Železničar osim Jezdimirovića nije imao raspoloženog igrača u napadu. Na početku trećeg seta viđena je serija snažnih servisa Jakovljevića i do kraja meča se samo povećaval prednost "crveno-belih". Crvena zvezda: Milutinović 9, Koprivica 9, Mitić 1, Jakovljević 12, Petković 21, Ćelić 10, Vujić (libero), Stoilović, Pajić, Okolić, Perić, Buculjević. Trener: Željko Bulatović. Železničar: Jezdimirović 12, Stojsavljević 11, Roganović 7, Janjušević 1, Nićiforović 3, Bogić 1, Lojaničić (libero), Brajović, Karić 1, Stevanović, Pajić 1, Kolarević. Trener: Srđan Stefanović.
