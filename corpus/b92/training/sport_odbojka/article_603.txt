> Izvor: B92
> Datum: utorak 23.04.2013.  
> Rubrika: sport_odbojka
> Naslov: Juniori otputovali u Ivanjicu
> Članak:

Muška juniorska odbojkaška reprezentacija Srbije počela pripreme za turnir D grupe kvalifikacija za Svetsko prvenstvo u Arilju od 7. do 11. maja.
Siniša Reljić, prvi trener muške juniorske reprezentacije Srbije, na pripreme je pozvao 16 igrača, a u Ivanjicu je otputovalo 12 igrača. Uroš Kovačević će se pripremama priključiti 25. aprila, a Aleksa Brđović, Aleksandar Okolić i Aleksandar Gmitrović po završetku finala plej-ofa Wiener Stadtische Super lige.
Na spisku su: tehničari: Aleksa Brđović (Partizan), Saša Popović (VGSK) i Nedeljko Radović (Vojvodina NS Seme). korektori: Dražen Luburić (Vojvodina NS Seme), Luka Medić (Spartak) i Stefan Okošanović (Ribnica). blokeri: Aleksandar Okolić (Crvena zvezda), Čedomir Stanković (Vojvodina NS Seme), Aleksandar Blagojević (Radnički) i Stefan Simić (RFU). primači: Uroš Kovačević (Kaza Modena), Milan Katić (Vojvodina NS Seme), Mihajlović (Vojvodina NS Seme) i Aleksandar Gmitrović (Crvena zvezda). Juniori će trenirati u Ivanjici do početka turnira kvalifikacija. Turnir D grupe kvalifikacija za Svetsko prvenstvo u konkurenciji juniora, odigraće se od 7. do 11. maja u dvorani Sportskog centra u Arilju, a ekipe će biti smeštene u Ivanjici. Juniori Srbije će u prvom kolu, 7. maja, igrati protiv Slovačke, u drugom kolu, dan kasnije, protiv Češke, a u trećem kolu, 9. maja, protiv Finske. Srbija će u četvrtom kolu, 10. maja, igrati protiv Hrvatske, a u poslednjem, 11. maja, protiv Španije. Plasman na Svetsko prvenstvo u konkurenciji juniora, koje će se odigrati od 22. avgusta do 1. septembra u Ankari i Izmiru, u Turskoj, izboriće pobednici četiri kvalifikacione grupe. Plasman na Svetsko prvenstvo do sada su izborili Turska, organizator i Italija, prvak Evrope 2012.
