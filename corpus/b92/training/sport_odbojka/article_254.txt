> Izvor: B92
> Datum: ponedeljak 18.06.2012.  
> Rubrika: sport_odbojka
> Naslov: Kolaković saopštio spisak za Rusiju
> Članak:

Selektor odbojkaške reprezentacije Srbije Igor Kolaković saopštio je spisak igrača na koje računa za utakmice trećeg turnira A grupe Svetske lige u Kaljingardu.
Seniori Srbije će prvu utakmicu u Kaljingradu odigrati u petak 22. juna protiv Kube od 15.30 sati, dan kasnije protivnik je Rusija, a u nedelju Japan.
Na finalnom turniru Svetske lige, od 4. do 8. jula u Sofiji, igraće šest reprezentacija - domaćin Bugarska, pobednici grupa, kao i najbolja drugoplasirana selekcija.
Ukoliko Bugarska osvoji prvo mesto u D grupi, plasman na finalni turnir izboriće dve najbolje drugoplasirane selekcije. Po pravilima FIVB, plasman ekipa sa istim brojem bodova se određuje prvo na osnovu broja pobeda, zatim na osnovu set količnika, a ukoliko je i broj pobeda i set količnik identičan, na osnovu poen količnika. Na spisku su: Tehničari: Vlado Petković i Mihajlo Mitić. Korektori: Saša Starović i Aleksandar Atanasijević. Libero: Nikola Rosić. Blokeri: Marko Podraščanin, Milan Rašić i Srećko Lisinac. Primači: Nikola Kovačević, Miloš Nikić, Uroš Kovačević i Miloš Terzić.
