> Izvor: B92
> Datum: četvrtak 19.07.2012.  
> Rubrika: sport_odbojka
> Naslov: Maksimalan učinak juniorki Srbije
> Članak:

Ženska juniorska odbojkaška reprezentacija Srbije savladala je selekciju Crne Gore sa 3:0 (25:12, 25:22, 25:6), u trećem kolu balkanskog prvenstva u Turskoj.
Srbija je prethodno pobedila Grčku i Rumuniju i vodi na tabeli s maksimalnim učinkom.
Juniorke Srbije su prema očekivanju ostvarile i treću maksimalnu pobedu u Tekirdagu. Izabranice Ratka Palvičevića savladale su Crnu Goru, u meču u kome su Crnogorke jedino u drugom setu uspevale da održe rezultatski priključak.
Srpske juniorke narednu utakmicu igraju u petak od 15:30 sati protiv vršnjakinja iz Bugarske, a u poslednjem kolu, u subotu od 18 sati, sastaju se sa domaćom selekcijom Turske. Srbija: Popović (5), Mitrović (8), Simić, Dragutinović, Kubura (11), Trnić (4), Čikiriz (9), Čanak (7), Buša (3), Mirković (4), Oluić (2), Lukić (2). Crna Gora: Dukić (1), Petrović, Ivana Vujošević, Đonović (2), Pejović (1), Matanović (3), Bajčeta (1), Janjeveć (3), Iva Vujošević (7), Lacmanović (1), Mandić (4), Ratknić.
