> Izvor: B92
> Datum: utorak 22.05.2012.  
> Rubrika: sport_odbojka
> Naslov: Srbija pobedila i Južnu Koreju
> Članak:

Ženska odbojkaška reprezentacija Srbije pobedila je Južnu Koreju u trećem meču valifikacija za OI u Londonu sa 3:1 po setovima 15:25, 25:21, 25:13 i 25:20.
Posle prvog izgubljenog seta, naše devojke su odigrale veoma dobro u naredna tri i zasluženo slavile. Najefiksanija u našem timu bila je Brakočević sa 22 poena.
Najefikasnija kod Koreje bila je Kim Jong Kun sa 30 poena. U narednom kolu naša selekcija će igrati protiv Kube, koja je izgubila od Rusije 3:0. Naša selekcija je pobedom zadržala šansu za plasman na OI.
Srbija je dobro počela turnir u Tokiju, gde je u prvom kolu savladala selekciju Kineskog Tajpeha sa 3:0, ali je u drugom doživela šokantan poraz od Tajlanda 3:0. Koreja je prvo dobila Kubu, a u drugom kolu izgubila je od Rusije. Selektor Terzić je počeo sa sledećom postavom: Brakočević, Krsmanović, Vesović, Ognjenović. Malešević, Rašić, libero je Ćebić. Loše je počelo po naš tim, Koreja je imala početni servis i vrlo brzo povela sa 4:0. Prvi poen Srbija je osvojila iz bloka. Do tehničkog odmora naš tim je osvojio još samo poen, pa je Koreja imala ogromnu prednost od 8:2. I u nastavku igre naša selekcija nije uspela da se konsoliduje naročito u prijemu lopte, pa su Korejke brzo došle do ogromne prednosti 14:5. Pri jednom dužem poenu u pokušaju da blokira igračicu Koreje, Milena Rašić je iskrenula skočni zglob i morala da napusti igru. Do 13. poena Srbija je došla blokom Jovane Brakočević, a onda je Ognjenović odlično servirala i smanjila na 20:14. Međutim, Koreja je rutinski završila prvi set rezultatom 25:16. U drugom setu naše devojke su zaigrale mnogo sigurnije, ali do prvog tehničkog tajm auta nisu uspele da stvore veću razliku, pa se na odmor otišlo pri rezultatu 8:7 za naš tim. Prvi put na meču naše su imale prednost od dva poena, 12:10. Ubrzo su reprezentativke Srbije došle i do tri poena razlike 14:11, ali su na tehnički odmor otišle sa 16:14. Korejke su se vratile, ali je naš tim odgovorio serijom od šest poena za 22:16. Međutim, Koreja pravi seriju od četiri poena, ali uz pomoć sudija, koji su čist poen Jovane Brakočević dodelili našem protivniku. Vesovićeva prekida seriju Koreje za 23:20. Naše devojke su iskoristile drugu set loptu za 25:21 i izjednačile u setovima na 1:1.
I u trećem setu se videlo poboljšanje u igri našeg tima, jer su odbojkašice Srbije na prvom tehničkom tajm autu imale dva poeba prednosti. Sjajnom igrom u odbrani, naša selekcija pravi veliku razliku od 13:7. Na tehničkom odmoru Srbija je imala sedam poena prednosti 16:9. Sjajna serija nastavljena je pred kraj drugog seta, kada su naše devojke došle do 22:10. Srbija je lako preivela set kraju sa 25:12 i povela sa 2:1. U četvrtom setu Korejke su malo pojačali i stekle prednost od 8:6. Korejke su sve vreme imale prednost i od dva poena, ali su onda naše devojke izjednačile na 14:14 i propustile priliku da posle sjanjog servisa Veljkovićeve prvi put u setu pređu u vođstvo. Na drugom tehničkom tajm autu Koreja je imala prednosti 16:15. Ipak, pred kraj seta naše devojke konačno preuzimaju vođstvo 19:18. Ubrzo, Srbija povećava prednost na 21:19. Posle odlične igre u odbrani, Srbija dolazi do četiri meč lopte i koristi je za 25:20 i 3:1.
