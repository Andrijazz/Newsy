> Izvor: B92
> Datum: ponedeljak 10.12.2012.  
> Rubrika: sport_odbojka
> Naslov: Obavljen žreb za četvrtfinale Kupa
> Članak:

U beogradskom hotelu „M“ obavljen je žreb četvrtfinala Kupa Srbije u konkurenciji odbojkaša i odbojkaša.
Vojvodina NS Seme, aktuelni pobednik Kupa Srbije za odbojkaše gostovaće u prvoj utakmici u Pančevu protiv Borca iz Starčeva, Crvena zvezda će na megdan Spartaku u Suboticu, a Klek Srbijašume će dočekati Novi Pazar Junior. Derbi četvrtfinala Kupa Srbije odigraće Đerdap iz Kladova i Radnički iz Kragujevca.
Utakmice četvrtfinala Kupa Srbije u konkurenciji odbojkaša odigraće se 25. i 28. decembra. Kod odbojkašica, branilac titule Crvena zvezda gostovaće u prvoj utakmici u Lazarevcu protiv Kolubare. Železničar iz Lajkovca će ugostiti Vizuru Vol Art, Jedinstvo iz Užica će u prvom meču biti domaćin NIS Spartaku iz Subotice, dok će Varadin ugostiti TENT iz Obrenovca. Utakmice četvrtfinala Kupa Srbije u konkurenciji odbojkašica odigraće se takođe 25. i 28. decembra.
