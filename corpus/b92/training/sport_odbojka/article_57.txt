> Izvor: B92
> Datum: nedelja 26.02.2012.  
> Rubrika: sport_odbojka
> Naslov: Vojvodina i Mladi radnik za trofej
> Članak:

Odbojkaši Vojvodine NS Seme i Mladog radnika iz Požarevca igraće u nedelju od 18 časova u finalu Kupa Srbije.
Vojvodina je u neizvesnom meču slavila protiv Partizana tek posle pet setova, dok su Požarevljani bili bolji od kraljevačke Ribnice sa 3:1.
Mladi radnik će drugi put u istoriji igrati u finalu nacionalnog Kupa i to opet protiv Vojvodine, koja je poslednji trofej u tom takmičenju osvojila pre dve godine, baš u Novom Sadu.
Prošle godine trofej je otišao u ruke odbojkaša Crvene zvezde, koji su ove sezone eliminisani već u četvrtfinalu. Vojvodina - Partizan 3:2 (25:20, 23:25, 18:25, 25:23, 15:12) Mladi radnik - Ribnica 3:1 (25:17, 25:21, 21:25, 25:13)
