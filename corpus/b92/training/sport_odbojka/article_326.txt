> Izvor: B92
> Datum: petak 20.07.2012.  
> Rubrika: sport_odbojka
> Naslov: BP: Juniorke na korak od titule
> Članak:

Juniorke Srbije stigle su na korak od osvajanja titule odbojkaškog šampiona Balkana.
Srbija je u četvrtom kolu turnira u turskom Tekirdagu pobedila selekciju Bugarske u pet setova – 25:13, 28:30, 25:19, 21:25 i 15:5, posle 121 minuta igre.
Našem timu to je bio prvi izgubljeni bod na turniru, ali je prednost Srbije nad Rumunijom dva boda, kolo pre kraja. Završni meč zakazan je za subotu u 17 časova sa domaćinom, bilo koja pobeda obezbeđuje titulu.
Izabranice Ratka Pavličevića su, za razliku od prethodnih mečeva, odigrale odlično prvi, treći i peti set, dok su u drugom, a naročito četvrtom, incijativu prepustile Bugarkama. Mogla je Srbija do vođstva od 2:0, ali sigurno je na igru u finišu uticala i povreda Nikoline Lukić. Naime, u finišu drugog seta, Nikolina Lukić je povredila prst desne ruke i za nju je utakmica tada bila završena. Ipak, odličnom igrom u petom setu, Srbija je ostvarila i četvrtu pobedu i stigla na korak od zlatne medalje. Utakmicu u dvorani Ataturk posmatralo je 300 gledalaca, a sudili su Kaja Gebri Ebru iz Turske i Kozmin Tudorče iz Rumunije. 1. Srbija 4 4 0 12:2 11 2. Rumunija 4 3 1 9:4 9 3. Bugarska 4 2 2 10:6 8 4. Turska 3 2 1 6:5 5 5. Grčka 3 0 3 1:9 0 6. Crna Gora 4 0 4 0:12 0 Naša selekcija u subotu igra poslednji meč i znaće šta joj treba za titulu. Bilo koja pobeda je garantuje, a u slučaju da Rumunija ne pobedi Bugarsku sa nulom, trijumf bi Srbiji garantovao i poraz uz dva osvojena seta.
