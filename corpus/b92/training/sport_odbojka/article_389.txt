> Izvor: B92
> Datum: nedelja 21.10.2012.  
> Rubrika: sport_odbojka
> Naslov: LŠ: Koliko daleko mogu Zvezdašice?
> Članak:

U utorak počinje CEV Liga šampiona za odbojkašice, najjače evropsko klupsko takmičenje, a jedini srpski predstavnik biće odbojkašice Crvene zvezde.
Prvi put, od kako je pre 12 godina ustanovljen novi format takmičenja, u ženskoj odbojkaškoj Ligi šampiona će igrati rekordna 24 tima.
Šampion Fenerbahče ove sezone neće braniti naslov prvaka, pa su glavni favoriti za osvajanje titule prošlogodišnji finalista Kan, osvajač bronzane madalje Dinamo iz Kazanja i četvrtoplasirana ekipa Vila Kortezea, a osim njih tu je i Rabita iz Bakua finalista Svetskog klupskog prvenstva u Dohi 2012, Vakifbank Istanbul i moskovski Dinamo. Kompletnu najavu Lige šampiona pročitajte u temi Marije Jović.
