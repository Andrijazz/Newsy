> Izvor: B92
> Datum: ponedeljak 19.03.2012.  
> Rubrika: sport_odbojka
> Naslov: FIVB: Novi sistem kvalifikacija
> Članak:

Svetska odbojkaška federacija promenila je sistem kvalifikacija za Olimpijske igre u Brazilu 2016. godine.
Direktan plasman na OI imaće domaćin, a sa Svetskog kupa plasiraće se dve, umesto tri selekcije kako je bilo do sada, odlučeno je na sastanku u Lozani.
Učešće na Igrama obezbediće pobednici pet Kontinentalnih kvalifikacija, kao i četiri selekcije sa Interkontinentalnih olimpijskih turnira.
Na sastanku Administrativnog borda FIVB odlučeno je i da ubuduće na klupama može sedeti pet članova stručnog štaba: trener, dva pomoćnika, doktor i fizioterapeut.
