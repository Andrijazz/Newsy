> Izvor: B92
> Datum: utorak 12.06.2012.  
> Rubrika: sport_odbojka
> Naslov: Od srede karte za Gran Pri
> Članak:

Dnevne ulaznice za utakmice grupe H Gran Prija, koje se igraju od petka do nedelje u “Pioniru”, biće puštene u prodaju od srede.
Karte za mesta na tribinama koštaće 200 dinara, a 500 dinara za mesta u parteru. Kompleta karata neće biti, već će se prodavati samo dnevne ulaznice, za obe utakmice, za sva tri dana.
Karte mogu da se kupe na blagajni dvorane “Pionir”, od srede svakog dana od 12 do 20 časova.
U petak su na programu utakmice Srbija - Argentina, od 16.50, i Kuba - Turska, od 20.05. U subotu igraće Srbija i Kuba, od 17.20 i Turska - Argentina od 20.05. U nedelju odigraće se utakmice Srbija - Turska, od 17.20, i Kuba - Argentina, od 20.05. Prošlog vikenda su odigrane utakmice u sve četiri grupe prvog vikenda Gran Prija. Seniorke Srbije su u Lođu zauzele drugo mesto, osvojile pet bodova i na ukupnoj tabeli zauzimaju osmo mesto.
