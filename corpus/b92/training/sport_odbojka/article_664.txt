> Izvor: B92
> Datum: petak 21.06.2013.  
> Rubrika: sport_odbojka
> Naslov: SL: Srbija pobedila Iran
> Članak:

Odbojkaši Srbije pobedili su u Teheranu selekciju Irana sa 3:2 (26:24, 25:23, 17:25, 14:25, 18:16), u prvoj utakmici trećeg vikenda B grupe Svetske lige.
Izabranici selektora Igora Kolakovića su posle velike borbe i uz dosta muke uspeli da dodju do trijumfa, iako su prva dva seta rešili u svoju korist.
Najefikasniji u srpskom timu bili su Aleksandar Atanasijević sa 23 poena i Nikola Kovačević sa 18, dok se kod Iranaca istakao Farhad Gaemi (16).
Naredni meč Irana i Srbije na programu je u nedelju, takođe od 14.30 u Teheranu. Evropski šampioni su u prva dva vikenda zabeležili po dve pobede i poraza i osvojili ukupno sedam bodova. Pobedili su dva puta Kubu, a izgubili od Rusije. Do kraja takmičenja u grupnoj fazi, pored meča sa Iranom, očekuju ih i dueli sa Nemačkom i Italijom. Srbija je sa sedam bodova na trećem mestu iza Italije, koja ima maksimalni učinak i Rusije, koja ima četiri pobede iz pet mečeva.
