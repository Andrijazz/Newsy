> Izvor: B92
> Datum: subota 7.09.2013.  
> Rubrika: sport_odbojka
> Naslov: EP: Odbojkašice upisale prvu pobedu
> Članak:

Odbojkašice Srbije pobedile su Češku sa 3:0, po setovima 25:21, 26:24, 25:23, u drugom kolu Evropskog šampionata.
Naše devojke u prvoj rundi izgubile su sa 3:2 od Bugarske, iako su imale pet vezanih meč lopti, ali sada su se konsolidovale i rešile su dva od tri seta u uzbudljivim završnicama.
U trećem kolu, Srbija se u nedelju od 18 sati sastaje se Poljskom.
Srpkinje su do pobede nad Českom došle za 78 minuta igre, najefikasnija u pobedničkoj ekipi bila je Jovana Brakočević sa 25 poena, dok je Nataša Krsmanović upisala 13. Kod Čehinja istakla se Aneta Havlickova sa 23 poena. Srbija je tako ovim trijumfom izbila, makar do subote uveče, na prvo mesto u grupi sa četiri boda iz dve utakmice, pošto su u jučerašnjem meču poražene od Bugarske sa 3:2. Kasnije u preostalom meču Grupe D sastaće se Bugarska i Poljska.
