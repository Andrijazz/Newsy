> Izvor: B92
> Datum: subota 13.10.2012.  
> Rubrika: sport_odbojka
> Naslov: WL: Poraz Partizana, uspeh Đerdapa
> Članak:

Odbojkaši Spartaka iz Ljiga savladali su Partizan Termoelektro sa 3:0 u setovima (25:21, 25:19, 27:25) u prvom kolu Wiener Städtische lige.
Spartak je na svom terenu, drugi put u istoriji, slavio protiv “crno-belih” u Superligi Srbije.
Spartak ove sezone ima dobar tim sa nekoliko iskusnih igrača, među kojima su se posebno istakli bivši odbojkaši Crvene zvezde Milan Zidinović i Mihaila Pajića koji su zajedno osvojili 30 poena.
Sa druge strane, među izabranicima Milivoja Radisavljevića, prednjačili su Marko Nikolić i crnogorski reprezentativac Aleksandar Minić sa 13 poena. Spartak: Majcan, Gajević, Gajić 4, Pajić 12, Kostić 2, Zindović 18, Turanjanin, Smiljanić (libero), Milosavljević, Karišik 3, Radosavljević, Poznić 9. Partizan Termoelektro: Minić 13, Popović, Pantić 2, Brđović 2, Palibrk 6, Steljić 6, M. Nikolić 13, Rajković (libero), Jokanović, Lopar, P. Nikolić 1, Jevtić (libero). Isti rezultat ostvario je i Mladi radnik, koji je u Požarevcu savladao Spartak iz Subotice (27:25, 25:15, 25:22). Požarevljani su dobro otvorili sezonu, iako imaju prilično izmenjen tim u odnosu na prethodnu sezonu. Ekipa Dragana Bonića ostvarila je maksimalnu pobedu, ali Subotičani su u prvom i trećem setu uspevali da ih žestoko namuče. Ovoga puta je presudilo iskustvo domaćih i činjenica da njihovi igrači imaju više superligaških utakmica. U timu domaćina istakli su se Davor Brčić, koji je zabeležio 16 poena i Ivica Jevtić sa 11. Dok su kod Subotičana najefikasniji bili Medić sa 11 osvojenih poena i Janjić i Kecman sa šest. Mladi radnik: Stojsavljević, Munćan 5, Šljivančanin, Pešut 6, Bulić 2, Brčić 16, Jevtić 11, Peković (libero), Petrović 10, Micić 4, N. Matijašević, M. Matijašević 1. Spartak: Crnjanski 1, Janačkov 2, Vidakov (libero), Janjić 6, Elezović, Konkolj (libero), Marković 2, Kecman 6, Paulić, Medić 11, Kuburović 4, Stojković 4. Istorijsku pobedu ostvario je Đerdap, koji je na premijeri u Superligi sa 3:0 u setovima savladao Železničar. U ekipi Milana Tošića sve je sjajno funkcionisalo, a na ruku im je išla i slabija partija gostiju iz Beograda. Gotovo ni jednog trenutka pobeda domaćih nije dolazila u pitanje. Fantastično je Đerdap odigrao ovaj meč, sve vreme je kontrolisao igru i rezultat, pa su jasno stavili do znanja Železničaru da će bodove morati da potraže na nekom drugom terenu. Đerdap: Škundrić (libero), Adamović 1, Ivković 5, Basta 12, Ilić, Mirosavljević 4, Krsmanović 9, Dautović, Tomić, Juhas, Svetozarević 21, Antić. Železničar: Brajović, Matić 6, Samardžić 7, Babić, Bubulj, Lojaničić (libero), Jezdimirović 9, Božović, Bogić 5, Stojanović 2, Jovanović 11, Kolarević. b: Srđan Stefanović.
Dan ranije odbojkaši Crvene zvezde napravili su preokret protiv Ribnice i pobedili sa 3:1 u setovima, dok je možda najuzbudljiviji meč odigran u Novom Sadu. Igralo se pet setova, a kragujevački Radnički posle je 142 minuta uspeo da savladao Vojvodinu (21:25, 23:25, 25:20, 25:22, 12:15). Radnički je manje menjao u odnosu na prošlu sezonu, ima iskusniji tim, igrače sa dosta utakmica "u nogama". Sa druge strane, mladi i potpuno renovirani tim Vojvodine, nije se najbolje snašao u prva dva seta. Domaći su ipak krenuli odlično, poveli sa 9:4, ali tu su i stali. Pao je prijem Novosađana, vrlo su brzo posustali, a gosti predvođeni iskusnim dizačem Milanom Ilićem i povratnikom u tim Vladimirom Čedićem, brzo su preokrenuli. U završnici seta nije bilo nikakve dileme, Kragujevčani su brzo stigli do pet vezanih set lopti, a iskoristili su treću, uz servis grešku Mrdaka - 25:21. Činilo se da će sličan tok imati i drugi period. Vodio je Radnički sa 16:11 na drugom obaveznom predahu, ali je Vojvodina uspela da preokrene. Posle dva uzastopna bloka Mrdaka na Čediću domaći su i vodili (21:20). Neizvesno je bilo do samog kraja, ali je uz kontru Radiše Stevanovića Radnički stigao do prve set lopte, a odmah potom uspeo je da je iskoristi Janko Ivović. Ipak, tada je usledio preokret u režiji mladog tima Nikole Salatića. Vojvodina je uspela brzo da se odlepi (12:7), a tada nije ponovila greške iz prvog seta. Lako su domaći priveli set kraju - 25:20. Najuzbudljivije je bilo u četvrtom periodu. Često su se rivali smenjivali u vođstvu, pa je tako Vojvodina vodila sa 12:9, potom i 17:15. Usledila je serija Kragujevčana od pet poena, gosti su tada imali činilo se ogromnih "plus tri" (20:17). Nije to pokolebalo aktuelnog osvajača Kupa, koji je preokrenuo, a potom u dramatičnoj završnici uspeo da izbori taj-brek - 25:22. Blistao je tada mladi Rajko Strugar. Naravno, uzbuđenja nisu izostaja ni u petom setu. Na promeni strana Kragujevčani su imali minimalnu prednost (8:7), ali su domaći imali snage da još jednom preokrenu uz odlične servise MihajlaStankovića (10:8). Zatražio je tada Matić tajm-aut i to je donelo preokret Kragujevčanima, najviše zahvaljujući fantastičnoj seriji blokova (13:10). Ćirović je doneo prvu tri vezane meč lopte (14:11), a drugu je iskoristio Radović i to blokom - 15:12.
