> Izvor: B92
> Datum: petak 18.01.2013.  
> Rubrika: sport_odbojka
> Naslov: WL: Spartak namučio Zvezdu
> Članak:

Odbojkaši Crvene zvezde nastavili su niz trijumfa i u 13. kolu Wiener Städtische lige, pobedom nad Spartakom iz Ljiga sa 3:2 u „Šumicama“.
Sjajna odbojka viđena je u prvom meču 13. kola, a posle velike borbe i čak 133 minuta igre, ’crveno-beli’ su sačuvali maksimalni skor, dok ekipa Spartaka osvojila vredan bod u borbi za opstanak.
Prvi set je pripao domaćima, dok su gosti uzvratili u drugom istom merom. U oba slučaja jedan od rivala je dominirao, kontrolisao igru i rezultat. Tako je bilo i u trećem periodu, ovoga puta je glavnu reč vodila Crvena zvezda. Ljižani su dugo bili u igri, s obzirom da zaostatak od dva poena na drugom obaveznom predahu (16:14) nije bio nenadoknadiv. Ipak, pitali su se najviše , koji su deficit sa starta (5:3), pretvorili u plus (10:7), a potom su ipak uspeli da sačuvaju nepobedivost. Najbolji u pobedničkom timu bio je Petković sa 30 poena, Stoilović je dodao 15, dok su se kod Spartaka istakli Pajić i Zindović sa po 19 poena. Ostali mečevi kola igraju se tokom vikenda. U subotu Radnički dočekuje Subotički Spartak, Đerdap u Kladovu igra sa Partizanom, dok se u Novom Sadu sastaju Vojvodina i Mladi Radnik. Kolo u nedelju zatvaraju Železničar i Ribnica.
