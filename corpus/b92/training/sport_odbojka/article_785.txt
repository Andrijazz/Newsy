> Izvor: B92
> Datum: sreda 11.09.2013.  
> Rubrika: sport_odbojka
> Naslov: EP: Srpkinje protiv Italijanki
> Članak:

Odbojkašice Srbije danas igraju u četvrtfinalu Evropskog prvenstva protiv Italije od 20:30 u Cirihu.
Italijanke su bile druge u svojoj grupi sa dve pobede iz tri meča, a pre dve godine poražene su u meču za treće mesto na kontinentalnom šampionatu.
U sredu se u Cirihu sastaju još Belgija i Francuska (17:30), dok u nemačkom Haleu igraju domaćin i Hrvatska (17:00), te Rusija i Turska (20:00).
Srbija je nedavno na Gran priju bila bolja od Italije u pet setova, a selektor Zoran Terzić očekuje novi težak meč.
