> Izvor: B92
> Datum: četvrtak 23.02.2012.  
> Rubrika: sport_odbojka
> Naslov: Mladi odbojkaši prvi na listama
> Članak:

Muška kadetska i juniorska reprezentacija Srbije nalazi se i dalje na prvom mestu najnovije rang liste Međunarodne odbojkaške federacije (FIVB).
Kadeti i juniori Srbije zadržali su prvo mesto sa 236 bodova, 13 više od drugoplasirane Argentine, zahvaljujući dobrim rezultatima u 2011. godini.
U konkurenciji kadeta, naš nacionalni tim osvojio je zlatne medalje na prvenstvima Evrope i sveta, dok su juniori bili bronzani na SP. U konkurenciji kadetkinja i juniorki, Srbija se trenutno nalazi na šestom mestu sa 123 boda.
Rang lista kadeta i juniora: 1. (1) Srbija 236 bodova2. (2) Argentina 223 3. (3) Rusija 167,5 4. (4) Kuba 156,5 5. (5) Španija 151 6. (6) Brazil 126 6. (6) SAD 126 8. (8) Iran 120,5 9. (10) Francuska 97,5 10. (9) Bugarska 89 Rang lista kadetkinja i juniorki: 1. (1) Kina 211 bodova 2. (2) Brazil 185 3. (3) SAD 170 4. (4) Italija 156 5. (5) Turska 137 6. (6) Srbija 123 7. (8) Japan 111 8. (9) Poljska 110,5 9. (7) Peru 107,5 10. (10) Dominiknska Republika 91
