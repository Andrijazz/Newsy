> Izvor: B92
> Datum: sreda 12.12.2012.  
> Rubrika: sport_odbojka
> Naslov: Zvezdi set za kraj Lige šampiona
> Članak:

Odbojkaši Crvene zvezde okončali su nastup u Ligi šampiona sa šest poraza, ali su u poslednjem meču uspeli da osvoje prvi set.
"Crveno-beli" su u poslednjem meču poraženi u "Šumicama" od italijanskog šampiona Trentina sa 3:1 (25:18, 25:19, 23:25, 25:23). Trentino je ostvario 20. uzastopnu pobedu u svim takmičenjima.
Najefikasniji u pobedničkoj ekipi bio je Nikolaj Učikov sa 29 poena, dok je kod crveno-belih najbolji bio najbolji Dušan Petković sa 19 poena.
Pored Italijana, u narednu fazu Lige šampiona iz grupe se plasirao i poljski Keđeržin Kozle koji je imao četiri pobede. Treći je bio francuski Tur sa dve. Zvezda je jedan od četiri tima u LŠ koji je takmičenje završio bez pobede (Tirol, Lenik, Remat), a osvojenim setom u poslednjem meču izbegla je da bude jedini koji nije osvojio ni jedan set.
