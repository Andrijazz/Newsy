> Izvor: B92
> Datum: ponedeljak 27.08.2012.  
> Rubrika: sport_odbojka
> Naslov: EP: Prva pobeda juniora
> Članak:

Muška juniorska odbojkaška reprezentacija Srbije ostvarila je prvu pobedu na prvenstvu Evrope u Poljskoj, pošto su savladala Finsku sa 3:1.
Naši odbojkaši su u Gdinji savladali Finsku sa 3:1 (26:24, 25:10, 14:25, 25:21) i zabeležili prvu pobedu na Evropskom prvenstvu.
U prva dva kola srpski juniori su poraženi od Belgije i Rusije.
U sigurno najvažnijem meču u Gdinji, juniori Srbije su pokazali da imaju kvalitet i zasluženo su pobedili Finsku. Utakmica je bila neizvesna u prvom i četvrtom setu, dok je Srbija bila dominantna u drugom, a Finska u trećem setu. Pobeda protiv Finske ostavlja nadu da će se u preostala dva meča, protiv Poljske i Italije, uz još bolju igru, popraviti slika iz prva dva meča, kao i plasman na tabeli. U utorak je na šampionatu Evrope slobodan dan, a Srbija će u četvrtom kolu u sredu od 20.30 sati igrati protiv domaćina Poljske.
