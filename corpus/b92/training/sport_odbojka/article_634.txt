> Izvor: B92
> Datum: nedelja 26.05.2013.  
> Rubrika: sport_odbojka
> Naslov: Odbojkaši se revanširali Poljacima
> Članak:

Odbojkaši Srbije pobedili su Poljsku rezultatom 3:1 u prijateljskoj utakmici u Tvardogori.
Rezultat po setovima je bio 25:18, 20:25, 32:30 i 25:17 u korist "orlova" koji su se tako revanširali za poraz od petka.
Najefikasniji u našem timu bio je Marko Ivović sa 16 poena, dok je u timu Poljske David Konarski poentirao 18 puta.
Utakmice u Poljskoj bile su deo priprema za početak Svestke lige. Srbija je u B grupi sa Rusijom, Italijom, Kubom, Nemačkom i Iranom. U okviru prvog vikenda B grupe, naša selekcija gostuje u Havani. Utakmice Kuba - Srbija odigraće se 8. i 9. juna od 2.40 časova po srednjeevropskom vremenu. Finalni turnir će se odigrati od 17. do 21. jula u Mar del Plati, u Argentini. Plasman na finalni turnir će pored organizatora izboriti po dve reprezentacije iz A i B grupe, kao i pobednik C grupe. Na finalnom turniru će igrati šest selekcija podeljenih u dve grupe.
