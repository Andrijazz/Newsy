> Izvor: B92
> Datum: nedelja 18.03.2012.  
> Rubrika: sport_odbojka
> Naslov: Odbojkaši Zenita najbolji u Evropi
> Članak:

Odbojkaši Zenita iz Kazanja novi su šampioni Evrope pošto su u Lođu u finalu Lige Šampiona pobedili poljski Belhatov sa 3:2 (25:15, 16:25, 22:25, 26:24, 17:15).
Timu iz ruskog Kazanja to je druga titula šampiona Evrope, a na fajnal-foru u Lođu do trofeja su došli posle pobede u subotu u polufinalu nad italijanskim Trentinom i pobede u uzbudljivom meču sa poljskim klubom. Zenit je postao prvak Evrope pošto je dobio taj-brejk sa 17:15.
U sastavu poljskih šampiona nastupali su srpski odbojkaši Aleksandar Atanasijević i Konstantin Čupković, ali nisu uspeli da pomognu svom timu da dođe do trijumfa.
U meču za treće mesto Italijanski Trentino je pobedio turski Izmir sa 3:0. Meč je u Atlas areni posmatralo oko 13.000 gledaoca a Srbiju je predstavljao i jedan od sudija finalnog meča Dejan Jovanović.
