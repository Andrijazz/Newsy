> Izvor: B92
> Datum: četvrtak 14.06.2012.  
> Rubrika: sport_odbojka
> Naslov: Revijalni meč odbojkašica i dece
> Članak:

Odbojkašice Srbije, Argentine, Kube i Turske, učesnice Gran prija, svečano su otvorile teren u Domu za decu bez roditeljskog staranja "Moša Pijade" u Beogradu.
Teren je izgrađen sredstvima za unapređenje sportskog prostora koja su obezbedili Odbojkaški savez Srbija i kompanija "Vip mobile".
Slobodan Milošević, generalni sekretar OSS, pozdravio je decu i goste iz inostranstva, a zatim su Maja Ognjenović, kapiten Srbije, Jusidej Silie Frometa, kapiten Kube, Darnel Neslihan, korektor Turske, i Tatjana Soledad Riso, libero Argentine, simbolično dovrčile farbanje terena. Potom je odigrana i revijalna odbojkaška utakmica u kojoj su deca iz Doma "Moša Pijade" za rivale imali internacionalnu ekipu sastavljenu od odbojkašica Kube, Turske, Argentine i Srbije. Odbojkašice Srbije, Kube, Turske i Argentine od petka do nedelje će u dvorani "Pionir" u Beogradu igrati turnir drugog vikenda Gran Prija.. .. .
