> Izvor: B92
> Datum: sreda 4.01.2012.  
> Rubrika: sport_odbojka
> Naslov: Do Londona preko Ankare
> Članak:

Kvalifikacioni turnir za Olimpijske igre 2012. godine održaće se u Ankari, umesto u Istanbulu, saopštila je Evropska odbojkaška federacija (CEV).
Turnir će se održati od 1. do 6. maja, a na njemu će učestvovati Srbija, Turska, Nemačka, Poljska, Rusija, Hrvatska, Bugarska i Holandija.
Osam reprezentacija biće podeljeno u dve grupe, a po dve ekipe će izboriti plasman u polufinale.
Plasman na Olimpijske igre u Londonu izboriće samo pobednik turnira. Olimpijske igre održaće se u Londonu od 27. jula do 12. avgusta ove godine.
