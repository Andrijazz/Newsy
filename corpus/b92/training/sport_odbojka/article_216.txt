> Izvor: B92
> Datum: četvrtak 7.06.2012.  
> Rubrika: sport_odbojka
> Naslov: CEV: Četiri srpsko-austrijska duela
> Članak:

Četiri odbojkaške ekipe iz Srbije igraće naredne sezoneu evrokupovima protiv timova iz Austrije, a jedna sa ukrajinskim rivalima.
Vojvodina će se suprostaviti Lokomotivi Harkov iz Ukrajine, odlučeno je žrebom u sedištu Evropske odbojkaške konfederacije u Luksemburgu.
TENT i Kolubara u ženskoj, a Radnički Kragujevac i Mladi Radnik u muškoj konkurenciji boriće se sa austrijskim ekipama.
Odbojkašice Tenta iz Obrenovca igraće u šesnaestini finala Kupa CEV 2013. protiv Aske Biroleben Linca iz Austrije, 24. i 31. oktobra. Prvi meč biće odigran u Obrenovcu, a revanš u Lincu. U slučaju nesupeha, TENT će takmičenje nastaviti u šesnaestini finala Kupa izazivača. U Kupu CEV 2013. godine u muškoj konkurenciji, novosadska Vojvodina će u šesanestini finala (24. i 31. oktobra) igrati protiv Lokomotive Harkov iz Ukrajine. Prvi meč na programu je u Novom Sadu, a revanš u Harkovu. Odbojkašice Kolubare iz Lazarevca će u 2. kolu Kupa izazivača 2013. igrati protiv UVC Holding Graca iz Austrije (14. i 21. novembar). U Kupu izazivača u muškoj konkurenciji, Radnički iz Kragujevca takmičenje počinje u 2. kolu (14. - 21. novembar) protiv Hipo Amštetena iz Austrije. Drugi predstavnik Srbije u Kupu izazivača, Mladi radnik iz Požarevca, igraće u 2. kolu protiv Union Arbesbaha iz Austrije. Prvi meč biće odigran u Požarevcu, a revanš u Austriji. Srbiju će u Ligi šampiona 2013. godine u obe konkurencije predstavljati Crvena zvezda, a žreb za najkvalitetnije evropsko klupsko takmičenje obaviće se 29. juna u Beču.
