> Izvor: B92
> Datum: ponedeljak 18.03.2013.  
> Rubrika: sport_odbojka
> Naslov: WL: Vizura preokretom do pobede
> Članak:

Odbojkašice Vizure savladale su ekipu NIS Spartaka sa 3:2 (9:25, 28:26, 21:25, 25:21, 15:11) u prvom meču polufinala plej-ofa Viener Štediše lige.
Polufinale se igra na tri pobede, a sledeća utakmica na programu je 25. marta u ’Šumicama’.
Posle 126 minuta igre i velikog preokreta Beograđanki u četvrtom setu najefikasnija u redovima Vizure bila je Nataša Čikiriz sa 14 poena i dve blokade, dok je u ekipi Spartaka najbolja bila Adela Helić sa 32 poena i pet blokada.
Odbojkašice Spartaka su pred oko 300 gledalaca u Hali sportova  u četvrtom setu, kada su posle vođstva Subotičanki od 16:9 i 21:18 uspele da potpuno preokrenu rezultat i dobiju taj set sa 25:21. Preokret je očigledno doneo ogromno samopouzdanje ekipi iz Beograda, pa su u odlučujućem setu povele sa 5:1 i onda ga rutinski privele kraju za 15:11 i prvu pobedu u ovom polufinalnom duelu. U drugom meču, Crvena Zvezda pobedila je ekipu Jedinstva sa 3:2.
