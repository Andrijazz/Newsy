> Izvor: B92
> Datum: nedelja 27.05.2012.  
> Rubrika: sport_odbojka
> Naslov: Srpkinje na Olimpijskim igrama!
> Članak:

Odbojkašice Srbije savladale su posle velike borbe Japan 3:2 (18:25, 25:21, 19:25, 25:21, 15:9) i plasirale se na Olimpijske igre u Londonu.
Japanke su relativno lako dobile prvi i treći set, ali su izabranice Zorana Terzića uspele da se oba puta vrate u igru i izbore taj-brejk.
Srbija je rano stekla tri poena prednosti, što je zadržala do kraja i uz Rusiju i Južnu Koreju obezbedila mesto na Igrama, drugi put u istoriji. U London se plasirala i selekcija Japana zahvaljujući dva osvojena seta.
Olimpijske igre u Londonu održaće se od 27. jula do 12. avgusta, a srpski tim trenutno broji 97 članova, ukjljučujući i tenisere. Priliku da se plasiraju u London imaće i odbojkaši na interkontinentalnim kvalifikacijama, takođe u Tokiju, od 1. do 10. juna. Naše odbojkašice su dobro krenule i sa nekoliko blokova povele na startu meča, ali su Japanke izuzetno dobrim servisom preuzele inicijativu i stekle četiri poena prednosti (10:6). Međutim, naše odbojkašice pronalaze popravljaju servis i pronalaze svoj ritam se serijom 4:0 stižu do izjednačenja. Usledio je period igre "poen za poen", da bi Japanke mini serijom stekle dva poena prednosti na drugom tehničkom tajm-autu (16:14). Samo što su srpskinje uspele da se ponovo približe, Japanke prave novu seriju i "beže" na velikih +5 (20:15). Domaće odbojkašice su sjajno organizovanim napadima lako problijale srpski blok i bez mnogo problema dobile prvi set sa 25:18. Japanke su povele na startu drugog seta, ali su se vrlo brzo razilgrale i Srpskinje te povele 8:6 na prvom tehnilkom tajm-autu. Nakon pauze naš tim je zaigrao još bolje i poveo 14:9, ali je usledio pad u igri i Japan se brzo vratio na 14:12.
Čim su prekinule seriju rivalki, naše odbojkašice su se vratile u ritam i ponovo uvećale prednost do +5 (20:15). Međutim, novi pad koncentracije doveo je u pitanje skoro dobijen set, Japanke smanjuju deficit na samo dva poena (21:19), ali posle tajm-auta Jovana Brakočević smečuje za bitan poen, jer Maleševićeva odmah osvaja još jedan za 23:19, te naš tim stiže do izjednačenja u setovima sa 25:21. Ipak, i u trećem setu nastavljena je oscilacija u igri Srbije pa je Japan ponovo uspostavio svoj ritam, poveo do prve tehničke pauze, potom stekao šest, a onda i ogromnih 10 poena prednosti (16:6) na drugom tahničkom tajm-autu. Japanke su čuvale +10 do 21:11, potom su naše odbojkašice malo preuzele inicijativu i prepolovile deficit, ali više od toga nisu mogle pa je Japan sa 25:19 ponovo poveo u setovima. Četvrti set, ključan za plasman Srbije na Olimpijske igre počeo je egal igrom, pa je na prvom tajm-autu Japan vodio 8:7. Potom je Srbije preuzela vođstvo i diktirala rezultat, ali su Japanke brzo napravile preokret na 15:12. Nakon druge tehničke pauze Srbija je smanjila na 16:15, domaće odbojkašice ponovo 'beže' na +3, ali posle dva asa Srbija stiže do prekoreta na 20:19. Srpske odbojkašice stižu do dva poena prednosti (22:20), koju održavaju i sa 25:21 stižu do drugog seta koji ih ostavlja u igri za plasman na Olimpijske igre u London predstojećeg leta. Taj-brejk počinje izjednačenom igrom, da bi sa tri uzastopna poena Srbija povela 5:3. Srbija povećava prednost na 10:6, ali Japanke mini-serijom smanjuju na samo dva poena zaostatka. Ipak, posle tajm-auta naše odbojkašice su zaigrale motivisano i sa 15:9 u taj-brejku izborile plasman na Igre 2012!
