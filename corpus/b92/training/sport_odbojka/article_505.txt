> Izvor: B92
> Datum: nedelja 3.02.2013.  
> Rubrika: sport_odbojka
> Naslov: Železničar se oprostio od elite
> Članak:

Odbojkaši Mladog radnika opravdali su ulogu favorita protiv Železničara sa 3-1 (22:25, 25:19, 25:23, 25:15), i popeli se na petu poziciju.
Domaći su posle poraza i teoretski ostali bez šansi da opstanu u društvu najboljih, pa će se na kraju sezone preseliti u Prvu ligu.
Iako odavno prežaljeni, odbojkaši Železničara odigrali su sjajno u uvodnom setu. Imali su fantastičnu realizaciju napada (21-15), a na to gosti znali da daju adekvatan odgovor – 25:22.
Ipak, imao je Dragan Bonić adute na klupi, u igru je još krajem prvog seta ubacio Mladena Matijaševića i Petra Petrovića, a upravo su njih dvojica bili inicijatori preokreta. Relativno lako su Požarevljani došli do izjednačenja - 25:19. Prelomni trenuci dogodili su se u trećem setu. Dugo su se rivali smenjivali u blagom vođstvu, a u završnici gosti su vodili sa 21:20. Imao je Mladi radnik čvršće nerve, pa je tada "prelomio" set, ispostavilo se i čitav meč - 25:23. U četvrtom periodu nije bilo dileme, gosti su rutinski priveli susret kraju.
