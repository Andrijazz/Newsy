> Izvor: B92
> Datum: utorak 18.06.2013.  
> Rubrika: sport_odbojka
> Naslov: SL: Odbojkaši putuju u Iran
> Članak:

Srpski odbojkaši u utorak uveče putuju u Teheran, gde će u petak i nedelju igrati utakmice trećeg vikenda Svetske lige.
Izabranici Igora Kolakovića su u prva dva vikenda zabeležili po dve pobede i poraza i osvojili ukupno sedam bodova.
Pobedili su dva puta Kubu, a izgubili od Rusije. Do kraja takmičenja u grupnoj fazi, pored dvomeča sa Iranom, očekuju ih i dueli sa Nemačkom i Italijom.
Prva utakmica sa Iranom igra se u petak od 14.30 po našem vremenu, dok je druga na programu dva dana kasnije u istom terminu. Pred put u Teheran, Kolaković je saopštio sastav tima koji će igrati sa Iranom, a na spisku su: tehničari: Vlado Petković, Aleksa Brđović. korektori: Saša Starović, Aleksandar Atanasijević. libero: Nikola Rosić. blokeri: Dragan Stanković, Marko Podraščanin i Srećko Lisinac. primači: Nikola Kovačević, Uroš Kovačević, Miloš Nikić, Nemanja Petrić.
