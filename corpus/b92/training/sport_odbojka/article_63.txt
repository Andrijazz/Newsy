> Izvor: B92
> Datum: nedelja 4.03.2012.  
> Rubrika: sport_odbojka
> Naslov: WL(ž): Zvezdi pobeda i prvo mesto
> Članak:

Odbojkašice Crvene zvezde pobedile su Dinamo sa 3:1 i na taj način potvrdile prvo mesto pred početak plej-ofa u Wiener Städtische ligi.
Iako je trener Crvene zvezde Ratko Pavlićević na tom susretu izveo kombinovani sastav, to je bilo dovoljno za revanš lidera protiv Dinamo Azotare.
‘Lavice’ su dobile prvi set posle dobre partije u veoma zanimljivoj završnici, a istakla sa mlada Dajana Bošković, ovogodišnje pojačanje Pančevki koja je zabeležila 20 poena na meču.
U nastavku susreta Beograđanke su na suv kvalitet završile meč, što govore i rezultati po setovima. Na mreži je dominirala Ana Bjelica, kapiten aktuelnog šampiona, ali i talentovana Mina Popović koja je zabeležila šest blokova na ovom susretu. Sjajna u terenu bila je Teodora Pušić, a interesantno je da je ceo susret odigrala i Nikolina Lukić, novajlija u  timu. Domaće odbojkašice su solidan otpor pružile i u trećem setu, ali su u samoj završnici Beograđanke bile bolji rival u svakom segmentu igre i na kraju ubedljivo slavile. Pančevke će već u utorak ponovo na megdan Crvenoj zvezdi kada počinje doigravanje u elitnom nadmetanju. Dinamo Azotara - Crvena zvezda 1:3 (25:23, 16:25, 21:25, 13:25)Dinamo Azotara: Dabić 3, Stepanović 3, Bezarević 16, Kokanović 15, Sredić 7, Bošković 20, Možgon (libero), Petrov (libero), Cvijović, Sekulić, Božić, Vladisavljev. Trener: Aleksandar Vladisavljev. Crvena zvezda: Budrović 3, Rakić 5, Popović 13, Medarević 4, Bjelica 26, Lukić 10, Pušić (libero), Kecman 7, Valčić (libero), Stevanović, Kubura, Radulović. Trener: Ratko Pavličević. U ostalim mečevima poslednjeg kola, Spartak je pobedio Varadin, istim rezultatom Vizura je bila bolja od Vojvodine, TENT od Jedinstva, a Kolubara od Radničkog. U baraž za ostanak u Superligi ići će beogradski Radnički, dok se Vojvodina seli u niži rang. Pored duela Zvezde i Dinama, u četvrtfinalu plej-ofa sastaju se i Spartak i Jedinstvo, TENT i Varadin, odnosno Vizura i Kolubara.
