> Izvor: B92
> Datum: petak 2.11.2012.  
> Rubrika: sport_odbojka
> Naslov: TENT nastavlja u kupu izazivača
> Članak:

Odbojkašice TENT iz Obrenovca nisu uspele da se plasiraju u osminu finala Kupa CEV i takmičenje će nastaviti u šesnaestini finala kupa izazivača.
Aske Biroleben Linc je u "zlatnom setu" savladao TENT sa 15:10, posle 14 minuta igre.
U regularnom toku revanš utakmice šesnaestine finala Kupa CEV 2013, u dvorani Ens u Ensu, Aske Biroleben Linc je pobedio TENT sa 3:2, po setovima 25:20, 26:24, 22:25, 24:26 i 15:9, posle 120 minuta igre.
U prvoj utakmici odigranoj u dvorani SKC "Obrenovac", TENT je savladao Austrijanke sa 3:1, po setovima 25:13, 19:25, 25:22 i 27:25. Po pravilima CEV, ukoliko obe ekipe ostvare po jednu pobedu, o ukupnom pobedniku odlučuje "zlatni set". TENT će takmičenje nastaviti u šesnaestini finala Kupa izazivača 2013. protiv pobednika dvomeča 2. kola između Kolubare iz Lazarevca i UVC Holding Graca iz Austrije. Istu sudbinu doživeli su i odbojkaši Vojvodine, koji su poraženu u dvomeču sa Lokomotivom iz Harkova.
