> Izvor: B92
> Datum: ponedeljak 26.03.2012.  
> Rubrika: sport_odbojka
> Naslov: WL: Zvezda smanjila na 2:1
> Članak:

Odbojkaši Crvene zvezde smanjili su na 2:1 protiv Partizana Termoelektro u polufinalnoj seriji Viner Štediše lige Srbije.
"Crveno-beli" su savladali "večitog rivala" u trećoj utakmici rezultatom 3:2, po setovima 25:20, 21:25, 25:11, 21:25, 16:14, za 116 minuta igre.
Partizan je dobio prve dve utakmice istim rezultatom 3:2, a serija se igra na tri pobede. Naredni četvrti meč na programu je u četvrtak, a eventualni peti u nedelju 1. aprila.
U drugom polufinalu, odbojkaši Radničkog iz Kragujevca savladali su u nedelju uveče Vojvodinu u Novom Sadu i poveli sa 2:1 u seriji. Odbojakši Crvene zvezde su poveli zahvaljujući sjajno ispoštovanoj taktici, odličnom servisu na Mijailovića i čvrstom bloku. Partizan se uz odličnu igru kapitena vratio u ovaj meč i u drugom setu rano poveo 15:6, ali i dozvolio "gostima" da serijom od 9:1 priđu na samo poen zaostatka (17:16) u završnici drugog perioda i početkom trećeg viđena su i dva žuta kartona, oba odbojkašima Crvene zvezde, što je ipak trglo pulene Željka Bulatovića, koji su treći period igre odigrali u jednom dahu. Da nije bilo servis greške Mitića, pitanje je da li bi "crno-beli" u tom setu stigli do dvocifrenog broja osvojenih poena. Zato je Partizan posle katastrofalnog trećeg, odigrao veoma dobro četvrti set i opet u neizvesnoj završnici, posle 21:21, zahvaljujući Mijailoviću i Nikoliću stižu do taj breka. U odlučujućem setu prava drama, kakva je valjda i cela serija večitih rivala u ovogodišnjem finalu plej-ofa. Zvezda je nakon početnih 3:1 za Partizan imala prednost sve do 12:1, a onda as servisom Mijailovića Partizan stiže do vođstva - 13:12. U međuvremenu prvi trener "crveno-belih" Željko Bulatović dobija i crveni karton, pa njegov pomoćnik Duško Nikolić praktično traži tajm-aut u samoj završnici. To je prenulo Zvezdu kojoj su Petković i Stoilović doneli meč loptu. Ni servis greška Milutinovića nije poremetila "crveno-bele" jer su u završnici Petković, pa još dve dobre odbrane i na kraju Koprivica završili ovaj susret.
