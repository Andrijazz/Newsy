> Izvor: B92
> Datum: subota 5.05.2012.  
> Rubrika: sport_odbojka
> Naslov: Janić: Teže do OI, nego do medalje
> Članak:

Posle povlačenja Ivana Miljkovića, Bojan Janić je preuzeo ulogu kapitena srpskih odbojkaša, koje sledeće nedelje očekuju kvalifikacije za Olimpijske igre.
Na turniru Interkontinentalnih kvalifikacija za London naš tim će se u konkurenciji sa Bugarskom, Španijom, Slovenijom, Nemačkom, Italijom, Finskom i Slovačkom, u Sofiji boriti za jednu vizu, pa je tim povodom Janić bio gost B92.
Srpski primač je u razgovoru za B92 govorio o šansama našeg tima u Bugarskoj, šta sve evropske šampione očekuje tokom leta i kakav je osećaj igrati na najprestižnijoj sportskoj smotri... "Turnir je teži nego Evropsko prvenstvo, jer samo prvi ide dalje. Igramo u Bugarskoj koja je favorit, pritom igraju kod kuće, sigurno će biti puna hala. Na Evropskom prvenstvu se svi nadaju nekoj od medalja, plasmanu u polufinale, sve je otvoreno, a u kvalifikacijama samo prvo mesto donosi Olimpijske igre. Od svih reprezentacija se izdvajaju Bugarska, Italija i mi, ali su i Nemačka, Slovenija i Španija ekipe koju mogu da iznenade, tako da ona krilatica da svi danas igraju fudbal važi i za odbojku. U svaku utakmicu moramo da uđemo maksimalno", rekao je Janić. Kompletan intervju sa Bojanom Janićem možete da pročitate u rubrici .
