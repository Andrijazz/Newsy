> Izvor: B92
> Datum: četvrtak 5.07.2012.  
> Rubrika: sport_odbojka
> Naslov: Terzić: Mnogo toga nije dobro
> Članak:

Selektor ženske odbojkaške reprezentacije Srbije Zoran Terzić je posle poraza od Bugarske izjavio da mnogo toga nije dobro u igri Srbije.
Odbojkašice Srbije doživele su prvi poraz u Evropskoj ligi još od 2010. godine pošto su u polufinalu takmičenja izgubili od Bugarske sa 3:1.
"Mnogo toga nije u redu i mnogo toga ćemo dobiti kada budemo punim srcem i glavom u meču. Nadam se da će ovo biti škola i da u tom slučaju poraz može i da nam koristi", rekao je Terzić.
Selektor srpskih odbojkašica nije znao razlog slabe igre svog tima. "Tešk u ovom trenutku naći razlog zbog čega je sve izgledalo. Definitivno igramo slabo, ali je strašno što se ne vidi ni malo želje ni motiva na terenu. Puštamo da utakmica ide svojim tokom, verovatno očekujemo da ćemo lako pobediti jer smo jači po rejtingu. To u sportu nikad nije bilo, niti će biti". Maja Ognjenović smatra da motivacija nije problem, ali da su njene saigračice i ona potcenile Bugarke. "Pre svega mislim da smo u meč ušle previše opušteno i zbog činjenice da smo tri puta bili osvajači takmičenja i da smo potcenile Bugarke. Na trenutak smo bili veoma blizu, posebno u prvom setu, koji je bio maratonski. Nadigrale su nas u nekim elementima igre, ali nam je nedostajalo koncentracije iako smo bile motivisane".
