> Izvor: B92
> Datum: subota 21.07.2012.  
> Rubrika: sport_odbojka
> Naslov: Juniorke ponovo šampionke Balkana
> Članak:

Ženska juniorska odbojkaška reprezentacija Srbije osvojila je titulu na Balkanskom prvenstvu koje je održano u Turskoj.
Naš tim je u poslednjem petom kolu, savladao Tursku sa 3:0, po setovima 25:18, 25:14 i 25:23, posle minuta 75 igre, i tako prvenstvo završio sa maksimalnim učinkom od pet pobeda i samo dva izgubljena seta.
Izabranice Ratka Pavličevića su prvenstvo u Tekirdagu završile onako kako su ga i počele, maksimalnom pobedom, ovoga puta protiv Turske. U meču protiv selekcije domaćina, na terenu je postojao samo jedan tim - Srbija, uz podatak da je Turska nešto jači otpor pružila tek u treće setu, ali je Srbija u završnici bila smirenija i preciznija za konačnih 3:0. Juniorke Srbije se iz Turske vraćaju u nedelju uveče.
