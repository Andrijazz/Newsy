> Izvor: B92
> Datum: utorak 1.05.2012.  
> Rubrika: sport_odbojka
> Naslov: Terzić: Imamo kvalitet za pobedu
> Članak:

Selektor Srbije Zoran Terzić rekao je pred početak kvalifikacija za London da će meč protiv Holandije biti težak, ali da naš tim ima kvalitet za pobedu.
Srpske odbojkašice u sredu od 13 časova u Ankari igraju protiv Holanđanki prvi meč na Interkontinentalnim kvalifikacijama za Olimpijske igre.
“Biće vrlo teško dobiti utakmicu. Nećemo biti u prilici da osvajamo lake poene, ali nadam se da i u ovom sastavu imamo kvalitet da dobijemo Holandiju”, rekao je Terzić.
"Holandija je skoro kompletna. Na osnovu onoga što sam video pokazale su da nisu u vrhunskoj formi, ali neke elemente, posebno odbranu igraju na vrlo visokom nivou", dodao je Terzić. Tehničar naše time Maja Ognjenović istakla je das u Holanđanke velika nepoznanica, ali da će pokušati da dođu do pobede. "Ekipa Holandije nam je u ovom trenutku nepoznanica. Ne sećam se kada smo poslednji put igrale sa njima. Biće teško, ali došle smo ovde da pružimo maksimum i pobedimo", naglasila je Ognjenovićeva. Pored Holandije, u grupi sa našim timom u Ankari su i Poljska i Rusija. Na turniru, u grupi A, takmiče se Nemačka, Hrvatska, Bugarska i Turska. U London ide samo pobednik turnira, a ukoliko ne izbore plasman na Igre u Ankari, srpske odbojkašice imaće novu priliku u Londonu, krajem maja.
