> Izvor: B92
> Datum: nedelja 16.06.2013.  
> Rubrika: sport_odbojka
> Naslov: EL: Odbojkašice pobedile Nemice
> Članak:

Srpske odbojkašice zabeležile su drugu pobedu u Evropskoj ligi, pošto su u poslednjem meču prvog turnira pobedile Nemačku posle pet setova.
Srbija je u Luvenu slavila sa 3:2, po setovima 21:19, 21:16, 12:21, 15:21 i 15:12, posle 97 minuta igre.
Seniorke Srbije su savladale favorizovanu Nemačku posle pet setova u Luvenu. Vodile su izabranice Aleksandra Vladisavljeva sa 2:0, posle izvanredne igre, ali je Nemačka uspela da se vrati u meč. U izuzetno zanimljivom, borbenom i neizvesnom petom setu, seniorke Srbije su pravo lice pokazale kada je bilo najvažnije, u finišu, kada su gubile sa 12:11, a zatim osvojile četiri uzastopna poena za konačan trijumf. U reprezentaciji Nemačke igra čak šest igračica koje su igrale u finalu Evropskog prvenstva 2011. u Beogradu, kada je Srbija pobedila Nemačku sa 3:2. Početak meča obeležila je izjednačena igra do rezultata 2:2, kada su Nemice osvojile dva vezana poena za prednost od 4:2. Povela je Nemačka zatim i sa 6:3, a Srbija serijom 6:1 preokrenula rezultat i povela sa 9:7. Izjednačile su Nemice na 9:9, a posle 10:10 osvojile dva poena za 12:10, koliko je bilo na tehničkom tajm-autu. Ponovo je Srbija izjednačila, ovoga puta na 13:13, da bi Nemačka posle 14:14 osvojila dva poena za prednost od 16:14 i tajm-aut Vladisavljeva. državala je Nemačka razliku do 18:16, kada je Vladisavljev zatražio i drugi tajm-aut. Posle predaha, Srbija je uspela da sa dva uzastopna poena stigne do izjednačenja, 18:18 i primora Gvidetija da zatraži tajm-aut za Nemačku. I posle predaha, Srbija je nastavila sa serijom poena (3:0) i povela sa 19:18. Izjednačila je Nemačka na 19:19, a zatim je Srbija stigla do prve set lopte, 20:19, koju je realizovala Helić za konačnih 21:19 i vođstvo od 1:0 u setovima. Nemačka je na startu drugog seta vodila sa 3:1 i 4:2, a Srbija izjednačila na 4:4. Posle 5:5, Srbija serijom 3:0 stiže do 8:5, a zatim i 10:6. Uzvratile su Nemice sa četiri uzastopna poena za izjednačenje na 10:10 i tajm-aut Vladisavljeva. Na tehničkom tajm-autu Srbija je vodila sa 12:11. Povela je Srbija sa 13:11, a Nemačka izjednačila na 13:13. Na sličan način je odgovorila Srbija i serijom 3:0 povela sa 16:13, kada je Gvideti zatražio tajm-aut. Posle odmora, Srbija je vodila sa 18:15, a posle vođstva od 19:15, Gvideti je zatražio i drugih 30 sekundi predaha. Nisu pomogli tajm-auti Nemicama, jer je Srbija odmah stigla do pet set lopti 20:15, a zatim realizovala drugu za konačnih 21:16 za vođstvo od 2:0 u setovima. Treći set je obeležila izjednačena igra, poen za poen do rezultata 8:8, kada su Nemice osvojile dva uzastopna poena za prednost od 10:8 i tajm-aut Vladisavljeva. Napravile su zatim Nemice seriju 4:1, povele sa 14:9, pa je Vladisavljev i drugi put zatražio 30 sekundi odmora. Posle tajm-auta, Nemačka je povela sa 15:9, a Srbija smanjila na 15:11. Uzvratile su Nemice i serijom 4:0 povele sa 19:11. Imala je Nemačka osam set lopti, 20:12, i iskoristila je prvu za konačnih 21:12 i smanjenje prednosti Srbije na 2:1 u setovima. Povele su Nemice na početku četvrtog seta sa 2:0, a Srbija je odmah izjednačila. Usledila je igra poen za poen u kojoj je Srbija imala prednost od jednog poena do 9:8, kada su Nemice sa dva vezana poena stigle do prednosti od 10:9, a zatim i 12:10, koliko je bilo na tehničkom tajm-autu. Nemice su posle odmora serijom 5:0 stigle do nedostižnih 17:10. Vodila je Nemačka sa 19:12, a Srbija smanjila na 19:15. Ipak, Nemice su stigle do pet set lopti, 20:15 i realzovale prvu za konačnih 21:15, za izjednačenje na 2:2 u setovima. Na startu odlučujućeg, petog seta, Srbija je povela sa 1:0, pa je usledila igra poen za poen. Posle vođstva Srbije od 3:2, Nemice su osvojile dva uzastopna poena i povele sa 4:3. Posle izjednačenja na 5:5, Nemačka je ponovo osvojila dva poena, za prednost od 7:5. Uzvratila je Srbija i izjednačila na 7:7, a na promenu strana se otišlo sa rezultatom 8:7 za Nemačku. Povela je Nemačka sa 9:7, kada je Vladisavljev zatražio tajm-aut. Posle predaha, Srbija je izjednačila na 9:9, a potom se ponovo igralo žestoko za svaki poen. Prvi vođstvu Nemica od 12:11, Aleksandar Vladisavljev je zatražio drugi tajm-aut. Osvojila je Srbija dva uzastopna poena za prednost od 13:12, pa je Đovani Gvideti morao da zatraži tajm-aut. Posle servisa Adele Helić, Srbija je stigla do dve meč lopte - 14:12, a Gvideti zatražio odmah i drugi tajm-aut. Jelena Blagojević, kapiten Srbije, realizovala je prvu meč loptu za konačnih 15:12 i trijumf Srbije od 3:2.
