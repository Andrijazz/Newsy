> Izvor: B92
> Datum: petak 11.05.2012.  
> Rubrika: sport_odbojka
> Naslov: Srbija u polufinalu sa Italijom
> Članak:

Odbojkaši Bugarske pobedili su Španiju sa 3:0 (25:16, 25:20, 25:16) i tako omogućili Srbiji plasman u polufinale kvalifikacija za Olimpijske igre.
Naša reprezentacija pobedila je Sloveniju sa 3:1, ali joj je za prolazak u polufinale bilo potrebno da Bugari protiv Španije osvoje najmanje dva seta.
Izabranici Igora Kolakovića će u polufinalu igrati protiv selekcije Italije, koja je u poslednjem kolu B grupe pobedila Slovačku sa 3:0 (25:23, 25:13, 25:22) i zauzela prvo mesto ispred Nemačke.
Duel sa Italijanima na programu je u subotu od 16.30, dok se u drugom polufinalnom meču sastaju Bugarska i Nemačka (19.45). Plasman na Olimpijske igre u Londonu izboriće samo pobednik turnira, a finale je na programu u nedelju od 19.45. Ukoliko se na ovom turniru ne kvalifikuje za OI, selekcija Srbije imaće novu šansu na interkontinentalnom kvalifikacionom turniru u Japanu
