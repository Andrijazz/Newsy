> Izvor: B92
> Datum: petak 27.07.2012.  
> Rubrika: sport_odbojka
> Naslov: Kadetkinje u finalu BP
> Članak:

Kadetkinje Srbije plasirale su se u finale ženskog odbojkaškog prvenstva Balkana.
Srbije u polufinalu Halkbank Balkanskog prvenstva 2012. u Baru, savladala Bugarsku sa 3:0, po setovima 25:19, 25:23 i 26:24, posle 83 minuta igre.
Rival Srbije u finalu biće Turska. Turkinje su u dramatičnom meču pobedile Grčku 3:2 (22:25, 25:14, 25:19, 19:25, 15:12).
Izabranice Marijane Boričić su superiorno počele prvi set i prilično lako povele sa 1:0. U nastavku meča, i pored prednosti u drugom setu, Bugarska je opasno pripretila u finišu, na sreću nedovoljno, jer je Srbija uspela da povede sa 2:0. Najneizvesnija borba se vodila u trećem setu, u kojem su se ekipe smenjivale u vođstvu. Više koncentracije, ali i preciznosti imale su kadetkinje Srbije, koje su treći set dobile na razliku, a time i meč maksimalnim rezultatom, 3:0. Utakmicu u dvorani Topolica posmatralo je 100 gledalaca, a sudili su Miloš Jovanović iz Crne Gore i Ljiljana Jovanović iz Bosne i Hercegovine. Finalni meč igra se u subotu od 17 časova, a Srbija se bori za četvrto uzastopno balkansko zlato u konkurenciji kadetkinja.
