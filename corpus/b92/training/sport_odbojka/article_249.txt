> Izvor: B92
> Datum: nedelja 17.06.2012.  
> Rubrika: sport_odbojka
> Naslov: Još jedna pobeda odbojkaša Srbije
> Članak:

Odbojkaška reprezentacija Srbije pobedila je Japan rezultatom 3:0, u poslednjem meču drugog vikenda Svetske lige.
Srbija je u Santo Domingu po setovima slavila 25:21, 25:23, 25:23.
Posle dva turnira, na kojima su domaćini bili Japan i Kuba, Srbija ima četiri pobede i dva poraza, uz ukupno 12 bodova.
Kuba ima bod manje od Srbije, a tek tokom noći igra sa Rusijom. Rusi imaju osam, a Japanci dva boda. Treći turnir Grupe A igraće se u Kaljiningradu od 22. do 24. juna, a četvrti u Novom Sadu od 28. do 30. juna. Meč je trajao sat i 14 minuta (25, 27, 22). Srbija je u prvom setu brzo stekla veliku prednost, a Japan je zapretio samo jednom, na sredini seta. U drugom setu japan je nekoliko puta stekao prednost, a naš tim je ponovo ispustio plus pet, dozvolivši rivalu da u finišu izjednači. U trećem setu Srbija je vodila 3:0, Japan stigao do 7:7, a naš tim zatim stekao najvećih na meču 16:10. Ipak, Japan je uhvatio priključak na 22:21 i 23:22, posle čega je naš tim stigao do trijumfa.
