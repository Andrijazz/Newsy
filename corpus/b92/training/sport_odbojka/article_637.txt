> Izvor: B92
> Datum: utorak 4.06.2013.  
> Rubrika: sport_odbojka
> Naslov: Kolaković odredio spisak za Kubu
> Članak:

Selektor odbojkaške reprezentacije Srbije Igor Kolaković odredio je sastav za utakmice protiv selekcije Kube, u okviru prvog vikenda B grupe Svetske lige.
Prva utakmica izmedju odbojkaša Kube i Srbije na programu je u subotu od 2.40 sati po našem vremenu, a druga u nedelju u istom terminu.
U okviru drugog vikenda B grupe Svetske lige reprezentacija Srbije, aktuelni prvak Evrope, gostuje 14. i 15. juna selekciji Rusije u Kalinjingradu.
Finalni turnir Svetske lige, na kojem će učestvovati po dve najbolje reprezentacije iz A i B grupe, pobednik C grupe i domaćin Argentina, biće održan od 17. do 21. jula u Mar del Plati. Kuba i Srbija sastaju se u Havani u subotu i nedelju rano ujutro po našem vremenu, a na Kolakovićevom spisku su sledeći odbojkaši: Tehničari: Vlado Petković (Kaleh Mazandaran), Aleksa Brdjović (Partizan) Korektori: Saša Starović (Lube), Aleksandar Atanasijević (Belhatov) Libero: Nikola Rosić (Fridrihshafen) Blokeri: Dragan Stanković (Lube), Marko Podraščanin (Lube), Srećko Lisinac (Čestohova) Primači: Nikola Kovačević (Aseko Rešovija), Uroš Kovačević (Modena), Marko Ivović (Ankara), Nemanja Petrić (Perudja)
