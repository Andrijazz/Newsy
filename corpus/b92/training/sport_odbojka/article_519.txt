> Izvor: B92
> Datum: ponedeljak 18.02.2013.  
> Rubrika: sport_odbojka
> Naslov: CEV: Zvezda u radnoj grupi
> Članak:

Odbojkaški klub Crvena zvezda biće u radnoj grupi Evropske odbojaške konfederacije (CEV) za unapređenje takmičenja u evropskim kupovima.
Kako se navodi u saopštenju Odbojkaškog saveza Srbije, na predlog Borda CEV-a formirana je radna grupa u kojoj su predstavnici devet klubova.
Ti klubovi su Trentino (Italija), Dinamo Moskva (Rusija), Crvena zvezda (Srbija), PGE Skra Belhatov (Poljska), Fridrihshafen (Nemačka), Noliko Mazeik (Belgija), Kan (Francuska), Ezačibaši (Turska) i Azerail Baku (Azerbejdžan).
Radna grupa radiće na unapređenju takmičenja u evropskim kupovima na sportskom i organizacionom planu, kao i promeni sistema takmičenja u Ligi šampiona. Prvi sastanak održaće se 25. i 26. februara u Luksemburgu.
