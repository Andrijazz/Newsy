> Izvor: B92
> Datum: petak 19.04.2013.  
> Rubrika: sport_odbojka
> Naslov: Kozić novi Kolakovićev pomoćnik
> Članak:

Drugi trener Vojvodine Strahinja Kozić imenovan je za drugog trenera muške seniorske odbojkaške reprezentacije Srbije.
Kozić će na funkciji pomoćnika selektora Igora Kolakovića zameniti Željka Bulatovića.
Bulatović zbog obaveza u klubu, Omički iz Omska, iz Rusije, nije u mogućnosti da se priključi radu seniorske reprezentacije ove godine.
Kozić je nekadašnji reprezentativac, a već pet godina je drugi trener Novosađana. Srpske odbojkaše ovog leta očekuju Svetska liga i Evropsko prvenstvo u Poljskoj i Danskoj.
