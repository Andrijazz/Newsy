> Izvor: B92
> Datum: utorak 15.01.2013.  
> Rubrika: sport_odbojka
> Naslov: Kup: CZ - Spartak, domaćin naknadno
> Članak:

Odbojkašice Crvene zvezde i Spartaka igraće u derbiju polufinala kupa Srbije, odlučeno je žrebom.
Dva vodeća tima Viner štetiše lige sastaće se međusobno, dok drugi par čine Vizura Vol Art i TENT, treći i četvrti tim šampionata.
Finalni turnir 47. Kupa Srbije odigraće se 9. i 10. februara, a organizator će biti Odbojkaški savez Srbije, s obzirom da se niko od učesnika nije prijavio za domaćina.
Mesto odigravanja finalnog turnira, kao i satnicu utakmica naknadno će saopštiti Dragan Tadić, direktor takmičenja OSS.
