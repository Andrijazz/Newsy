> Izvor: B92
> Datum: ponedeljak 23.07.2012.  
> Rubrika: sport_odbojka
> Naslov: Srpski kadeti šesti na Balkanu
> Članak:

Muška kadetska odbojkaška eprezentacija Srbije zauzela je šesto mesto na Balkanskom prvenstvu u Rumuniji.
Naš tim je u utakmici za peto mesto poražen od Grčke sa 3:2, po setovima 25:18, 23:25, 26:24, 21:15 i 15:13, posle 126 minuta igre.
Izabranici Milana Đuričića su dekoncentrisano ušli u meč, što je Grčka iskoristili i lako povela sa 1:0. Usledilo je izjednačenje, a zatim posle velike borbe, gubitak trećeg seta i vođstvo Grčke od 2:1.
Uspela je Srbija posle bolje igre u četvrtom setu da izjednači na 2:2, ali je Grčka već na startu petog, odlučujućeg seta stekla prednost. Srbija je potom preokrenula rezultat i povela sa 12:11, ali je u finišu Grčka stigla do konačnih 15:13 i 3:2 u setovima. Titulu šampiona Balkana osvojili su Bugari, koji su pobedili Tursku u finalu sa 3:1, po setovima 16:25, 25:16, 25:18 i 25:23. Treće mesto osvojila je Rumunija, pošto je u meču za bronzanu medalju, savladala Bosnu i Hercegovinu sa 3:0, po setovima 25:16, 25:15 i 25:12.
