> Izvor: B92
> Datum: utorak 20.11.2012.  
> Rubrika: sport_odbojka
> Naslov: LŠ: Poraz Zvezde od Dinama
> Članak:

Odbojkašice Crvene zvezde izgubile su u Beogradu od moskovskog Dinama sa 3:1, po setovima 24:26, 25:18, 25:16, 25:20, u utakmici četvrtog kola Grupe F LŠ..
Crveno-bele su ostale na začelju tabele sa četiri poraza, dok Ruskinje imaju tri pobede i poraz. U drugom duelu ove grupe u sredu će se u Azerbejdžanu sastati vodeća Lokomotiva i poljska Mišina, koja ima pobedu i dva poraza.
Zvezda je u prvom setu gubila sa deset poena razlike (6:16 i 12:21), ali je uspela da preokrene i povede. U naredna tri seta odbojkašice Dinama igrale su agresivnije i dobrim blokom čuvale prednost. Zvezda će u narednom meču igrati u Bakuu, 4. decembra, protiv Lokomotive. Najefikasnija igračica crveno-belih večeras je bila Nikolina Lukić sa 14 poena, dok je goste predvodila Natalija Obmnočajeva sa 19.
