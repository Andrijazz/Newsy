> Izvor: B92
> Datum: sreda 4.07.2012.  
> Rubrika: sport_odbojka
> Naslov: EL: Srbija – Bugarska (15.00)
> Članak:

Ženska odbojkaška reprezentacija Srbije otputovala je u Karlove Vari da pokuša da nastavi dominaciju u Evropskoj ligi.
Srbija je osvojila sva tri dosadašnja izdanja tog takmičenja, a i ovog puta rutinski se plasirala na završni turnir.
Pored domaće selekcije Češke i našeg tima, za trofej će se boriti Holandija, kao i nacionalni tim Bugarske, koji je protivnik Srbije u polufinalu.
Meč Srbija - Bugarska igra se od 15 časova, a tri sata kasnije sastaju se Češka - Holandija. Srbija ove sezone nije izugbila nijedan meč, u po 4 duela sa Španijom, Rumunijom i Mađarskom. Niz mečeva bez poraza za našu ekipu protegao se na 34, s obzirom da su poslednji put izgubile 26. juna 2010. u Subotici, upravo protiv Bugarki. Ukupni skor našeg tima na 54 dosadašnje utakmice Svetske lige je 51-3. Finalisti ovogodišnje Evropske lige izboriće učešće u Gran Priju 2013.
