> Izvor: B92
> Datum: ponedeljak 21.01.2013.  
> Rubrika: sport_odbojka
> Naslov: WL: Ribnica slavila u Beogradu
> Članak:

Odbojkaši Ribnice pobedili su Železničar u Beogradu sa 3:0 u poslednjem meču 13. kola Wiener Städtische lige.
Kraljevčani su tom pobedom došli do četvrte pozicije, ali do trijumfa nisu došli tako lako kao što to krajnji rezultat pokazuje.
Ipak, presudio je kvalitet Ribnice i činjenica da Kraljevčani imaju ove sezone daleko više samopouzdanja od rivala koji je poslednjeplasirani. U prvom setu gosti su bili mnogo bolji.
Brzo je Ribnica povela sa 16:11, a potom samo održala razliku za konačnih 25:19. U ovom periodu igre gosti su nanizali pet blokova, uz tri as poena. Železničar je svoje šanse propustio u naredna dva seta. Oba puta domaći su na drugom tehničkom tajm-autu imao po dva poena viška (16:14), ali su gosti oba puta preokrenuli i na kraju su potpuno zasluženo osvojili sva tri boda. Železničar - Ribnica 0:3 (19:25, 22:25, 23:25) Železničar: Brajović, Matić 8, Roganović, Babić 2, Bubulj 4, Lojaničić (libero), Jezdimirović 8, Božović 5, Bogić 1, Stojanović, Jovanović 8. Trener: Srđan Stefanović. Ribnica: Janićijević, Okošanović 1, Veljović 1, Januzović 5, Močić (libero), Janković (libero), Radović 20, Bićanin, Marinković 6, Lukić, Trajčevski 5, Radević 14. Trener: Boško Mačužić.
