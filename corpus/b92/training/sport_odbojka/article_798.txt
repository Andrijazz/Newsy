> Izvor: B92
> Datum: nedelja 15.09.2013.  
> Rubrika: sport_odbojka
> Naslov: Terzić: Žalimo za medaljom
> Članak:

Selektor Zoran Terzić rekao je da odbojkašice Srbije žale nisu osvojile medalju na EP, ali i da se plasman među četiri najbolja tima ne može smatrati neuspehom.
Odbojkašice Srbije su na Prvenstvu u Nemačkoj i Švajcarskoj zauzele četvrto mesto.
"Cilj je bio da udjemo u polufinale, posle dobre igre u grupi i četvrtfinalu nadali smo se medalji. Izgleda da je preveliki broj utakmica uzeo danak, odigrali smo 11 mečeva za 17 dana i videlo se da su devojke umorne."
"Postoji žal za medaljom, ali s druge strane, ulazak medju četiri najbolje ekipe u Evropi ne može se smatrati neuspehom", rekao je Terzić po povratku u Beograd. Selektor je zahvalio reprezentativkama za dobar rad i ponašanje, i izrazio nadu da će ekipa u narednom periodu biti prava kao i do sada. Kapiten Srbije Maja Ogenjenović složila se da četvrto mesto nije neuspeh. "U ovom trenutku žal za medaljom je prevelika, jer smo na takmičenje otišle kao aktuelne evropske šampionke. Očekivale smo da ćemo uspeti da zabeležimo približno sličan uspeh kao pre dve godine. Iako je konkurencija na EP bila osporavana, sve ekipe koje su igrale u polufinalu su to i zaslužile", rekla je ona. "Ostaje nam da analiziramo šta smo uradile loše, a šta je moglo bolje i da za dve godine pokušamo da napravimo uspeh iz 2011.godine", dodala je ona. Ministar omladine i sporta Vanja Udovičić rekao je da se nada da će odbojkašice osvajanje četvrtog mesta pretvoriti u motiv za naredna takmičenja. "Teško je kada se ekipe ili pojedinac vrate sa takmičenja osvojivši četvrto mesto. Donekel znam kakav je to osećaj, to sam pre mesec dana prošao. Ali, kasnije ćete shvatiti da to nije neuspeh, iako su lična očekivanja bila mnogo veća", rekao je Udovičić.
