> Izvor: B92
> Datum: subota 16.03.2013.  
> Rubrika: sport_odbojka
> Naslov: Zvezda i Voša startuju u četvrtak
> Članak:

Polufinalna serija Wiener Städtische lige između Crvene zvezde i Vojvodine NS seme počeće sledećeg četvrtka.
Prošlogodišnji finalisti plasman u polufinale obezbedili su trijumfima u serijama sa po 2-0 nad Spartakom iz Ljiga, odnosno Ribnicom.
Prvi meč polufinalne serije, koja se igra po sistemu 2-2-1, na programu je u četvrtak, 21. marta, u Beogradu, od 18 časova.
Termine i mesto odigravanja prva dva meča drugog polufinala, saznaćemo po završetku nedeljne majstorice u Kladovu, između Đerdapa i Partizana. Radnički, koji je eliminisao Mladi radnik u četvrtfinalu, bez obzira na ishod tog susreta će u prve dve utakmice biti gost, samo je pitanje da li u Kladovu ili Beogradu.
