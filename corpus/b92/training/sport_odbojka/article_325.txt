> Izvor: B92
> Datum: četvrtak 19.07.2012.  
> Rubrika: sport_odbojka
> Naslov: Kadeti Srbije savladali Moldaviju
> Članak:

Muška kadetska odbojkaška reprezentacija Srbije savladala je selekciju Moldavije sa 3:1 u 2. kolu A grupe balkanskog prvenstva u Rumuniji.
Kadeti Srbije prvi meč su izgubili od BiH sa 3:2, a narednu utakmicu igraju u petak od 14 sati protiv Bugarske.
Učesnici B grupe su Rumunija, Turska, Grčka i Crna Gora
Kadeti Srbije su ostvarili prvi trijumf u Rumuniji, protiv Moldavije, u meču, u kome su, posle lošeg početka, dobrom igrom slomili otpor rivala i zasluženo slavili. Početak meča nije obećavao ništa dobro, jer je Moldavija od starta kontrolisala rezultat i nije dozvolila Srbiji da se približi. Nastavak igre je doneo očekivan epilog. Izabranici Milana Đuričića su u drugom setu Moldavcima prepustili samo 11 poena i najavili trijumf. Samo na početku trećeg seta, Moldavija je uspevala da zadrži rezultatski priključak, da bi potom Srbija preuzela potpunu kontrolu meča i slavila sa 3:1. SRBIJA: BRKOVIĆ (2), EREMIĆ (10), MILUTINOV (19), SIMIĆ (6), VELIČKOVIĆ (9), STOKOVIĆ (6), KOVAČEVIĆ (4), TRIFUNOVIĆ, SMILJANIĆ, DODIĆ (2), VILIMANOVIĆ, MILOŠEVIĆ. TRENERI: MILAN ĐURIČIĆ I MILIVOJE RADISAVLJEVIĆ. MOLDAVIJA: ŠČERBIN (10), POPADIJUK (12), ČIRIJAK, BOGOS (7), PALAČI, JURKO (2), FLOREA (15), KOŽOKARU, MODOROV, ČITINIJUK (2), HANKU, ČOBANU. TRENERI: A. DUDIKOV I V. KOŽOKARU. Propozicijama BVA, za pobede od 3:0 i 3:1 dobijaju se tri boda. Ukoliko se meč završi rezultatom 3:2, pobednik dobija dva, a poraženi jedan bod. Po pravilima BVA, plasman ekipa sa istim brojem bodova se određuje prvo na osnovu broja pobeda, zatim na osnovu set količnika, a ukoliko je i broj pobeda i set količnik identičan, na osnovu poen količnika.
