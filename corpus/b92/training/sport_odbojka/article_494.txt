> Izvor: B92
> Datum: subota 26.01.2013.  
> Rubrika: sport_odbojka
> Naslov: Crveno-bele u tri seta dobile TENT
> Članak:

Odbojkašice Crvene zvezde pobedil su TENT sa 3:0 (25:23, 25:15, 25:22) u prvoj utakmici 14. kola Viner štetiše Superlige.
TENT je u dva seta, prvom i trećem, bio uglavnom ravnopravan rival, ali nije imao snage da dovrši posao.
Najbolja kod pobednica bila je Ana Bjelica sa 15 osvojenih poena, Lukićeva je upisala 12, a Kecman 10. Za gošće je Stanimirovićeva imala 13 poena. Zvezda je prva na tabeli sa 38 bodova, a TENT je četvrti sa 20.
U uvodnom periodu crveno-bele su imale po dva poena viška na oba tehnička tajm-auta (8:6, pa 16:14), a u završnici i "plus tri" (21:18). Ipak, uporne gošće su se vratile u igru, čak prišle na poen minusa (24:23), ali nisu stigle i do izjednačenja - 25:23. U drugom setu domaće su diktirale ritam. Brzo se Zvezda  na šest poena viška (16:10), a potom je ekipa Ratka Pavličevića lako privela set kraju - 25:15. Najviše uzbuđenja viđeno je u trećem periodu. Ovoga puta je TENT imao dva poena prednosti na oba tehnička tajm-auta, pa čak i minimalnu prednost u završnici (21:20). Ipak, crveno-bele nisu želele da ovaj meč potraje još koji set, pa su zaigrale još jače za preokret i konačnih 25:22.
