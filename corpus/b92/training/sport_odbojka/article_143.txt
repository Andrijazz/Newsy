> Izvor: B92
> Datum: nedelja 6.05.2012.  
> Rubrika: sport_odbojka
> Naslov: Odbojkašice Turske na OI
> Članak:

Odbojkašice Turske plasirale su se na Olimpijske igre u Londonu, pošto su u Ankari na evropskim kvalifikacijama pobedile Poljsku sa 3:0 (25:22, 25:22, 25:19).
Odbojkašice Srbije loše su odigrale turnir u Ankari i takmičenje su završile sa tri poraza od Holandije, Rusije i Poljske.
Srpske odbojkašice će imati još jednu šansu da izbore učešće na Olimpijskim igrama pošto će se takmičiti na Interkontinentalnim kvalifikacijama od 19. do 27. maja u glavnom gradu Japana, Tokiju.
Sa tog turnira plasiraće se tri najuspešnije selekcije, kao i najuspešnija reprezentacija iz Azije. U Tokiju će igrati reprezentacije Srbije, Rusije, Japana, Koreje, Tajlanda, Kineskog Tajpeha, Portorika i Kenije.
