> Izvor: B92
> Datum: nedelja 23.06.2013.  
> Rubrika: sport_odbojka
> Naslov: SL: Iran se revanširao 'Orlovima'
> Članak:

Odbojkaška reprezentacija Srbije izgubila je u nedelju u Teheranu od Irana sa 3:2 u setovima, u drugom meču trećeg vikenda Svetske lige.
Rezultat po setovima bio je 25:20, 24:26, 23:25, 25:22, 15:12. Srbija je u prvoj utakmici pobedila sa 3:2, a to je bio prvi meč Irana u Svetskoj ligi.
Srbija posle šest utakmica u tri vikenda ima tri pobede, pošto je osim Irana dva puta pobedila Kubu u gostima. "Orlovi" su dva puta izgubili od Rusije.
Srbija nije uspela da savlada Iran i u drugoj utakmici u Teheranu, iako je vodila sa 2:1 u setovima i pružila dobru partiju i u četvrtom setu. U odlučujućem, petom setu, Iranci su bili mirniji u finišu i najviše zahvaljujući odličnom bloku i servisima uspeli da zabeleže prvu pobedu u svom prvom nastupu u Svetskoj ligi. Početak mečapripao je Irancima, koji su poveli sa 3:1, a posle 4:3 serijom 3:0 i sa 7:3. Na prvom tehničkom odmoru Iran je vodio sa 8:4. Održavao je Iran razliku do vođstva od 10:6, kada je Srbija osvojila tri uzastopna poena, smanjila na 10:9 i primorala Hulija Velaska da zatraži 30 sekundi odmora. Igralo se potom poen za poen do vođstva Irana od 12:10, da bi Srbija izjednačila na 12:12. Uzvratili su odmah Iranci i poveli sa 14:12, odnosno 16:13 na drugom tehničkom tajm-autu. Vodio je Iran zatim i sa 18:13, pa je Kolaković zatražio tajm-aut. Posle tajm-auta, Srbija je na servis Atanasijevića uspela da smanji na 18:15. Na isti način je odgovorio Iran i poveo sa 20:15. Ponovo je Srbija osvojila dva vezana poena i smanjila prednost Irana na 20:17, a posle 21:18, Iranci su povećali razliku na pet poena - 23:18. Iskoristio je Iran svoju drugu set loptu za konačnih 25:20, za vođstvo od 1:0 u setovima.Iran je u drugom setu poveo sa 3:1, pa 4:2, da bi Srbija serijom 3:0, stigla do vođstva od 5:4. Odmah su Iranci uzvratili sa dva uzastopna poena i poveli sa 6:5. Na prvom tehničkom tajm-autu bilo je 8:7 za Srbiju. Posle predaha, Iranci su poveli sa 9:8, pa 10:9 i 12:10. Srbija je izjednačila na 12:12, a zatim i povela sa 13:12. Imala je Srbija dva poena viška pri rezultatu 15:13, odnosno 16:14, koliko je bilo na drugom tehničkom odmoru. Održavala je Srbija prednost do 18:16, kada su Iranci osvojili dva uzastopna poena za izjednačenje na 18:18. Usledila je žestoka borba za svaki poen, da bi as servisom Vlade Petkovića Srbija ponovo povela sa dva poena prednosti, 21:19, pa je Velasko zatražio tajm-aut. Vodila je Srbija sa 22:20, a Iran je zatim uspeo da izjednači na 22:22, pa i da povede sa 23:22, kada je Kolaković zatražio tajm-aut. Stigao je Iran prvi do set lopte, 24:23, da bi Srbija poenom Atanasijevića iz napada, a zatim i as servisom Atanasijevića, stigla do svoje prve set lopte - 25:24. Još jednom je Atanasijević odlično servirao, a Iranci pogrešili u napadu za konačnih 26:24 za Srbiju i izjednačenje na 1:1 u setovima. Na startu trećeg seta, kao i u prvom i drugom, Iran je poveo sa 4:2, pa 6:3, odnosno 8:5, koliko je bilo na prvom tehničkom odmoru. Vodio je Iran sa 9:6, a Srbija je serijom 4:0 stigla do vođstva od 10:9, pa je Velasko morao da zatraži 30 sekundi odmora. Usledila je igra poen za poen, da bi Srbija posle 12:12, uspela sa dva vezana poena da stigne do vođstva 14:12. Na drugom tehničkom tajm-autu, Srbija je vodila sa 16:13. Igralo se zatim poen za poen do rezultata 17:15, kada je Srbija sa dva uzatopna poena stigla do četiri poena viška - 19:15, pa je Velasko zatražio tajm-aut. Na servis Nikića, Srbija stiže do pet poena prednosti - 21:16, a zatim je Iran pripretio i posle vođstva Srbije od 23:18, smanjio na 23:21, pa je Kolaković zatražio tajm-aut. Posle predaha, Srbija jestigla do tri set lopte, 24:21, da bi Iran uspeo da smanji na 24:23, pa je Kolaković morao da zatraži i drugi tajm-aut. Iskoristila je Srbija tek treću set loptu za konačnih 25:23 i vođstvo od 2:1 u setovima. U četvrtom setu se vodila izjednačena borba, a ekipe su se smenjivale u vođstvu. Na prvom tehničkom odmoru bilo je 8:6 za Srbiju. Vodila je Srbija sa 10:7, pa 12:10, da bi Iran preokrenuo rezultat i poveo sa 14:13. Poveo je Iran sa 15:13 kada je Kolaković zatražio tajm-aut, a na drugom tehničkom odmoru bilo je 16:13 za Irance. Održavao je Iran razliku do 20:17, kada je Srbija osvojila dva vezana poena i smanjila na 20:19, pa je Velasko zatražio 30 sekundi odmora. Posle tajm-auta, Iran je vodio sa dva poena prednosti do finiša i stigao do dve set lopte, 24:22. Realizovao je Iran, as servisom, prvu za konačnih 25:22 za izjednačenje na 2:2 u setovima. Povela je Srbija u petom setu sa 1:0, a Iran preokrenuo na 3:1. Posle vođstva Irana od 5:2, Kolaković je zatražio tajm-aut. Poveo je Iran zatim sa 6:2, a Srbija na servis Nikića uspela da osvoji tri uzastopna poena i smanji rezultat na 6:5. Na promenu strana se otišlo sa vođstvom Irana od 8:6. Iran je zatim stigao do tri poena prednosti - 9:6, pa 10:7, da bi Srbija, na servis Petrića, stigla do izjednačenja na 10:10, pa je Velasko bio prinuđen da zatraži tajm-aut. Uzvratio je Iran sa dva vezana poena za vođstvo od 12:10, pa je Kolaković zatražio drugi tajm-aut u petom setu. Poveo je zatim Iran sa 13:10, a potom i sa 14:11. Iskoristio je Iran drugu meč loptu za konačnih 15:12 i trijumf od 3:2, prvi za Iran u istoriji Svetske lige. Reprezentacija se u ponedeljak ujutro vraća iz Irana.
