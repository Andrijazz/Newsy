> Izvor: B92
> Datum: subota 2.06.2012.  
> Rubrika: sport_odbojka
> Naslov: Srpkinje ubedljive protiv Španije
> Članak:

Odbojkašice Srbije pobedile su selekciju Španije sa 3:0 (25:17, 25:11, 25:19), u utakmici drugog kola Evropske lige u Suboticu.
Posle dva ubedljivo dobijena seta usledilo je opuštanje u igri domaće reprezentacije, pa je pri rezultatu 13:12 u trećem setu selektor Zoran Terzić prvi put u meču tražio tajm-aut.
Posle kratkog razgovora sa selektorom, srpske odbojkašice ponovo su zaigrale dobro i meč privele kraju. U prvom meču 2. kola Rumunija je pobedila Mađarsku sa 3:0.
Srbija je u petak sa 3:0 bila bolja od Mađarske, a Španija istim rezultatom od Rumunije. U nedelju će u 17.30 igrati Mađarska i Španija, a u 20.15 Srbija i Rumunija. Drugi turnir ovogodišnje Svetske lige igraće se u Budimpešti od 8. do 10. juna, treći u Granoljersu od 15. do 17. juna, a četvrti u Pjatra Neamcu od 22. do 24. juna. Reprezentacija Srbije pobednik je sve tri prethodne Evropske lige.
