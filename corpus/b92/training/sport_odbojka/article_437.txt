> Izvor: B92
> Datum: sreda 28.11.2012.  
> Rubrika: sport_odbojka
> Naslov: Maja Ognjenović u Vroclavu
> Članak:

Kapiten odbojkaške reprezentacije Srbije Maja Ognjenović novo je pojačanje Impela iz Vroclava.
Srpska odbojkašica će do kraja sezone nositi dres poljskog superligaša, inače poslednjeplasiranog tima domaćeg šampionata.
U ekipi je još jedna igračica iz Srbije i bivši kapiten nacionalnog tima Vesna Čitaković-Đurišić.
"Pregovaramo već dve nedelje i nadam se da je sada sve dogovoreno i da ću igrati za Impel do kraja sezone. Imala sam i ponudu Lokomotive iz Bakua, ali sam na kraju prelomila da odem u Poljsku. Ipak bi sme slomio ritam sreda - subota u kome su Azerbejdžanke, s obzirom na to da igraju u Ligi šampiona. Jedva čekam da otputujem u Vroclav, puno lepog o gradu i saigračicama mi je rekla Vesna Čiraković Đurišić i verujem da ćemo u tandemu napraviti dobru stvar", rekla Ognjenovićeva. 28-godišnja odbojkašica je prošle godine igrala u italijanskoj Modeni. Vroclav je ove sezone zabeležio samo dve pobede u prvih osam kola poljskog šampionata.
