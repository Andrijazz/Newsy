> Izvor: B92
> Datum: subota 28.04.2012.  
> Rubrika: sport_odbojka
> Naslov: Poraz odbojkaša od Irana
> Članak:

Muška odbojkaška reprezentacija Srbije izgubila je u pripremnoj utakmici u Beogradu od Irana sa 3:2 (20:25, 25:20, 26:24, 27:29, 25:20).
Aleksandar Atanasijević osvojio je 25 poena za Srbiju, a u tom aspektu još su se istakli Nikola Kovačević sa 16 i Dragan Stanković sa 10 poena.
Amir Gafur osvojio je 19 poena za Iran. Meč je trajao 120 minuta, a selektori Igor Kolaković i Hulio Velasko pružili su šansu svim igračima.
U pripremnom meču u petak Srbija je savladala Iran sa 3:2. Utakmice su odigrane u okviru priprema za kvalifikacioni turnir za Olimpijske igre, koji će od 8. do 13. maja biti održan u Sofiji.
