> Izvor: B92
> Datum: nedelja 15.01.2012.  
> Rubrika: sport_odbojka
> Naslov: VL(m): Zvezda na čelu tabele
> Članak:

Odbojkaši Crvene zvezde pobedili su Klek sa 3:0 (25:21, 25:18, 25:15), u poslednjoj utakmici 12. kola Viner lige.
Ekipa Željka Bulatovića se ovim trijumfom popela na čelo tabele iako ima meč manje od drugoplasiranog Radničkog.
Zvezda sada ima 29 bodova, dva više od Kragujevčana, a tri više od Mladog Radnika i Vojvodine.
Odbojkaško kolo ipak je obeležio poraz šampiona Partizana (3:1) na svom parketu od poslednjeplasirane ekipe Železničara koja je zabeležila prvi trijumf u šampionatu. U ostalim mečevima Vojvodina je sa 3:1 pobedila Radnički u derbiju kola, Ribnica je pobedila Jedonstvo istim rezultatom, baš kao i Mladi Radnik protiv Spartaka iz Ljiga.
