> Izvor: B92
> Datum: subota 2.03.2013.  
> Rubrika: sport_odbojka
> Naslov: Spartaku derbi, sledi plej of
> Članak:

Odbojkašice subotičkog Spartaka ubedljivo su dobile derbi poslednjeg kola Viner Štetiše lige sa Vizurom, 3:0.
I pre poslednjeg kola znalo se da je Crvena zvezda prva, Spartak drugi, Vizura Vol Art treća a užičko Jedinstvo četvrto.
U plej of će i TENT, Železničar, Dinamo i Kolubara, Jedinstvo iz Stare Pazove igraće u baražu za opstanak a ekipa Varadina seli se u niži rang.
U četvrtfinalu plej ofa igraće Crvena zvezda - Kolubara, Spartak - Dinamo, Vizura - Železničar i Jedinstvo - TENT. Prve utakmice igraju se narednog vikenda. U polufinale će ekipe koje ostvare dve pobede. rezultati 18. kola: Jedinstvo (SP) - Kolubara 0:3, TENT - Železničar 2:3, NIS Spartak - Vizura Wall Art 3:0, Crvena zvezda - Dinamo 3:0, Varadin - Jedinstvo Užice 0:3 tabela: Crvena zvezda Beograd 49, NIS Spartak Subotica 43, Vizura Wall Art Beograd 36, Jedinstvo Užice 30, TENT Obrenovac 26, Železničar Lajkovac 26, Dinamo Pančevo 20, Kolubara Lazarevac 19, Jedinstvo Stara Pazova 13, Varadin Novi Sad 8
