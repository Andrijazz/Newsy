> Izvor: B92
> Datum: petak 22.06.2012.  
> Rubrika: sport_odbojka
> Naslov: Kolaković: Čudna utakmica
> Članak:

Selektor odbojkaške reprezentacije Srbije Igor Kolaković izjavio je posle poraza od Kube da je utakmica bila veoma čudna sa mnogo gresaka na obe strane.
"Bila je ovo čudna utakmica, sa mnogo grešaka na obe strane."
"Mislim da je problem u tome što smo imali snage samo za prvi set, i što smo mnogo grešili iz servisa", rekao je Kolaković posle poraza od 3:1 u Kalinjingradu u prvoj utakmici trećeg vikenda Svetske lige.
Kolaković je dodao da je namerno u tim stavio igrače koji prošlog vikenda nisu nastupali, ali je ocenio da time nije mnogo pomogao timu. "Namerno sam u tim stavio one koji nisu igrali prošlog vikenda, ali nisam tako mnogo pomogao timu. Moramo da budemo znatno, znatno agresivniji kad igramo protiv protivnika kao što su Kuba ili, recimo, Rusija" rekao je Kolaković. Libero Srbije Nikola Rosić ocenio je da ekipa nije trebalo da dopusti Kubancima da se "opuste i postanu dominantni". "Sutra protiv Rusije moramo da probamo da dodjemo do naše igre, da vratimo naš ritam, našu energiju, našu euforiju i to je jedini put kojim mi možemo da igramo", kazao je on. Marko Podraščanin je rekao da nije očekivao više od ovog meča. "Videla se neuigranost naše reprezentacije, pošto petorica članova tima nisu igrala prošlog vikenda u Dominikanskoj Republici. Odradili smo svoj cilj, a to su svakako bile kvalifikacije za Olimpijske igre", rekao je Podraščanin.
