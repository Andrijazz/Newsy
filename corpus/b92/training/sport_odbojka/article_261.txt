> Izvor: B92
> Datum: petak 22.06.2012.  
> Rubrika: sport_odbojka
> Naslov: SL: Poraz odbojkaša od Kube
> Članak:

Muška odbojkaška reprezentacije Srbije izgubila je od selekcije Kube sa 3:1 (20:25, 25:16, 25:19, 25:23).
Srbija je poražena od Kube u ruskom Kalinjingradu u utakmici prvog kola trećeg vikenda A grupe Svetske lige.
Najefikasniji u timu Igora Kolakovića bili su Nikola Kovačević sa 14 poena i Saša Starović, koji je osvojio 11, dok je Kubance predvodio kapiten Vilfredo Venero Leon sa 22 poena.
Sledeću utakmicu u Kalinjingradu Srbija će odigrati u subotu sa selekcijom Rusije od 18.15 časova. Plasman Srbije na završni turnir u Bugarskoj sada zavisi i od rezultata ostalih utakmica.
