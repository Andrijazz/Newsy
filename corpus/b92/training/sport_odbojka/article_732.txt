> Izvor: B92
> Datum: ponedeljak 12.08.2013.  
> Rubrika: sport_odbojka
> Naslov: Srpkinje spremne za Vuhan
> Članak:

Selektor odbojkašica Srbije Zoran Terzić saopštio je spisak igračica koje će putovati u kineski Vuhan, na N grupu trećeg vikenda Gran Prija.
Takmičenje u Vuhanu održaće se od 16. do 18. avgusta, a protivnici Srbije biće Poljska, Argentina i Kina.
Odbojkašice Srbije posle drugog vikenda Gran Prija nalaze se na trećem mestu ukupne table sa 16 bodova, jednim manje od Kine i Japana.
Na spisku se nalaze: Tehničari: Maja Ognjenović i Bojana Živković. Korektori: Jovana Brakočević i Ana Bjelica. Libera: Suzana Ćebić i Jasna Majstorović. Blokeri: Nataša Krsmanović, Milena Rašić, Nađa Ninković i Stefana Veljković. Primači: Brižitka Molnar, Brankica Mihajlović, Tijana Malešević i Sanja Malagurski. Plasman na finalni turnir izboriće Japan, organizator i pet najuspešnijih selekcija posle tri vikenda.
