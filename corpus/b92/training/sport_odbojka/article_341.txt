> Izvor: B92
> Datum: ponedeljak 20.08.2012.  
> Rubrika: sport_odbojka
> Naslov: Nova pobeda juniorki na EP u Ankari
> Članak:

Ženska juniorska odbojkaša reprezentacija zabeležila je treću pobedu na Evropskom prvenstvu u Turskoj.
Srpske juniorke savladale su u Ankari Slovačku sa 3:0 u setovima (25:20, 25:13, 25:12), posle 70 minuta igre.
Ovo je treća uzastopna pobeda Srbije, koja je prva u grupi A sa devet bodova i sigurno korača ka finalu.
Slovačka je odlično počela meč i povela, da bi Srbija uspela posle prvog tehničkog tajm - auta da preokrene rezultat. Pobednik prvog seta je odlučen tek u finišu, kada su izabranice Ratka Palvičevića sigurnom i koncentrisanom igrom stigle do osvajanja prvog seta. Početak drugog seta je takođe pripao Slovačkoj, koja je povela sa 7:3 i 8:4. Tek tada je usledila dobra igra Srbije, koja je na drugom tehničkom odmoru vodila sa 16:11, a do kraja seta Slovakinjama prepustila samo još dva poena.U trećem setu, juniorke Srbije su dominirale od početka od kraja za još jedan maksimalan trijumf u Ankari. Utorak je na Prvenstvu Evrope u Turskoj slobodan dan, naredni protivnik juniorkama Srbije biće Belgija, sa kojom se sastaju u sredu od 15,30 časova po našem vremenu.
