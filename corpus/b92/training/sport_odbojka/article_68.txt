> Izvor: B92
> Datum: nedelja 11.03.2012.  
> Rubrika: sport_odbojka
> Naslov: CZ u 1/2F, majstorica za Partizan
> Članak:

Odbojkaši Crvene zvezde, Vojvodine i Radničkog plasirali su se u polufinale plejofa Wiener Städtische lige Srbije, dok će šampiona Partizan igrati majstoricu.
Partizan je u drugom duelu savladao Mladi radnik sa 3:0 (25:21, 25:19, 25:20). i izborio treći meč nakon poraza u Požarevcu.
Zvezda je ponovo bila ubedljiva protiv Železničara, sada sa 3:0 (25:17, 25:10, 25:15), Vojvodina je ponovo sa 3:1 (25:20, 23:25, 28:26, 25:19) slavila protiv Ribnice, dok je Radnički sa novih 3:0 (25:19, 25:18, 25:23) izbacio Spartak.
Partizan - Mladi radnik 3:0 (25:21, 25:19, 25:20) Partizan: Minić 23, Duštinac, Popović, Pešut 8, Brđović 2, Samardžić, Nikolić 7, Mijailović 14, Ljubičić 5, Žarković, Bulatović, Ilić (libero). Trener: Milan Đuričić. Mladi radnik: Duduj 5, Munćan 1, Šljivančanin, Vulović, Kostić 3, N. Petrović, Vasić 15, Peković (libero), P. Petrović 6, Šulc 9, Šormaz, Marinković 3. Trener: Dragan Bonić. Partizan je pobedom u Šumicama protiv Mladog radnika izborio majstoricu četvrtfinala plej-ofa. Bolji iz ovog duela u polufinalu će igrati protiv Crvene zvezde. Crno-beli nisu ponovili greške iz duela odigranog u Požarevcu. Primirili su prijem, bili daleko sigurniji u napadu, a i blok je odlično funkcionisao. Već u prvom setu videlo se u kom pravcu će ići meč. Crno-beli su brzo napravili veliku razliku (16:10), koja je za goste bila nedostižna - 25:21. Slično je bilo i u drugom periodu, samo su se tada crno-beli kasnije "odlepili" (21:15), ali su i duplirali razliku - 25:19. Činilo se da će tim Dragana Bonića imati šansu za povratak u meč. Vodio je Mladi radnik u trećem periodu, imao i četiri poena viška na drugom obaveznom predahu (16:12). Ipak, njihova razlika se vrlo brzo istopila, Partizan je uz odličan blok i igru u polju preokrenuo i stigao do majstorice - 25:20. Železničar - Crvena zvezda 0:3 (17:25, 10:25, 15:25) Železničar: Brajović, Stojsavljević 5, Roganović 3, Lojaničić (libero), Jezdimirović 7, Janjušević, Bogić 5, Karić 3, Stevanović, D. Pajić, Kolarević. Trener: Srđan Stefanović. Crvena zvezda: Okolić, Perić, M. Pajić, Stoilović 9, Gmitrović, Milutinović 7, Jakovljević 11, Mitić 4, Petković 17, Ćelić 8, Buculjević, Vujić (libero). Trener: Željko Bulatović. Bolji od ostalih bio je korektor crveno-belih Dušan Petković sa 17 poena, Jakovljević je osvojio 11, Stoilović devet, Ćelić osam, a Milutinović sedam. Sa druge strane, najefikasniji je bio iskusni Jezdimirović sa sedam poena. Nikakve dileme nije bilo u dvorani na Crvenom krstu. U sva tri perioda igre Crvena zvezda je bila daleko bolji rival. Već na startu susreta gosti su poveli (8:2), a u završnici imali su ogromnu prednost (21:12). Nešto kasnije stigli su i do startnog vođstva - 25:17. Slično je bilo i u naredna dva seta, pa je Železničar osvojio najpre deset, a potom 15 poena. Ribnica - Vojvodina NS seme 1:3 (20:25, 25:23, 26:28, 19:25) Ribnica: Janićijević, Lisinac 17, Debeljak, Okošanović, Pejović 5, Veljović, Janković (libero), Radović 16, Bićanin 4, Milovanović, Nikolov 11, Ljaftov 8. Trener: Boško Mačužić. Vojvodina: N. Čubrilo, Martinović 1, Stefanović 1, Mirosavljević 8, Veselinović 14, Ivović 21, Vrban, Gerić 5, L. Čubrilo 3, Mrdak 20, M. Stanković, Kapur (libero). Trener: Nikola Salatić. Novosadska Vojvodina je i u revanš utakmici četvrtfinala plej-ofa pobedila kraljevačku Ribnicu na isti način kao i pre četiri dana u Novom Sadu. Iskustvo Andrije Gerića i lucidnost Marka Ivovića i Milije Mrdaka bili su presudni da u ovom meču slave novosadski "crveno-beli". Ribnica je utakmicu počela na najbolji mogući način, na prvom tehničkom tajm-autu vodila je 8:2. Posle tog mini predaha Vojvodina je ostatak ovog dela igre dobila sa 23:12. Ono što su propustili u prvom setu, Kraljevčani su nadoknadili u drugom. Mogli su i ubedljivije od 25:23, jer su sve vreme bili u vođstvu, a Vojvodina uglavnom sustizala prednost Kraljevčana. Pobednika ovog meča odlučio je treći set. Kraljevački musketari su imali vođstvo, u nekoliko navrata četiri poena, i ništa nije slutilo da će ovaj deo igre ući u neizvesnu završnicu. Ipak, nekoliko grešaka na prijemu servisa, odlični napadi Novosađana vratili su ih u meč, mada je domaćin prvi stigao do set lopte. Kada je nije iskoristio, Vojvodina je iskoristila svoju četvrtu šansu, povela sa 2:1, i više nije bilo dileme ko će slaviti u ovom susretu. Kraljevački odbojkaši nisu imali energije u poslednjem setu da učine nešto više osim časnog poraza. Bez obzira na sve, Ribnica se dostojno oprostila od plej-ofa i na pravi način završila jednu izuzetno tešku prvoligašku sezonu. Spartak - Radnički 0:3 (19:25, 18:25, 23:25) Spartak: Ražnatović 9, Spasojević 8, Šatora, Balđijev 4, Karišik 3, Palibrk 10, Ristić (libero), Tošnić 1, Majcan 3, Milosavljević. Trener: Milivoje Radisavljević. Radnčiki: Ilić, Nemet 16, Đorđević 12, Ćirović 7, Stevanović 6, Radević, Pantelić (libero), Blagojević, Jovanović, Opačić, Ivović, Perović. Trener: Dejan Matić. Radnički se plasirao u polufinale plej-ofa, gde će im rival biti Vojvodina. Kragujevčani su i drugi put bili bolji u četvrtfinalnom duelu sa Spartakom, ovoga puta u Ljigu. Ekipa Milivoja Radisavljevića je završila sezonu, a da nije pobedila u 2012. godini. Njihovu lošu formu iskoristio je i Radnički, koji igra sve bolje. Kragujevčani su veoma lako dobili prva dva seta, a problema su imali samo u trećem. Ipak, i tad su se pitali gosti, koji su rutinski priveli meč kraju. Za pobedu su najzaslužniji Nemet sa 16 i Đorđević sa 12 poena, dok je u redovima Spartaka bolji od otalih bio Pelibrk sa deset poena. Wiener liga, četvrtfinale: Železničar - Crvena zvezda 0:3 (17:25, 10:25, 15:25), prvi meč 0:3 dalje ide Zvezda Spartak - Radnički 0:3 (19:25, 18:25, 23:25), prvi meč 0:3, dalje ide Radnički Ribnica - Vojvodina 1:3 (20:25, 25:23, 26:28, 19:25), prvi meč 1:3, dalje ide Vojvod Partizan - Mladi radnik 3:0 (25:21, 25:19, 25:20), prvi meč 2:3, igra se majstorica
