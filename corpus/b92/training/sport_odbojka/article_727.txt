> Izvor: B92
> Datum: utorak 6.08.2013.  
> Rubrika: sport_odbojka
> Naslov: Karte za Gran Pri od srede
> Članak:

Odbojkaški savez Srbije objavio je da će u sredu početi prodaja ulaznica za utakmice grupe F drugog vikenda Gran Prija u beogradskom “Pioniru”.
Utakmice će se igrati od petka do nedelje, a pored naše reprezentacije ljubitelji odbojke će na sceni moći da vide i odbojkašice Sjedinjenjih Država, Holandije i Alžira.
Ulaznice će u sredu i četvrtak moći da se kupe na blagajni dvorane “Pionir” od 12 do 19 časova po ceni od 200 dinara za tribine i 500 dinara za mesta u parteru.
U petak, subotu i nedelju, na dane utakmica, ulaznice će se prodavati od podneva pa do početka utakmica. Raspored utakmica petak, 9. avgust Srbija - Holandija 17.30 SAD - Alžir 20.15 subota, 10. avgust Srbija - Alžir 17.30 SAD - Holandija 20.15 nedelja, 11. avgust Holandija - Alžir 17.30 Srbija - SAD 20.15
