> Izvor: B92
> Datum: sreda 8.05.2013.  
> Rubrika: sport_odbojka
> Naslov: Juniorke startovale pobedom
> Članak:

Ženska juniorska odbojkaška reprezentacija Srbije startovala je maksimalnom pobedom na turniru A grupe kvalifikacija za Svetsko prvenstvo u Subotici.
Izabranice Ratka Pavličevića su u prvom kolu pobedile Portugal sa 3:0, po setovima 25:20, 25:9, 25:6 posle 66 minuta igre.
Portugalke su jedino u prvom setu uspele da pariraju srpskim odbojkašicama, o čemu svedoče i rezultati po setovima.
U jedinom preostalom meču prvog kola, Francuska je bila bolja od Danske sa 3:2, dok je Belgija bila slobodna. U drugom kolu, u četvrtak od 20 časova, Srbija igra sa Francuskom. Plasman na Svetsko prvenstvo u konkurenciji juniorki, koje će se odigrati od 21. do 30. juna u Brnu i Prostejovu, u Češkoj, izboriće pobednici četiri kvalifikacione grupe. Plasman na prvenstvoP do sada su izborili Češka, organizator, Turska, prvak Evrope 2012, kao i Brazil, Kolumbija, Peru, Kina, Japan, Kineski Tajpeh, Tajland, SAD, Dominikanska Republika, Portoriko, Meksiko, Egipat, Alžir i Nigerija.
