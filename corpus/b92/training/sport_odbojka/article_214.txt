> Izvor: B92
> Datum: sreda 6.06.2012.  
> Rubrika: sport_odbojka
> Naslov: CEV: Žreb za dva kupa u četvrtak
> Članak:

Pet predstavnika Srbije u Kupu CEV i Kupu izazivača saznaće rivale u četvrtak, posle žreba u sedištu CEV u Luksemburgu.
Za žreb je prijavljeno ukupno 130 kklubova sa celog Starog kontinenta, a rezultati će biti objavljeni posle 12 časova.
Srbiju će u predstavljati TENT iz Obrenovca u Kupu CEV i Kolubara iz Lazarevca u Kupu izazivača u ženskoj konkurenciji, a Vojvodina NS Seme i Radnički iz Kragujevca u Kupu CEV, odnosno Mladi radnik iz Požarevca u Kupu izazivača u muškoj.
U Ligi šampiona Srbiju će u obe konkurencije predstavljati Crvena zvezda. Žreb za Ligu šampiona 2013. obaviće se 29. juna u Beču, u Austriji.
