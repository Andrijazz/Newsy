> Izvor: B92
> Datum: četvrtak 17.05.2012.  
> Rubrika: sport_odbojka
> Naslov: SK: Odbojkaši u petak sa Rusijom
> Članak:

Odbojkaška reprezentacija Srbije u petak ujutro po srednjeevropskom vremenu (08.30h) počinje takmičenje u Svetskoj ligi.
Protivnik ekipe Igora Kolakovića u okviru prvog turnira A grupe u Japanu biće selekcija Rusije.
Osim Rusije i Srbije u A grupi nalaze se i Kuba i Japan. Naša selekcija će sa Kubom igrati u subotu, a dan kasnije i sa domaćinom Japanom.
"U ovakvoj situaciji moraju se imati prioriteti. Ako se budemo raspremili na sve strane u emotuivnom smislu mislim da ne možemo uraditi nigde ništa. Naravno, moramo da se skoncentrišemo na dobru igru u Svetskoj ligi, na dobar trening u međuvremenu između dva turnira i da na turniru u Tokiju probamo da napravimo to zbog čega smo se praktično i angažovali. Što se tiče Rusije, oni su došli u izmenjenom sastavu u odnosu na EP ali znamo koliko oni bazu imaju tako da to ništa ne menja", rekao je Kolaković. Zbog turnira Interkontinentalnih kvalifikacija za OI 2012, drugi turnir će se odigrati tek od 15. - 17. juna, u Santo Domingu, u Dominkanskoj Republici. Rusija (Kalinjingrad) će biti domaćin trećeg turnira od 22. - 24. juna. Četvrti turnir će se odigrati u Novom Sadu od 28. - 30. juna.
