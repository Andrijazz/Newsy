> Izvor: B92
> Datum: sreda 5.12.2012.  
> Rubrika: sport_odbojka
> Naslov: Pobeda Radničkog nad Holanđanima
> Članak:

Odbojkaši Radničkog iz Kragujevca pobedili su u prvoj utakmici šesnaestine finala Kupa Izazivača holandski Orion Dutinhem 3:1 (25:19, 25:22, 32:34, 25:15).
Meč u dvorani Jezero trajao je 109 minuta.
Revanš utakmica će se odigrati u sredu, 12. decembra od 19,30 u dvorani Rozengarde u Dutinhemu. Po pravilima CEV, ukoliko obe ekipe ostvare po jednu pobedu, o ukupnom pobedniku odlučiće „zlatni set“.
Ukoliko eliminišu Holanđane, Kragujevčani će u osmini finala igrati protiv pobednika dvomeča Prefaksis Menen (Belgija) - Kakanj (Bosna i Hercegovina).
