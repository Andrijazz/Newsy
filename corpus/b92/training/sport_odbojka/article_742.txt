> Izvor: B92
> Datum: petak 23.08.2013.  
> Rubrika: sport_odbojka
> Naslov: SP: Juniori ubedljivi na startu
> Članak:

Muška juniorska odbojkaška reprezentacija Srbije uspešno je startovala na prvenstvu sveta u Turskoj.
'Orlići' su u Izmiru, u drugom kolu C grupe, savladali selekciju SAD sa 3:0 (25:23, 25:23, 25:17).
Juniori Srbije bili su slobodni u prvom kolu, a narednu utakmicu igraju u subotu od 11 sati protiv Tunisa. najbolji u našem timu bio je Kovačević sa 17 poena, dok je Stanković zabeležio 12. S druge strane, najviše se istakao Peč sa 16 poentiranja.
Pored reprezentacija Srbije, SAD i Tunisa, u grupi C nalaze se još Kanada i Ruanda.
