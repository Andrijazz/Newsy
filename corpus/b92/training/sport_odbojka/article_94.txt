> Izvor: B92
> Datum: utorak 3.04.2012.  
> Rubrika: sport_odbojka
> Naslov: Odbojkašice kompletne igraju za OI
> Članak:

Selektor srpskih odbojkašica Zoran Terzić saopštio je širi spisak igračica za turnir Kontinentalnih kvalifikacija za Olimpijske igre u Ankari, od 1. do 6. maja.
Evropske šampionke igraće u Turskoj u grupi B sa Poljskom, Rusijom i Holandijom. U A grupi igraće Nemačka, Turska, Hrvatska i Bugarska.
Srbija će prvi meč u dvorani Baškent u Ankari odigrati 2. maja protiv Holandije, dan kasnije čeka ih duel sa Rusijom, a 4. maja sa Poljskom.
Plasman na Olimpijske igre izboriće samo pobednik turnira. Na Terzićevom spisku nalaze se: tehničari: Maja Ognjenović (Modena), Ana Antonijević (Kan), Bojana Živković (Volero Cirih) i Danica Radenković (Spartak). korektori: Jovana Brakočević (JT Marvelous), Sanja Starović (Rabita Baku) i Ivana Nešović (Seongnam). libera: Suzana Ćebić (Zul), Silvija Popović (Rabita Baku) i Nina Rosić (Volero Cirih). blokeri: Nataša Krsmanović (Rabita Baku), Milena Rašić (Kan), Nađa Ninković (Volero Cirih), Stefana Veljković (Asistel), Maja Savić (Vizura), Jovana Stefanović (Crvena zvezda). primači: Jelena Nikolić (Vakifbank Istanbul), Brižitka Molnar (Ned Redrokets), Jovana Vesović (Konstanca), Tijana Malešević (Volero Cirih), Ana Lazarević (Vizura) i Jelena Blagojević (Urbino).
