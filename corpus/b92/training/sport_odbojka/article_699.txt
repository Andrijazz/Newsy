> Izvor: B92
> Datum: četvrtak 4.07.2013.  
> Rubrika: sport_odbojka
> Naslov: Reljić saopštio kandidate za SP
> Članak:

Trener muške juniorske odbojkaške reprezentacije Srbije saopštio je širi spisak igrača za Svetsko prvenstvo u Ankari i Izmiru.
Planetarni šampionat na programu je od 22. avgusta do 1. septembra u Turskoj, a naša reprezentacija će igrati u C grupi, zajedno sa Sjedinjenim Državama, Tunisom, Kanadom i Ruandom.
Sistemom takmičenja 20 reprezentacija je podeljeno u četiri grupe.
Na spisku su: tehničari: Aleksa Brđović (Partizan Vizura), Saša Popović (VGSK) i Nikola Veljović (Ribnica). korektori: Dražen Luburić (Vojvodina), Luka Medić (Spartak), Stefan Okošanović (Ribnica) i Lazar Dodić (Crvena zvezda). libera: Lazar Kolarić (Vojvodina NS Seme) i Vukašin Smiljanić (Spartak). blokeri: Aleksandar Okolić (Crvena zvezda), Čedomir Stanković (Vojvodina NS Seme), Aleksandar Blagojević (Radnički) i Stevan Simić (RFU). primeri: Uroš Kovačević (Kaza Modena), Milan Katić (Vojvodina NS Seme), Mihajlo Stanković (Vojvodina NS Seme), Siniša Žarković (Havaji), Aleksandar Gmitrović (Crvena zvezda), Nemanja Ristić (Bukovica putevi) i Dimitrije Pantić (Partizan Vizura).
