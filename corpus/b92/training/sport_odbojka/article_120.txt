> Izvor: B92
> Datum: ponedeljak 23.04.2012.  
> Rubrika: sport_odbojka
> Naslov: Srpski odbojkaši prvaci u Italiji
> Članak:

Odbojkaši Lubea iz Maćerate, za koji igraju Dragan Stanković i Marko Podraščanin, osvojili su titulu prvaka Italije.
Lube je u nedelju uveče, u dvorani “Mediolanum” u Milanu, u finalu plej-ofa, savladao Trentino sa 3:2, po setovima 19:25, 12:25, 25:22, 25:18 i 22:20, posle 139 minuta igre.
Tim iz Maćerate je tako osvojio drugu titulu prvaka Italije, prvu posle 2006.
Zahvaljujući tom trijumfu, Stanković i Podraščanin su povećali broj igrača iz Srbije koji su osvajali  na sedam. Pre njih titulu prvaka Italije osvajali su Vladimir i Nikola Grbić, Ivan Miljković, Andrija Gerić i Novica Bjelica. Stanković je pre početka finala primo nagradu za najboljeg igrača polufinalne serije plej-ofa.
