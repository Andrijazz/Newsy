> Izvor: B92
> Datum: ponedeljak 9.04.2012.  
> Rubrika: sport_odbojka
> Naslov: Miljkoviću i Fenerbahčeu Kup Turske
> Članak:

Fenerbahče iz Istanbula, za koji igra Ivan Miljković, osvojio je drugu titulu pobednika Kupa Turske.
Fenerbahče je u nedelju uveče u Eskišehiru, u finalu, savladao Galatasaraj sa 3:1, po setovima 25:20, 23:25, 25:23 i 25:17, posle 111 minuta igre.
Fenerbahče je u polufinalu pobedio Halkbank sa 3:1, po setovima 28:26, 32:34, 25:18 i 25:23, posle 110 minuta igre, dok je Galatasaraj savladao Zirat Banku sa 3:1, po setovima 25:18, 20:25, 25:15 I 25:10, posle 94 minuta igre.
Fenerbahče je svoju prvu titulu pobednika Kupa Turske osvojio 2008. godine. Miljković je pre desetak dana objavio povlačenje iz reprezentacije Srbije, što znači da neće biti u timu ako se izbori plasman na Olimpijske igre u Londonu.
