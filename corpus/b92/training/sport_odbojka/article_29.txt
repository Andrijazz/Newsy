> Izvor: B92
> Datum: sreda 1.02.2012.  
> Rubrika: sport_odbojka
> Naslov: KI: Poraz Vizure u Bakuu
> Članak:

Odbojkašice Vizure izgubile od Lokomotive sa 3:1 (25:20, 25:18, 22:25 i 25:18), u prvom meču osmine finala Kupa izazivača u Azerbejdžanu.
Najbolja u srpskoj ekipi bila je Sara Klisura sa 21 poenom, Ana Radojčić postigla je 10, a Ljiljana Ranković devet. U Lokomotivi najefikasnija je bila Ivana Miloš sa 17, Vero Gomes postigla je 16, a Nansi Metkalf 15 poena.
Vizura je u Bakuu pružila dostojanstven otpor, ako se uzme u obzir da za Lokomotivu igra nekoliko stranih odbojkašica, među kojima su Nensi Metkalf i Eliša Tomas iz Amerike, zatim Diana Nenova, Kremena Kamenova i Marija Filipova iz Bugarske, Ivana Miloš iz Hrvatske i Veronika Gomes iz Venecuele. Revanš meč igraće se 8. februara u 18.00 u Sportskom centru Vizura u Beogradu. Ako obe ekipe ostvare po jednu pobedu, o prolasku u narednu fazu odlučiće takozvani "zlatni set". Pobednik duela Vizura - Lokomotiva igraće u četvrtfinalu protiv boljeg iz meča Kralovo Polje Brno - Himik Južnji
