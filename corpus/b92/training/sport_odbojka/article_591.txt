> Izvor: B92
> Datum: četvrtak 18.04.2013.  
> Rubrika: sport_odbojka
> Naslov: WL(ž): Zvezdašice povele u finalu
> Članak:

Odbojkašice Crvene zvezde povele su sa 1-0 u finalnoj seriji Viner štetiše Superlige.
Trostruki uzastopni šampion pobedio je u Šumicama ekipu Spartaka sa 3:1, po setovima 23:25, 25:21, 25:21, 25:16 posle 109 minuta.
Drugi meč finala igra se u subotu na istom mestu a titulu će osvojiti ekipa koja prva dođe do tri pobede.
Gošće iz Subotice odlično su počele duel u Šumicama, pa su u neizvesnom prvom setu slavile sa 25:23. Gubitak prvog seta pozitivno je uticao na domaće odbojkašice koje su u u nastavku meča pokazale zbog čega su veliki favorit za titulu. Drugi i treći set bili su veoma slični sa identičnim konačnim rezultatom. Odbojkašice Spartaka bile su konkurentne do samog finiša, kada je razlika u kvalitetu dođa do izražaja i Zvezda je uspela da preokrene dobivši oba perioda sa 25:21. Četvrti set doneo je najmanje uzbuđenja. Zvezda je od početka do kraja dominirala i povela je sa 1-0 u pobedama dobivši četvrti set sa 25:16.
