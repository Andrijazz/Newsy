> Izvor: B92
> Datum: subota 25.02.2012.  
> Rubrika: sport_odbojka
> Naslov: Kup: Mladi radnik bolji od Ribnice
> Članak:

U finalu 47. Kupa Srbije za odbojkaše u nedelju od 18 časova u Novom Sadu će igrati Mladi radnik iz Požarevca i Vojvodina NS Seme iz Novog Sada.
Mladi radnik je u drugom polufinalu, pobedio Ribnicu iz Kraljeva sa 3:1, po setovima 25:17, 25:21, 21:25 i 25:13, posle 89 minuta igre.
Utakmicu u Maloj sali SPC Vojvodina u Novom Sadu posmatralo je 300 gledalaca. Požarevački Mladi radnik će drugi put u istoriji igrati u finalu nacionalnog kupa, a i prethodni put Požarevljanima je protivnik bila novosadska Vojvodina.
Tokom prva dva seta, Mladi radnik je sigurnijom igrom u završnicama stigao do vođstva od 2:0. U trećem setu, Kraljevčani su zaigrali bolje i smanjili na 2:1 u setoiva. Ipak, u četvrtom setu, Mladi radnik je dominirao od početka i veoma lako stigao do 25:13 i 3:1 u setovima. Najbolji u pobedničkom timu bio je kapiten Nikola Vasić (21 poen). Vojvodina je u prvom polufinalu sa 3:2 pobedila beogradski Partizan.
