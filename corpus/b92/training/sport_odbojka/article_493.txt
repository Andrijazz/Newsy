> Izvor: B92
> Datum: subota 26.01.2013.  
> Rubrika: sport_odbojka
> Naslov: Partizan pobedom do osmog mesta
> Članak:

Odbojkaši Partizana Termoelektro savladali su ekipu Železničara rezultatom 3:0 i domogli se, bar na jedan dan, osme pozicije na tebeli.
'Crno-beli' su očajno startovali, posle šest kola imali samo tri boda, ali su sada stigli do prilike da se bore za plasman u plej of.
Samo u prvom setu utakmice igrane u beogradskoj dvorani Šumice bilo je neizvesno, drugi i treći domaći odbojkaši dobili su lako i ubedljivo.
Partizan na osmom mestu sada ima 16 bodova, četiri kola pre kraja prvog dela sezone. Železnićčar je poslednji, sa samo četiri osvojena boda. Tri utakmice 14. kola Viner štetiše lige odbojkaša igraju se u subotu, sastaju se Spartak Ljig - Vojvodina NS Seme, Mladi radnik - Đerdap i Ribnica - Radnički. U prvoj utakmici kola subotički Spartak je, posle pet odigranih setova, bio bolji od vodeće Crvene zvezde. tabela: Crvena zvezda 37, Đerdap Kladovo 29 (-1), Radnički Kragujevac 26 (-1), Ribnica Kraljevo 21 (-1), Vojvodina NS Seme 19 (-1), Spartak Subotica 17, Mladi radnik Požarevac 17 (-1), Partizan Termoelektro 16, Spartak Ljig 15 (-1), Železničar Beograd 4.
