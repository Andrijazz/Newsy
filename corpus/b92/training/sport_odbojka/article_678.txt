> Izvor: B92
> Datum: petak 28.06.2013.  
> Rubrika: sport_odbojka
> Naslov: Nagrade za Grbića i Brakočevićevu
> Članak:

Na “Gala večeri CEV” u Beču, Vladimir Grbić je dobio nagradu za životno delo, dok je Jovani Brakočević uručena nagrada za najbolju igračicu Lige šampiona.
Brakočevićeva je u svom debitantskom učešću u najelitnijem evropskom klupskom takmičenju osvojila titulu u dresu Vakifbank Istanbula.
Jovana je na završnom turniru ponela titulu najbolje igračice i tako postal jedina od odbojkašicom sa MVP titulama u tri najznačajnija takmičenja Evropske odbojkaške konfederacije. Brakočevićeva je prethodno bila najbolja igračica Evropskog prvenstva 2011. i Evropske lige iste godine. Grbić je dobio nagradu za životno delo na tradicionalnoj svečanosti. Stariji od braće Grbić trenutno obavlja funkciju potpredsednika Odbojkaškog saveza Srbije, a takođe je član Komisije za razvoj odbojke FIVB. Vanja je tokom karijere u dresu reprezentacije osvojio ukupno 13 medalja zlato i bronzu na Olimpijskim igrama, srebro na Svetskom prvenstvu, zlato, srebro i dve bronze na Evropskim prvenstvima, srebro i dve bronze u Svetskoj ligi i bronzane medalje na Svetskom Kupu, Svetskom kupu šampiona i Svetskom kupu izazivača. Bio je proglašen za najboljeg igrača Evrope 2000, a takođe je član "Odbojkaške kuće slavnih" i "Odbojkaške Aleje slavnih". Malgoržata Glinka Mogental iz Poljske, je dobila nagradu za životno delo u konkurenciji odbojkašica. Osmani Huantorena, odbojkaš Trentina iz Italije, dobio je nagradu za najspektakularnijeg igrača Lige šampiona. Viktorija Rava, kapiten Kana iz Francuske i Vut Vajsmans, kapiten Bre banke Lanuti Kunea, proglašeni su za tim lidere Lige šampiona. Marketa Slukova i Julijus Brink proglašeni su za najhladnokrvniju devojku i momka sa plaže.
