> Izvor: B92
> Datum: ponedeljak 9.01.2012.  
> Rubrika: sport_odbojka
> Naslov: Srbi dobijaju protivnike u petak
> Članak:

Srpski odbojkaši u petak će saznati imena protivnika na turniru kontinentalnih kvalifikacija za Olimpijske igre u Londonu.
Taj turnir na programu je od 8. do 13. maja u Sofiji, a žreb će biti obavljen u petak u 18.30 časova po lokalnom, odnosno 17.30 po srednjeevropskom vremenu.
Na turniru u Sofiji igraće Srbija, Bugarska, Italija, Španija, Nemačka, Finska, Slovačka i Slovenija.
Osam reprezentacija biće podeljeno u dve grupe, a po dve prvoplasirane selekcije izboriće plasman u polufinale. Plasman na Olimpijske igre u Londonu izboriće samo pobednik turnira.
