> Izvor: B92
> Datum: subota 23.06.2012.  
> Rubrika: sport_odbojka
> Naslov: Pavličević hvali mlade snage
> Članak:

Trener odbojkašica Srbije Ratko Pavličević je posle ubedljive pobede protiv Mađarske u Evroligi pohvalio doprinos mlađih igračica.
"Značajno je što su nešto mladje devojke, juniorske reprezentativke igrale ceo meč."
"Jedan period su veoma dobro trenirale, sad su i igrale i nadam se da će to imati kontinuitet. Nikog ne bih isticao, jer su sve devojke imajući u vidu rad koji je iza nas dosta dobro odigrale", rekao je Pavličević.
Jedna od onih koje su "položile ispit" Nataša Čikiriz obećala je još bolje partije u nastavku sezone. "Drago mi je što smo nastavili niz. Nadam se da smo iskoristile šansu. Madjarice su pružile solidan otpor, ali zadovoljna sam kako smo odigrali i nadam se da će biti još bolje", rekla je Čikiriz. Standardna reprezentativka Milena Rašić otkrila je da Srboija želi na fajnal-for bez poraza. "Bilo je znatno bolje nego sinoć protiv Španije. Videlo se da i mlade devojke mogu da drže koncentaraciju od samog početka. Srećna sam zbog 11. uzastopne pobede i verujem da ćemo tako izdrrzazati do kraja i otici na fajnal-for bez poraza", poručila je Rašićeva. Srbija sutra u poslednjem meču četvrtog vikenda Evrolige od 18.30 igra protiv selekcije Rumunije.
