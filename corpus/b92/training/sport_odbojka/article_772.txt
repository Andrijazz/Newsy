> Izvor: B92
> Datum: petak 6.09.2013.  
> Rubrika: sport_odbojka
> Naslov: Počinje EP, Srbija brani titulu
> Članak:

Evropsko prvenstvo za odbojkašice počinje u petak u Nemačkoj i Švajcarskoj.
Reprezentacija Srbije, koja brani evropsku titulu osvojenu 2011. godine u Beogradu, takmičenje poccinje u 17h, protiv Bugarske, u prvom kolu Grupe D.
Sve utakmice Grupe D igraju se u nemačkom Šverinu.
U drugom kolu, u subotu od 17.00, odbojkašice Srbije igraju protiv Češke, a dan kasnije, u trećem kolu, protivnik će im od 18.00 biti selekcija Poljske. U Grupi A u Haleu igraju Nemačka, Španija, Turska i Holandija, u Grupi B u Cirihu Italija, Švajcarska, Belgija i Francuska, dok se u Grupi C u Drezdenu takmiče Azerbejdžan, Hrvatska, Rusija i Belorusija. Direktan plasman u četvrtfinale obezbediće pobednici grupa, a drugoplasirane i trećeplasirane ekipe igraće u osmini finala.
