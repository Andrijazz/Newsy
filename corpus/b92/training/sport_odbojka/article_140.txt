> Izvor: B92
> Datum: subota 5.05.2012.  
> Rubrika: sport_odbojka
> Naslov: Turska i Poljska u borbi za London
> Članak:

Odbojkašice Turske i Poljske plasirale su se u finale kvalifikacionog turnira za Olimpijske igre u Londonu.
U polufinalu turnira u Ankari tim domaćina pobedio je sa 3:1 (26:28, 26:24, 26:16, 25:21) selekciju Rusije.
Poljska je savladala Nemačku u četiri seta (25:22, 16:25, 25:14, 25:17). Finale je na programu u nedelju od 17.30 časova po lokalnom vremenu, a samo pobednik turnira izboriće plasman na Igre u prestonici Velike Britanije.
Na turniru u Ankari učestvovala je i reprezentacija Srbije, ali je zabeležila sva tri poraza. Izabranice Zorana Terzića će poslednju šansu za plasman na Olimpijske igre imati na turniru u Tokiju koji je na programu od 19. do 27. maja.
