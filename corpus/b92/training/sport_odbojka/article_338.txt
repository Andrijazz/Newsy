> Izvor: B92
> Datum: nedelja 12.08.2012.  
> Rubrika: sport_odbojka
> Naslov: Srpski juniori prvaci Balkana
> Članak:

Muška juniorska odbojkaška reprezentacija Srbije osvojila je titulu prvaka Balkana na šampionatu održanom u Zrenjaninu.
Srpski juniori su u finalu, odigranom u Kristalnoj dvorani u Zrenjaninu, savladali Grčku sa 3:1, posle 100 minuta igre.
Naša reprezentacija tako je nastavila dominaciju na Balkanu, dok je u borbi za treće mesto Turska pobedila Crnu Goru sa 3:1.
U konačnom plasmanu, iza četiri najbolja tima slede Rumunija, Bosna i Hercegovina, Makedonija, Bugarska i Moldavija.
