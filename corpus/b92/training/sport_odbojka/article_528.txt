> Izvor: B92
> Datum: nedelja 24.02.2013.  
> Rubrika: sport_odbojka
> Naslov: Zvezda ili Radnički, kome će Kup?
> Članak:

Odbojkaši Crvene zvezde i kragujevačkog Radničkog boriće se od 18 časova u Novom Pazaru za trofej u Kupu Srbije.
’Crveno-beli’ su u polufinalu bili ubedljivi protiv domaćina Novog Pazara Junior sa 3:0, dok je Radnički posle preokreta savladao Vojvodinu.
Prvi dan završnog turnira i postignuti rezultati ostali su, inače, u senci sramnog ponašanja domaćih navijača, koji su pred duel Novog Pazara i  su slavili u Kragujevcu sa 3:1. Zbog rezultata od početka sezone, Beograđani važe za favorite u finalnom okršaju, a trener Zvezde Duško Nikolić rekao je posle pobede nad Novim Pazarom da atmosfera kakva je bila na tom meču stvara velike igrače. "Volim što je bila ovakva atmosfera, jer se u ovakvom ambijentu i postaje igrač. Sve ekipe u ligi su izuzetno mlade i ovo može da doprinese da što pre postanu igrači, da osete kako je igrati na vrućem terenu", rekao je Nikolić, "Naš kvalitet je presudio. Generalno sam zadovoljan i ovo je bila sjajna priprema za ono što nas očekuje u finalu". Strateg Kragujevčana Dejan Matić rekao je da je prezadovoljan partijom koju su pružili njegovi izabranici protov Vojvodine, ali je istakao da je Zvezda favorit u finalu. "Crvena zvezda je favorit po onome što je pokazala u dosadašnjem delu sezone. Ipak, mi ćemo dati svoj maksimum i pokušati da pobedimo i osvojimo trofej", rekao je Matić.
