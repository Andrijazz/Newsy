> Izvor: B92
> Datum: petak 7.06.2013.  
> Rubrika: sport_odbojka
> Naslov: Spisak odbojkašica za Bugarsku
> Članak:

Ženska seniorska reprezentacija Srbije, odigraće za vikend dve prijateljske utakmice sa Bugarskom.
Mečevi u Sofiji graju se u subotu od 16.45 časova i dan kasnije od 15 časova.
Aleksandar Vladisavljev, prvi trener seniorki Srbije u Evropskoj ligi 2013, saopštio je spisak igračica, koje će igrati predstojeće mečeve.
Na spisku su: Tehničari: Ogla Raonić, Lana Dabić Korektori: Adela Helić, Ivana Luković Libera: Nina Rosić, Teodora Pušić Blokeri: Jovana Stefanović, Maja Savić, Sofija Medić Primači: Jelena Blagojević, Sanja Bursać, Ljubica Kecman, Aleksandra Cvetičanin Milica Bezarević Mečevi se igraju u okviru priprema za Evropsku ligu, a Srbija je u B grupi sa Belgijom, Nemačkom i Izraelom. U A grupi će igrati Turska, Bugarska, Rumunija i Mađarska. Sistemom takmičenja je predviđeno odigravanje četiri turnira, posle kojeg će četiri najbolje selekcije igrati na Finalnom turniru u Bugarskoj 13. i 14. jula. Plasman na Finalni turnir, pored Bugarske, izboriće pobednici grupa i najbolja drugoplasirana selekcija. Finalisti V Evropske lige 2013. izboriće učešće u XXII Gran Priju 2014. U B grupi, prvi turnir će se odigrati u Leuvenu, Belgiji od 14. - 16. juna, drugi u Subotici, u Srbiji od 21. - 23. juna, treći u Hamburgu, u Nemačkoj od 28. - 30. juna, a četvrti u Ranani,u Izraelu od 05. - 07. jula.
