> Izvor: B92
> Datum: nedelja 8.09.2013.  
> Rubrika: sport_odbojka
> Naslov: EP: Srbija direktno do četvrtfinala
> Članak:

Ženska odbojkaška reprezentacija Srbije direktno se plasirala u četvrtfinale Evropskog prvenstva u Nemačkoj i Švajcarskoj, pobedom nad selekcijom Poljske 3:1.
Naše devojke u prvom kolu su izgubile sa 3:2 od Bugarske, ali su se konsolidovale u drugoj i savladale Češku 3:0, a potom slavile i protiv Poljske.
Zvanične prvakinje Evrope su prva da seta lako rešile u svoju korist, sa dva puta po 25:18, da bi u finišu trećeg pale u igri i dozvolile Poljakinjama da se vrate. Ipak, naše devojke su četvrti set rešile u svoju korist i zauzele prvo mesto u grupi. - 25:21. Srbija će u četvrtfinalu, koje je na programu u sredu u Cirihu, igrati sa pobednikom meča između Italije ili Belgije i Poljske, koji je na programu dan ranije.
Prvakinje Evrope su opravdale renome, slavile protiv Poljske, osvojile prvo mesto u grupi I plasirale se direktno u četvrtfinale gde će igrati protiv pobednika meča osmine finala između drugoplasirane ekipe iz B grupe (Italija ili Belgija) i Poljske. Posle izjednačenog početka, 2:2, Srbija je povela sa 5:2, a Pjotr Makovski zatražio prvi tajm-aut. Posle vođstva Srbije od 6:3, Poljska je smanjila na 6:5, a na prvom tehničkom odmoru je bilo 8:6 za Srbiju. Vodila je Srbija sa 9:6, a zatim je usledila igra poen za poen do 12:10, kada je Srbija sa tri uzastopna poena stigla do prednosti od 15:10. Posle drugog tehničkog tajm-auta (16:11), Poljska je smanjila na 16:13, pa 17:16, kada je Zoran Terzić zatražio prvi tajm-aut u prvom setu. Posle predaha Srbija je osvojila dva vezana poena za vođstvo od 19:16, a posle igre poen za poen, pri rezultatu 20:18, Srbija je sa dva nova poena stigla do 22:18, kada je Makovski zatražio drugi tajm-aut. Nastavila je Srbija sa dobrom igrom i serijom poena i stigla do 24:18. Iskoristila je Srbija prvu set loptu za konačnih 25:18 i vođstvo od 1:0 u setovima. Početak drugog seta bio je sličan kao u prvom. Posle 2:2, Srbija je povela sa 4:2, ali je Poljska, posle vođstva Srbije od 5:3, osvojila tri uzastopna poena i povela sa 6:5. Uzvratila je Srbija na isti način, pa je vodila na prvom tehničkom tajm-autu sa 8:6. Povela je Srbija sa 10:6, posle ukupne serije 5:0, i imala šansu da prednost uveća, ali je jedan od najlepših poena u dotadašnjem toku meča pripao Poljakinjama. Posle vođstva Srbije od 12:18, Poljska je smanjila na 12:11, a zatim i izjednačila na 13:13, kada je Terzić zatražio tajm-aut. Srbija je ipak na drugom tehničkom odmoru imala dva poena prednosti - 16:14. Sa dva uzastopna poena Srbija je stigla do 18:14, a posle 18:15, novom serijom i do 20:15. Održavala je Srbija razliku i stigla do šest set lopti - 24:18. Na opšte čuđenje, Pjotr Makovski je tada zatražio svoj prvi tajm-aut u drugom setu. Realizovala je Srbija prvu set loptu za 25:18 i vođstvo od 2:0 u setovima. Vodila je Poljska na startu trećeg seta, minimalno, ali je Srbija posle 2:3, serijom 4:0 povela sa 6:3 i primorala Makovskog da zatraži 30 sekundi predaha. Poljakinje su smanjile na 6:5, a na prvom tehničkom tajm-autu bilo je 8:6 za Srbiju. Posle igre poen za poen, Srbija je povećala razliku na četiri poena - 13:9, da bi Poljakinje uzvratile na isti način i smanjile na 13:12, kada je Terzić zatražio tajm-aut. Ukupnom serijom 5:0, Poljska je povela sa 14:13, odnosno 16:14 na drugom tehničkom tajm-autu. Uspešno Poljakinje održavale razliku, a posle 18:17 povele sa 21:17. Posle drugog tajm-auta Terzića, Srbija je smanjila na 21:19, kada je Makovski zatražio 30 sekundi odmora, drugi put u trećem setu. Povela je Poljska sa 24:19, iskoristila četvrtu set loptu za konačnih 25:22 i smanjila prednost Srbije na 2:1 u setovima. Početak četvrtog seta pripao je Srbiji, koja je vodila sa 7:4, ali je Poljska uspela da izjednači na 7:7, odnosno da posle serije 4:0 povede sa 8:7 na prvom tehničkom odmoru. Posle izjednačene igre (9:10), Srbija je ponovo povela sa 11:10, a zatim nastavila seriju i stigla do tri poena prednosti, 13:10, kada je Makovski zatražio 30 sekundi odmora. Nastavila je Srbija sa odličnom igrom i ukupnom serijom 6:0 povela sa 15:10. Posle drugog tehničkog tajm-auta (16:11), Srbija je nastavila započeto i povela sa 18:12. Poljakinje su smanjile na 19:15, a zatim na 20:17, pa je Terzić zatražio tajm-aut. Usledila je igra poen za poen, da bi Srbija posle 21:18 sa dva vezana poena povela sa 23:18, a zatim stigla do pet meč lopti - 24:19. Iskoristila je Srbija treću meč loptu za konačnih 25:21 i trijumf od 3:1.
