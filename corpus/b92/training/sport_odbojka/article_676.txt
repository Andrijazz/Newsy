> Izvor: B92
> Datum: sreda 26.06.2013.  
> Rubrika: sport_odbojka
> Naslov: Odbojkašice putuju u Hamburg
> Članak:

Ženska seniorska odbojkaška reprezentacija Srbije u četvrtak putuje u Hamburg gde će, od petka do nedelje, igrati na turniru B grupe V Evropske lige.
Odbojkašice će prvi meč odigrati u petak od 17 časova protiv Belgije, u subotu ih očekuje duel sa Izraelom (17h), a u trećem kolu se sastaju sa Nemačkom (18h).
Aleksandar Vladisavljev, prvi trener seniorki Srbije u Evropskoj ligi, saopštio je sastav tima koji će igrati u Nemačkoj.
Na spisku su: Tehničari: Olga Raonić, Lana Dabić Korektori: Adela Helić, Ivana Luković Libero: Nina Rosić Blokeri: Jovana Stevanović, Maja Savić, Sofija Medić Primači: Jelena Blagojević, Sanja Bursać, Ljubica Kecman, Milica Bezarević Plasman na Finalni turnir, pored Bugarske, izboriće pobednici grupa i najbolja drugoplasirana selekcija. Finalisti V Evropske lige 2013. izboriće učešće u XXII Gran Priju 2014. U B grupi, četvrti turnir će se odigrati u Ranani, u Izraelu od petog do sedmog jula.
