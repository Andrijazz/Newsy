> Izvor: B92
> Datum: četvrtak 28.03.2013.  
> Rubrika: sport_odbojka
> Naslov: Zvezdini odbojkaši u finalu WL
> Članak:

Odbojkaši Crvene zvezde plasirali su se u finale plej ofa Viner štetiše lige, trećom pobedom u polufinalnoj seriji sa Vojvodinom.
Zvezda je u Novom Sadu slavila u pet setova – 25:22, 22:25, 25:17, 13:25, 15:9, posle 113 minuta odbojke.
Crveno-beli će u finalu igrati za odbranu titule i duplu krunu sa pobednikom druge polufinalne serije, u kojoj Partizan ima prednost od 2-1 protiv Radničkog iz Kragujevca, četvrti meč igra se u Jezeru.
Meč u Spensu odigran je pred preko 1000 gledalaca u vrlo bučnoj atmosferi. Ključni igrač za pobedu beogradskog tima bio je Dušan Petković, koji je bio i najbolji poenter meča sa 25 poena.
