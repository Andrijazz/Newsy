> Izvor: B92
> Datum: četvrtak 15.11.2012.  
> Rubrika: sport_odbojka
> Naslov: LŠ: Zvezdašicama set u Moskvi
> Članak:

Odbojkašice Crvene zvezde poražene su u Moskvi od Dinama sa 3:1 (25:13, 25:17, 23:25, 25:14) u 3. kolu Lige šampiona.
Iako su zabeležile još jedan poraz u najelitnijem takmičenju, zvezdašice su još jednom pokazale koliki potencijal imaju.
U našem timu najefikasnija je bila Bjelica sa 13 poena, dok je kod Ruskinja 19 poena osvojila Marčenko.
U narednom kolu Crvena zvezda će na svom terenu igrati sa Dinamom. Utakmica je na programu 20. novembra u 18.00 u beogradskoj hali Šumice.
