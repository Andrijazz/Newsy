> Izvor: B92
> Datum: četvrtak 11.04.2013.  
> Rubrika: sport_odbojka
> Naslov: VL: Zvezda povela u finalnoj seriji
> Članak:

Odbojkaši Crvene zvezde pobedili su Partizan sa 3-1 (23:25, 25:15, 25:17, 25:18) u prvoj utakmici finalne serije Viner štediše lige.
Najbolji igrač na meču bio je Dušan Petković, za čije servise ’crno-beli’ nisu imali rešenje.
Partizan je iskoristio Zvezdinu nervozu na početku, ali problemi na prijemu koštali su ih u nastavku meča, tako da su crveno-beli ostvarili trijumf. Drugi meč igra se u ponedeljak.

Partizan tada prekida seriju  i Zvezda je povela 20:17. Tada je na servis ponovo došao Petković, za kojeg Partizan nije imao rešenje. Svojim saigračima omogućavao je ili laku realizaciju ili mogućnost da naprave trojni blok, ali gosti nisu mogli da naprave dobar napad posle Petkovićevih servisa - 25:17. Za razliku od prethodna dva seta, Partizan nije zaostao već na samom početku, ali je Zvezda posle bloka Mitića nad Minićem povela 6:4. Usledio je izvrstan servis Petkovića i kontra Stoilovića, pa je na prvom tehničkom tajm autu bilo 8:5 za crveno-bele. Crveno-beli su ubrzo poveli sa 11:7, pa je stručni štab Partizana zatražio novi tam aut. On nije mnogo pomogao crno-belima, problemi na prijemu bili su i dalje veliki, a Nikolić i Minić ispucali su dve lopte u aut - 14:8. Na servis Petra Nikolića, uz jedan sjajan blok na Petkoviću, Partizan je prišao na 14:11, ali je na drugom tehničkom tajm autu bilo 16:12. Crno-beli se nisu predavali, dva puta zbog nesmotrenosti (pecanje) nisu smanjili zaostatak, ali posle fantastičnog servisa Minića Partizan je uspeo da priđe na 18:16. Međutim, to je bilo sve, na servis Vuka Milutinovića Zvezda se ponovo odlepila (23:17) i do kraja je lako privela meč kraju - 25:18.
