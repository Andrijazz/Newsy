> Izvor: B92
> Datum: nedelja 11.08.2013.  
> Rubrika: sport_odbojka
> Naslov: GP: Poraz Srbije od SAD
> Članak:

Odbojkašice Srbije poražene su u Beogradu od selekcije SAD sa 3:2 (25:14, 22:25, 25:17, 23:25, 15:12), u trećoj utakmici drugog vikenda Gran prija.
Najefikasnija u redovima Srbije bila je Jovana Brakočević sa 22 poena, dok je Brankica Mihajlović zabeležila dva manje. U SAD je najbolja bila Marfi Keli sa 25 poena.
Srpskim odbojkašicama ovo je prvi poraz u šest mečeva u ovom takmičenju. One su prvog vikenda u Santo Domingu zabeležile sva tri trijumfa, a u Beogradu su pobedile Holandiju i Alžir.
SAD su prekinule pobednički niz Srbije, u meču u kome su izabranice Zorana Terzića najviše problema imale sa povredama. Pre meča se povredila JelenaNikolić, a u trećem setu i Nataša Krsmanović. Amerikanke su odlično igrale od starta i vodile su sa 1:0 i 2:1 u setovima. Srbija je uspela dva puta da izjednači, a u petom setu je uspela da preokrene result posle vođstva Amerikanki i povede sa 9:8. Ipak, Amerikanke su u finišu bile smirenije i manje su grešile, pa su odlučujući set dobile sa 15:12. U okviru sledećeg vikenda, izabranice Zorana Terzića igraće u Vuhanu sa slekcijama Poljske, Kine i Argentine.
