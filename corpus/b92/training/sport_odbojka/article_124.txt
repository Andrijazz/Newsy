> Izvor: B92
> Datum: petak 27.04.2012.  
> Rubrika: sport_odbojka
> Naslov: Odbojkaši se zagrevali sa Irancima
> Članak:

Odbojkaška reprezentacija Srbije pobedila je selekciju Irana sa 3:2 (26:24, 23:25, 25:22, 21:25 i 15:8) u prijateljskoj utakmici koja je odigrana u Beogradu.
Utakmica je bila zatvorena za javnost, a odigrana u hali "Šumice". Selektori Igor Kolaković i Hulio Velasko su tokom meča vršili rotacije igrača na terenu, pa su skoro svi igrači ulazili u igru.
Aleksandar Atanasijević je bio najbolji u reprezentaciji Srbije pošto je osvojio 23 poena. Milan Rašić i Nikola Kovačević su doneli srpskom timu po 14 poena. Najbolji u reprezentaciji Irana bio je Amir Gafur sa 19 osvojenih poena. Meč je odigran u okviru priprema za kvalifikacioni turnir za Olimpijske igre, koji će od 8. do 13. maja biti održan u Sofiji. Na turniru Kontinentalnih kvalifikacija za Olimpijske igre protivnici Srbije u grupi biće domaćin Bugarska i reprezentacije Slovenije i Španije. Plasman u London obezbediće samo pobednik turnira. Reprezentacije Srbije i Irana će odigrati još jednu prijateljsku utakmicu u subotu 28. aprila.
