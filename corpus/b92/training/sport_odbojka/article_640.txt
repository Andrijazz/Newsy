> Izvor: B92
> Datum: četvrtak 6.06.2013.  
> Rubrika: sport_odbojka
> Naslov: Podraščanin: Idemo na dve pobede
> Članak:

Srpski odbojkaš Marko Podraščanin najavio je da će nacionalni tim ići na pobedu u oba meča protiv Kube na startu ovogodšnje Svetske lige.
“Najvažnije je da posle teškog puta uđemo u pravi ritam. Pokušaćemo da se aklimatizujemo i naviknemo na dvoranu. Očekujem ‘ludu’ atmosferu, kakva je uvek kada Kubanci igraju kod kuće, ali idemo na dve pobede”, poručio je Podraščanin.
Korektor reprezentacije Srbije Aleksandar Atanasijević istakao je da odbojkašima put na Kubu nije teško pao. "Najvažnije je da budemo spremni za prvu utakmicu i pokušamo da ostvarimo pobedu koja bi nam puno značila na početku Svetske lige", rekao je Atanasijević. Srpski odbojkaši biće prva reprezentacija koja će igrati u renoviranoj dvorani "Siudad Deportivo" u Havani. Prva utakmica prvog vikenda B grupe Svetske lige između odbojkaša Kube i Srbije na programu je u subotu od 2.40 sati po našem vremenu, a druga u nedelju u istom terminu.
