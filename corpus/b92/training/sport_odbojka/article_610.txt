> Izvor: B92
> Datum: ponedeljak 29.04.2013.  
> Rubrika: sport_odbojka
> Naslov: Na Trofeju Beograda 34 ekipe
> Članak:

Tradicionalni odbojkaški turnir “Trofej Beograda 2013” okupiće ove nedelje gotovo 500 mladih odbojkaša i odbojkašica.
Na njemu će se nadmetati 34 ekipe iz 25 gradova iz Srbije, Slovenije, Hrvatske, Italije, Crne Gore i Bosne Hercegovine.
Turnir se igra u konkurenciji omladinaca, u kojoj se takmiči 16 ekipa, kao i omladinki, sa 18 timova. Utakmice će se igrati u dvoranama Šumice, Banjica, Slodes i OŠ “Milan Đ. Milićević”. Finalne utakmice u obe konkurencije, odigraće se u petak u dvorani Šumice.
U konkurenciji omladinki igraće 18 ekipa: Beograd, Pančevo, Valjevo, Stara Pazova, Lazarevac, Sremska Mitrovica, Obrenovac, Požarevac, Smederevo, Kraljevo i Čačak iz Srbije, Prevalje, Kamnik, Ruše i Ljubljana iz Slovenije, Osijek i Zagreb iz Hrvatske i Ankona iz Italije. U konkurenciji omladinaca igraće 16 ekipa: Beograd, Kraljevo, Kragujevac, Užice, Gornji Milanovac, Niš, Obrenovac, Požarevac, Stara Pazova i Smederevo iz Srbije, Kamnik i Maribor iz Slovenije, Obudovac iz Bosne i Hercegovine, Budva iz Crne Gore i Zagreb i Osijek iz Hrvatske.
