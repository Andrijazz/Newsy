> Izvor: B92
> Datum: četvrtak 18.10.2012.  
> Rubrika: sport_odbojka
> Naslov: Večiti derbi u "Šumicama" u 18h
> Članak:

U četvrtak veče u "Šumicama" se igra večiti odbojkaški derbi između Crvene zvezde i Partizana, u drugom kolu Superlige.
Šampion Zvezda je na premijeri sezone bila sigurna protiv Ribnice (3:1), dok je Partizan ubedljivu poražen u Ljigu (3:0).
"Crno-beli" prepuštaju ulogu favorita aktuelnom šampionu, ali u redovima "crveno-belih" s oprezom ulaze u meč.
"Bili smo bledi u Ljigu, poraženi smo zasluženo i moramo da popravimo utisak. Bolja prilika ne postoji, ali ne možemo obećati pobedu iz prostog razloga jer je Crvena zvezda favorit. Ne samo u derbiju, već i prvenstvu. Imaju ugiran, a mi dosta promenjen tim", rekao je trener Partizana Milan Ćurčić. Sa druge strane, rival je svestan statusa favorita, ali je oprezan pred derbi koji se retko igrao u ovako ranoj fazi sezone. "Sve se mora dokazati na terenu. Nikada plasman na tabeli i mišljenje pre meča nisu bili od velikog značaj. Odlučuju trenutna forma, inspiracija, onaj koji bude posvećeniji ima veće šanse. Pored svega toga, Zvezda ima najmlađu ekipu", rekao je trener Crvene zvezde Duško Nikolić.
