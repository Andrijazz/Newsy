> Izvor: B92
> Datum: nedelja 1.09.2013.  
> Rubrika: sport_odbojka
> Naslov: GP: Brakočevićeva najbolji korektor
> Članak:

Srpska odbojkašica Jovana Brakočević proglašena je za najboljeg korektora finalnog turnia Gran prija.
U najboljoj postavi su i primač servisa Brankica Mihajlović i srednji bloker Milena Rašić.
Reprezentativka Brazila Taisa Menezes izabrana je za najbolju igračicu (MVP) i člana najbolje postave na poziciji blokera.
Selekcija Srbije, aktuelni prvak Evrope, osvojila je drugi put u istoriji bronzanu medalju u Gran priju, pošto je rano jutros u poslednjem kolu ovog takmičenja pobedila Italiju sa 3:2 (22:25, 25:23, 20:25, 25:16, 15:11). Zlatnu medalju i ček od 200.000 dolara pripala je reprezentaciji Brazila, koja je u odlučujućem meču savladala Kinu sa 3:0 (25:15, 25:14, 25:20). Kineskinje su osvojile srebro, dok je četvrto mesto pripalo selekciji Japana. Italija je zauzela peto mesto, a poslednja na turniru je SAD, koja je bila bolja od Japana rezultatom 3:2. MVP: Taisa Menezes (Brazil) Korektor: Jovana Brakočević (Srbija) Tehničar: Ališa Glas (SAD) Blokeri: Milena Rašić (Srbija) i Taisa Menezes (Brazil) Primači: Brankica Mihajlović (Srbija) i Ting Žu (Kina) Libero: Fabijana Oliveira Fabi (Brazil)
