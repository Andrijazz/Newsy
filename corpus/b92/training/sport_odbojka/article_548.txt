> Izvor: B92
> Datum: petak 15.03.2013.  
> Rubrika: sport_odbojka
> Naslov: F6 Svetske lige u Mar del Plati
> Članak:

Svetska odbojkaška federacija smanjila je broj učesnika finalnog turnira Svetske lige sa osam na šest.
Ovogodišnji finalni turnir održaće se u Mar del Plati, u Argentini, od 17. do 21. jula.
U Svetskoj ligi 2013. igraće 18 reprezentacija podeljenih u tri grupe, a odigraće se pet vikenda po jednokružnom bod sistemu.
Na finalnom turniru će uz domaćina igrati i po dve prvoplasirane ekipe iz grupa A i B Grupe, kao i pobednik grupe C, a ako Argentina bude među dve prvoplasirane selekcije u prvoj grupi, plasman na Finalni turnir će izboriti sledeća najuspešnija selekcija na tabeli. Reprezentacija Srbije će igrati u Grupi B sa Rusijom, Italijom, Kubom, Nemačkom i Iranom. To će biti 16. nastup naše selekcije u najlukrativnijem takmičenju. U A grupi će igrati Brazil, Poljska, SAD, Bugarska, Argentina i Francuska, dok će se C Grupi takmičiti Kanada, Koreja, Finska, Holandija, Japan i Egipat. Na finalnom turniru reprezentacije će biti podeljene u dve grupe.
