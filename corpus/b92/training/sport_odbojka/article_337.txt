> Izvor: B92
> Datum: subota 11.08.2012.  
> Rubrika: sport_odbojka
> Naslov: Srpske pionirke druge na Balkanu
> Članak:

Ženska pionirska odbojkaška reprezentacija Srbije zauzela je drugo mesto na Balkanskom prvenstvu u Ankari, u Turskoj.
U poslednjem, trećem kolu, koje je odlučivalo o pobedniku prvog šampionata Balkana, Turska je slavila protiv Srbije sa 3:0, po setovima 25:16, 25:18 i 25:19, posle 71 minuta igre.
Srpskim pionirkama to je bilo prvo zvanično takmičenje, a u poslednjem meču u Ankari, izabranice Željka Šćepanovića nisu uspele da savladaju domaćina.
Bez obzira na to, pionirke Srbije zaslužuju sve čestitke za prikazano u Ankari, a srebrne medalje one su dobile iz ruku Sinema Mavilija, potpredsednika CEV.
