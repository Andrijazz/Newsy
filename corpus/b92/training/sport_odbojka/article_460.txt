> Izvor: B92
> Datum: četvrtak 13.12.2012.  
> Rubrika: sport_odbojka
> Naslov: LŠ: F4 u Istanbulu i Omsku
> Članak:

Galatasaraj Daikin biće domaćin finalnog turnira Lige šampiona za odbojkašice, dok će završni turnir za odbojkaše biti održan u Omsku.
Najbolji odbojkaški klubovi u konkurenciji žena za titulu najboljeg u Evropi takmičiće se 9. i 10. marta, a pre toga im predstoji plej-of u kojem će se takmičiti 12 ekipa.
Žreb parova plej-ofa elitnog takmičenja održan je u Luksemburgu, a njim je rukovodila Rit Oms, predsednica Komisije za Evropske kupove CEV. Prvi mečevi se igraju 16. januara, a revanši sedam dana kasnije. Parovi su: 1. Kan (Francuska) - Rabita Baku (Azerbejdžan) 2. Dinamo Moskva (Rusija) - Dinamo Kazanj (Rusija) 3. Asistel Karnagi Vila Korteze (Italija) - Ezačibaši Vitra Istanbul (Turska) 4. Atom Trefl Sopot (Poljska) - Vakifbank Istanbul (Turska) 5. Šveriner (Nemačka) - Unendo Jamamaj Busto Arsicio (Italija) 6. Azerail Baku (Azerbejdžan) - Lokomotiva Baku (Azerbejdžan) U konkurenciji odbojkaša, Lokomotiva iz Novosibirska biće domaćin finalnog turnira u Omsku, 16. i 17. marta. Žrebom, koji je takođe rukovodila, određeni su parovi plej-ofa sa 12 ekipa, koji će igrati isto 16. i 23. januara. Parovi su: 1. Berlin Volejs (Nemačka) - Zenit Kazanj (Rusija) 2. Dinamo Moskva (Rusija) - Trentino Dijatek (Italija) 3. Zaksa Kedjeržin Kozle (Poljska) - Noliko Mazeik (Belgija) 4. Arkaš Izmir (Turska) - PGE Skra Belhatov (Poljska) 5. Aseko Rešovija Žešov (Poljska) - Lube Banka Marke Maćerata (Italija) 6. ACH Volej Ljubljana (Slovenija) - Bre Banka Lanuti Kuneo (Italija) U narednoj fazi, u obe konkurencije, sastaće se pobednici prvog i drugog meča, trećeg i četvrtog, odnosno petog i šestog. Pobednici tih dvomeča plasiraće se na završne turnire, na koji su već plasman obezbedili domaćini istih.
