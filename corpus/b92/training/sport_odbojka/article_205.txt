> Izvor: B92
> Datum: subota 2.06.2012.  
> Rubrika: sport_odbojka
> Naslov: Kolaković: Veoma važna pobeda
> Članak:

Selektor srpskih odbjkaša Igor Kolaković posle pobede nad Južnom Korejom rekao je da je zadovoljan igrom svojih izabranika.
Kolaković je istakao da je takav slučaj iako su igrači u trećem setu izgubili energiju i dozvolili protivniku da priđe na 2:1.
"Igrali smo odgovorno prva dva seta, strpljivo, poen za poen, kao što smo se dogovorili i dobro smo kontrolisali meč. U trećem setu smo izgubli enegrgiju, umorio nas je njihov sistem igre. Pritisli su nas na startu dobrim servisom, ali uspeli smo da se vratimo i na kraju čak briljiramo", rekao je Kolaković. Kolaković je dodao da je nacionalni tim zabeležio važnu pobedu, jer azijske ekipe znaju da budu nezgodne ukoliko nametnu svoj sistem igre. "Važna pobeda, vrlo lako može da se uđe u problem sa azijskim ekipama ukolikio se uđe u njihov ritam. Idemo dalje, imamo dva dana odmora", rekao je Kolaković.
Srednji bloker Dragan Stanković istakao je važnost maksimalne pobede, jer je Srbija na taj način ostala u vrhu tabele sa selekcijom Australije. "Južna Koreja je pokazala u Svetskoj ligi da može da bude nezgodan protivnik, juče su odigrali slabije protiv Irana. Protiv ovakve ekipe najbitnije je držati visok nivo prvog napada i dobar taktički servis, imali smo to tokom prva dva seta. U trećem je zatajio prvi napad i teško je bilo stizati četiri-pet poena zaostatka", rekao je Stanković. Tehničar Vlado Petković očekuje da posle duela sa Kinom na turniru uslede lakši protivnici. "Azijske ekipa uvek igraju maksimalno, ne predaju se i kad gube sa 23:14. Međutim, znamo da nas do Londona ček težak put, jer moramo da pobedimo sve utakmice. Ovaj trijumf nam dosta znači, imamo dva dana da se pripremimo za Kinu i Australiju", rekao je Petković. Na turniru u Tokiju slede dva slobodna dana, a narednu utakmicu srpski odbojkaši igraju u utorak protiv Kine od 9 časova.
