> Izvor: B92
> Datum: ponedeljak 25.06.2012.  
> Rubrika: sport_odbojka
> Naslov: Srbija u polufinalu protiv Bugarske
> Članak:

Srpske odbojkašice igraće protiv Bugarske u polufinalu Evropske lige na finalnom turniru u Karlovim Varima, u Češkoj.
Taj duel na programu je 5. jula od 15 časova, dok će u drugom polufinalu tri sata kasnije igrati Češka i Golandija.
Finale će biti na programu dan kasnije od 18 časova, dok će se od 15 časova igrati duel za treće mesto.
Seniorke Srbije su do sada u Evropskoj ligi odigrale ukupno 54 utakmice i ostvarile 51 pobedu i 3 poraza. Seniorke Srbije su poslednji put u Evropskoj ligi poražene 26. juna 2010. u Subotici, kada su izgubile od Bugarske. Od tada do danas, zabeležile su 34 uzastopne pobede i jedine su pobednice Evropske lige od njenog osnivanja Finalisti Evropske lige izboriće učešće na Gran Priju naredne godine.
