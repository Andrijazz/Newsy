> Izvor: B92
> Datum: ponedeljak 1.07.2013.  
> Rubrika: sport_odbojka
> Naslov: EL: Poraz odbojkašica od Nemačke
> Članak:

Srpske odbojkašice pretrpele su peti poraz u grupi B Evropske lige, pošto su u poslednjem meču trećeg turnira poražene od Nemačke u Hamburgu.
Nemice su pobedile naš tim sa 3:1, po setovima 21:10, 17:21, 21:19 i 21:18, posle 78 minuta igre.
Četvrti turnir Evropske lige Srbija će odigrati u Ranani, u Izraelu, od 5. do 7. jula.
Seniorke Srbije su poražene od gotovo kompletnog sastava Nemačke, u Hamburgu, u utakmici u kojoj su izabranice Aleksandra Vladisavljeva igrale odlično, sem u prvom setu. Početak meča doneo je vođstvo Nemica od 2:0, pa 4:1 i 12:2. Posle tehničkog tajm-auta, Srbija je na trenutak smanjila visoko vođstvo Nemica na 16:8. Ipak, Nemačka je održavala razliku do konačnih 21:10 za vođstvo od 1:0 u setovima. Srbija je na startu drugog seta zaigrala mnogo bolje i povela sa 4:0, pa 5:2, ali su Nemice postepeno smanjivale razilku i izjednačile na 7:7. Nemačka je uspela da povede sa 9:8, ali je na pravi način odgovorila Srbija i povela sa 12:9. Od 12:10, Srbija serijom 3:0 stiže do 15:10, a Nemačka zatim pravi seriju 4:0 za 15:14. Ponovo je Srbija osvojila četiri uzastopna poena i povela sa 19:15, a set je okončala sa 21:17 za izjednačenje na 1:1 u setovima. U trećem setu se vodila izjednačena borba na početku, da bi Srbija uspela da povede sa 6:4 i 7:5, a Nemačka izjednačila na 7:7. Ponovo je Nemačka, kao u drugom setu, povela sa 9:8 i tu prednost održavala do tehničkog tajm-auta, 12:11. Tada je Srbija sa dva vezana poena ponovo povela, ovoga puta sa 13:12, a zatim i 16:14. Izjednačila je Nemačka na 16:16, a posle tajm-auta Vladisavljeva povela sa 18:16. Izjednačila je Srbija na 18:18, ali su Nemice posle 20:19 iskoristile prvu set loptu za 21:19 i prednost od 2:1 u setovima. Srbija je na početku četvrtog seta povela sa 4:1, a Nemačka izjednačila na 4:4, a zatim povela sa 8:4 praveći seriju od 7:0. Uspela je Srbija da izjednači na 8:8. Na tehničkom tajm-autu, Nemačka je voidila sa 12:10, da bi Srbija izjednačila na 12:12. Povela je Srbija ponovo, sa 16:14 i 17:15, a Nemačka izjednačila na 17:17, a zatim i povela sa 18:17. Uspela je Nemačka da stigne do dve meč lopte, 20:18 i odmah iskoristila prvu za konačnih 21:18 i pobedu od 3:1.
