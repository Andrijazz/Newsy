> Izvor: B92
> Datum: subota 22.06.2013.  
> Rubrika: sport_odbojka
> Naslov: Treća pobeda odbojkašica Srbije
> Članak:

Odbojkašice Srbije savladale su u Subotici selekciju Izraela sa 3:0 (21:18, 24:22, 21:15), u utakmici 2. kola drugog turnira B grupe Evropske lige.
Našoj selekciji je to treća pobeda u ovogodišnjem takmičenju, nakon što su prethodno na prvom turniru u belgijskom gradu Leuvenu slavile takođe protiv Izraela i Nemačke.
Srbija je savladala Izrael u meču u kojem su izabranice Aleksandra Vladisavljeva igrale pod pritiskom posle poraza od Belgije.
U prvom meču 2. kola Belgija je pobedila Nemačku sa 3:0 (21:17, 21:17, 21:17). U nedelju u 3. kolu sastaju se Belgija - Izrael (17.30 sati) i Srbija - Nemačka (20.15). Srbija: Raonić, Kecman (7), Cvetićanin, Medić, Savić (15), Luković (1), Helić (6), Rosić, Bursać (3), Dabić (1), Blagojević (9), Stevanović (5). Izrael: Likančenkova, Velikij (16), A. Gluk (10), Peham (1), Cinober, Cur (6), Kolnogorov (5), Ponte, Rodriges (4), Artmenko, Šebotarov, K. Gluk. Tabela: 1. Belgija 5 5 0 15:3 14 2. Srbija 5 3 2 10:8 8 3. Nemačka 5 2 3 10:9 8 4. Izrael 5 0 5 0:15 0
