> Izvor: B92
> Datum: sreda 18.01.2012.  
> Rubrika: sport_odbojka
> Naslov: KI: Vizura u 16, kraj za Radnički
> Članak:

Srpski predstavnice u odbojkaškom Kupu Izazivača imale su polovičan učinak u 1/16 finala ovog takmičenja.
Odbojkašice Vizure plasirale su se u osminu finala drugom pobedom nad švedskim Ketrineholmsom, dok je eliminisan Radnički od rumuskog Trgu Mureša.
Beogradska Vizura će u osmini finala igrati protiv azerbejdžanskog predstavnika Lokomotive iz Bakua. Prvi meč igra se u Bakuu između 31. januara i 2. februara. Revanš je sedam dana kasnije.
Vizura je zabeležila dvostruki trijumf protiv Katrineholms u šesnaestini finala. Beogradski tim je u revanšu u Švedskoj savladao rivala sa 3:0 (26:24, 25:18, 25:15), posle 72 minuta igre. U prvoj utakmici, odigranoj u Beogradu, Vizura je pobedila Katrineholms 3:1 (25:16, 22:25, 25:19, 25:19). Odbojkašice Radničkog nisu uspele da se plasiraju u osminu finala Kupa Izazivača 2012. Trgu Mureš iz Rumunije je u revanš utakmici šesnaestine finala na svom terenu pobedio sa 3:0 (25:22, 25:16, 25:20), posle 74 minuta igre. U prvoj utakmici odigranoj u Beogradu, Trgu Mureš je pobedio Radnički sa 3:1 (25:15, 22:25, 25:16, 25:20).
