> Izvor: B92
> Datum: četvrtak 28.06.2012.  
> Rubrika: sport_odbojka
> Naslov: Kolaković: Padovi u igri zbog umora
> Članak:

Selektor Srbije Igor Kolaković rekao je posle poraza od Kube sa 3:2 da su njegovi odbojkaši iscrpljeni zbog velikog broja utakmica.
"I mi i Kubanci smo premoreni svim ovim utakmica i zato je bilo mnogo uspona i padova u igri. Ovo je ogromno iskustvo za mlade igrače koji su na terenu i to će doneti ovim momcima i timu vidni napredak", rekao je Kolaković posle poraza u Novom Sadu u prvom kolu četvrtog vikenda Svetske lige.
"Olimpijski turnir turnir je stvarno siromašan, pošto jedna ovakva reprezentacija kao što je Kuba neće učestvovati", dodao je on. Kapiten Srbije Bojan Janić ocenio je da Kubanci velikim zalaganjem u Svetskoj ligi žele da nadomeste neigranje na Olimpijskim igrama. "Kuba je zasluženo prva u grupi, pokazali su najviši nivo odbojke. To je možda zbog činjenice da ne idu na OI. Odigrali smo lep meč, malo nam je falilo da pobedimo. Mladi igrači koji su dobili šansu su dobro odradili svoj posao". Kuba je pobedila Srbiju sa 3:2 u setovima.
