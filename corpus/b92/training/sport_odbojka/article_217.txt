> Izvor: B92
> Datum: četvrtak 7.06.2012.  
> Rubrika: sport_odbojka
> Naslov: Kolaković: Nije bilo energije
> Članak:

Selektor Srbije Igor Kolaković rekao je da je njegovom timu nedostajala energija u meču sa Portorikom, ali da je tim na "suvi" kvalitet došao do pobede.
"Nismo imali dovoljno energije, ali smo ipak znali da smo jača ekipa od Portorika. Bilo je jasno da ćemo pobediti, bilo je samo je pitanje rutine".
"Čeka nas dan odmora, a već sledeći meč protiv Irana može da bude kvalifikacioni. Ako pobedimo možemo da se nađemo u Londonu", rekao je Kolaković posle meča u Tokiju.
On je dodao da je Iran prethodnih godina umeo da bude nezgodan rival Srbiji. "Uvek su najteže unapred dobijene utakmice. Portoriko se pokazao kao najslabija ekipa na turniru. Ovo je bila brza i lagana pobeda, odmorili smo neke igrače koji su do sada izneli najveći teret, tako da nije moglo bolje da se završi", prokomentarisao je primač Bojan Janić. Libero Nikola Rosić kazao je da je od igre protiv Portorika važnija činjenica da je Srbija osvojila tri boda. "Važno je da smo bili i ubedljivi, pošto je svaki set bitan. Igra nije bila kao prethodnih dana. Dosta smo energije uložili u tim utakmicama. Čeka nas dan odmora, pa sledi duel sa Iranom. Svi znamo da nas ta pobeda vodi na OI", dodao je Rosić.
