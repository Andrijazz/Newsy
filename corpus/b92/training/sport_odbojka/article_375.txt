> Izvor: B92
> Datum: četvrtak 11.10.2012.  
> Rubrika: sport_odbojka
> Naslov: WL: Voša i Radnički otvaraju sezonu
> Članak:

Nova sezona odbojkaške Wiener Stadtische Super lige počinje u četvrtak 11. oktobra, a prvi derbi meč igraju Vojvodina NS seme i Radnički iz Kragujevca.
Utakmica se igra u SPC “Vojvodina” sa početkom u 18 časova.
Oba kluba u novu sezonu ulaze sa prilično izmenjenim sastavima, ali ambicije timova se sigurno nisu menjale. Vojvodina je u prelaznom roku angažovala bivšeg reprezentativca Branka Roljića. On će postati novi kapiten ekipe nakon što se Andrija Gerić oprostio od aktivnog igranja odbojke. Prvi cilj novog kapitena biće da svojim igračkim iskustvom prenese stečeno znanje na veoma mladu ekipu Vojvodine. Kragujevčani su sa druge strane rešili problem na poziciji korektora dovođenjem Vladimira Čedića, koji je poznat kao ljubimac kragujevačke publike. Čedić je tokom svoje karijere igrao na poziciji srednjeg blokera, ali će se sada okušati na poziciji korektora. Aktuelni šampion Crvena zvezda će u petak ugostiti kraljevačku Ribnicu.  su ponovo favoriti u svim takmičenjima, a u svojim redovima trenutno imaju dva reprezentativca, Mihajla Mitića, koji igra na poziciji tehničara, i Filipa Vujića, na poziciji libera.Zvezda je pre dva dana predstavila ekipu za novu sezonu. Kraljevčani u svaku sezonu ulaze sa ozbiljnim ambicijama, a i ove godine su sastavili veoma ozbiljnu ekipu za predstojeće takmičenje. Utakmica se igra od 20 časova u Sportskom centru "Šumice". Preostala tri susreta igraju se u subotu, a sastaju se debitant u ovom takmičenju, Đerdap, i beogradski klub Železničar. Meč se igra u Kladovu, u SRC "Jezero", sa početkom u 18 časova. Mladi radnik igra protiv subotičkog Spartaka, povratnika u Wiener Stadtische Super ligu, a meč je na programu od 19 časova u SC "Požarevac". U poslednjem meču prvog kola sastaju se Spartak iz Ljiga i Partizan Termoelektro. Spartak je postao standardni član Super lige, i uvek ima velike ambicije, dok Partizan ima potpuno renoviran tim i trenutne mogućnosti tima je trenutno teško proceniti. Prvo kolo Wiener Stadtische Super lige:četvrtak:18:00 Vojvodina NS seme - Radnički Kragujevac petak:20:00 Crvena zvezda - Ribnica subota:18:00 Đerdap - Železničar19:00 Mladi radnik - Spartak Subotica19:00 Spartak Ljub - Partizan Termoelektro
