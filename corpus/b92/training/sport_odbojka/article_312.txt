> Izvor: B92
> Datum: subota 7.07.2012.  
> Rubrika: sport_odbojka
> Naslov: Poznati polufinalisti Svetske lige
> Članak:

U polufinalu finalnog turnira Svetske lige u Sofiji, u subotu će igrati Poljska i Bugarska, odnosno Sjedinjene Države i Kuba.
U poslednjoj utakmici u E grupi, Poljska je pobedila Kubu sa 3:0, po setovima 25:23, 25:20 i 25:23, dok su u F grupi, u poslednjem meču, SAD savladale Bugarsku sa 3:0, po setovima 25:21, 25:16 i 25:17.
Tako je Poljska došla do prvog mesta u grupi E, ispred Kube i Brazila, dok su SAD bile najbolje u grupi F, a sledili su ih Kuba i Brazil. U prvom polufinalu, od 17.30 po srednjeevropskom vremenu, sastaće se SAD i Kuba, dok je duel Poljske i Bugarske na programu od 20.45. Finale se igra u nedelju od 20.45, dok je meč za treće mesto zakazan za 17.30.
