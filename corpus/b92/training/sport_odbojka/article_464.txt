> Izvor: B92
> Datum: četvrtak 20.12.2012.  
> Rubrika: sport_odbojka
> Naslov: WL: Zvezda dala Partizanu set
> Članak:

Odbojkaši Crvene zvezde pobedili su Partizan sa 3:1 u prvom meču 11. kola Wiener Städtische lige i tako nastavili niz trijumfa.
Šampion Srbije je do pobede došao sa 25:18, 25:13, 23:25, 25:8 po setovima i tako zabeležio 11. pobedu zaredom ove sezone, u kojoj je veoma dominantan.
S druge strane, Partizan je doživeo osmi poraz, uz koje ima tri pobede, pa i dalje drži pretposlednje mesto na tabeli.
Zvezda je odlično počela meč i lako je došla do prednosti od 6:3, ali je tada stala, a Partizan je odličnim servisom i blokom napravio seriju od 6:0 za vođstvo od 9:6.  su od tada pokupili konce i zahvaljujući odličnim servisima mladog Koprivice od početka poena bili u prednosti i ponovo su se vratili u vođstvo, koje su držali do 13:9, kada je došlo do kraja serije šampiona. U nastavku su izabranici Duška Nikolića preuzeli potpunu kontrolu i dobili su prvi set sa 25:18. U drugom setu, šampion je nastavio u istom ritmu, od početka je kontrolisao igru, nije imao nikakve padove i bez ikakvih problema je udvostručio svoju prednost. Iako se očekivalo da će Zvezda rutinski privesti meč kraju, u trećem setu je usledilo buđenje Partizana, koji je gotovo sve vreme imao rezultatsku prednost, koju je zadržao i smanjio na 2:1 u setovima u korist šampiona Srbije. Ispostavilo se da su 'crno-beli' samo odložili poraz, pošto su Nikolićevi izabranici igrali kao preporođeni, dobili set sa 25:8 i zasluženo slavili. Najbolji u redovima šampiona bio je Dušan Petković sa 27 poena, Filip Stoilović dodao je 14, a Lazar Koprivica 11. U timu Partizana istakao se Marko Nikolić sa 16 poena.
