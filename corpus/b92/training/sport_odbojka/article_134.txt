> Izvor: B92
> Datum: četvrtak 3.05.2012.  
> Rubrika: sport_odbojka
> Naslov: Odbojkašice bez OI, za sada
> Članak:

Srpske odbojkašice doživele su i drugi poraz na Interkontinentalniim kvalifikacijama za Olimpijske igre i sigurno je da u Ankari neće izboriti vizu za London.
Izabranice Zorana Terzića su, posle poraza od Holandije u prvom kolu, izgubile i od Rusije sa 3:1, po setovima 29:27, 22:25, 25:16 i 25:19.
Naš tim u poslednjem kolu, u petak, igra protiv Poljske, koja je zahvaljujući dvema pobedama već obezbedila mesto u polufinalu turnira. Za drugo mesto među četiri najbolje ekipe boriće se u direktnom duelu Rusija i Holandija.
Poslednju priliku za plasman u London naše odbojkašice imaće od 19. do 27. maja u Tokiju. Ako ne bude iznenađenja na kvalifikacijama u Severnoj i Srednjoj Americi, Srbija će se za jedno mesto u Londonu boriti sa drugim predstavnikom Evrope (Rusija i Nemačka) i Dominikanskom republikom ili Kubom. Pored svih tih selekcija, u Tokiju će igrati i Japan, Južna Koreja, Kineski Tajpeh, Tajland i Kenija. Na početku meča, Terzić se odlučio za postavu: Brakočević, Krsmanović, Malešević, Vesović, Ognjenović i Rašić, dok je na poziciji libera bila Suzana Ćebić. Rusija je dobila prvi poen na meču, a u tim trenucima naš tim je imao veoma loš prijem, što su Ruskinje uspele da iskoriste, pa su brzo vodile sa 4:1. Odličnim napadom preko Ogjenovićeve i Rašićeve naš tim je uspeo da smanji na 4:2, ali su Ruskinje odmah uzvratile, ali su ubrzo srpske odbojkašice napravile seriju za izjednačenje 6:6. Ipak, usledio je period u kojem su njihove rivalke bile bolje pa su Ruskinje na prvi tehnički tajm-aut otišle sa prednošću od dva poena. U tim trenucima ni prijem ni napad našeg tima nisu funkcionisali dobro, samo na trenutke je neka od igračica uspela da zasija. Ipak, prednjačila je Krsmanovićeva, koja je bila odlična u bloku, ali i na smeču, pa je uprkos vođstvu od tri poena Rusije, Srbija uspela da se primakne na 11:10.  samo povećavala svoju prednost do 25:16 i tako došla do 2:1 u setovima.U četvrtom setu viđena je ista slika kao na početku trećeg, pošto se igralo poen za poen i to sve do drugog tehničkog tajm-auta. Tada su Ruskinje preuzele inicijativu pa su vrlo brzo povele sa 19:16, a vođstvo nisu do kraja ispuštale.
