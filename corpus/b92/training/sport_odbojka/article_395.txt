> Izvor: B92
> Datum: utorak 23.10.2012.  
> Rubrika: sport_odbojka
> Naslov: Ubedljiv poraz Vojvodine
> Članak:

Odbojkaši Vojvodine NS Seme poraženi su u prvoj utakmici šesnaestine finala Kupa CEV.
Lokomotiva Harkov iz Ukrajine je u maloj sali SPENS pobedila Vojvodinu 3:0, po setovima 25:13, 25:23 i 25:17, posle 65 minuta igre.
Revanš utakmica će se odigrati u sredu, 31. oktobra po našem vremenu u dvorani Lokomotiva u Harkovu. Po pravilima CEV, ukoliko obe ekipe ostvare po jednu pobedu, o ukupnom pobedniku odlučiće „zlatni set“.
Ukoliko eliminišu Ukrajince, Novosađani će u osmini finala igrati protiv pobednika dvomeča Poka Karava (Kipar) - Kan (Francuska). Ukoliko izgube, takmičenje će nastaviti u šesnaestini finala Kupa izazivača 2013.
