> Izvor: B92
> Datum: četvrtak 9.02.2012.  
> Rubrika: sport_odbojka
> Naslov: Kup CEV: Zvezda protiv Galatasaraja
> Članak:

Odbojkašice Crvene zvezde igraće protiv turskog Galatasaraja u čelendž rundi Kupa CEV.
Galatasaraj je u četvrtfinalu eliminisao AEK iz Atine, pošto je u obe utakmice ostvario maksimalne pobede.
Prva utakmica čelendž runde odigraće se između 21. i 23. februara u Istanbulu, a revanš će se odigrati u dvorani “Šumice” u Beogradu između 28. februara i 1. marta.
Za turski klub igra srpska odbojkašica Slađana Erić, dok je trener Galatasaraja Dragan Nešić. Ukoliko eliminiše Turkinje, Crvena zvezda će u polufinalu igrati protiv pobednika duela Tomis Konstanca iz Rumunije i ruskog Dinama iz Krasnodar. U Kupu CEV se neće igrati finalni turniri, već će se i u polufinalu i finalu igrati po dve utakmice, kod kuće i u gostima.
