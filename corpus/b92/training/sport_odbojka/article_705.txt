> Izvor: B92
> Datum: nedelja 7.07.2013.  
> Rubrika: sport_odbojka
> Naslov: Kolaković: Zaslužili smo pobedu
> Članak:

Selektor srpskih odbojkaša Igor Kolaković rekao je posle poraza od Italije da ostaje žal za pobedom, kao i da su njegovi igrači zaslužili da trijumfuju.
Naš tim je u novosadskom „Spensu“ poražen sa 3:2 od Italijana i tako je ostao bez šanse za plasman na finalni turnir Svetske lige. Drugi meč dva tima igraju od 20 časova, takođe u Noom Sadu.
"Bila je ovo jako teška utakmica, i izuzetno zanimljiva. Utakmica se u svim setovima rešavala u završnicama. U taj-brejku činilo se da smo jako blizu pobede i bila nam je potrebna jedna lopta, ali nismo znali da dođemo do nje. Šteta što nismo slavili, zaslužili smo da pobedimo", rekao je Kolaković. Kapiten Srbije Dragan Stanković rekao je da je njegova ekipa bila nadomak cilja, ali da je u pojedinim trenucima nedostajalo sreće. "Utakmica je psihološki bila slična kao i ona sa Nemcima. Kod rezultata 2:1 bili smo blizu da dođemo do cilja, ali nedostajalo je sreće i oni su na kraju slavili. Očekujem još jedan neizvesan meč. Daćemo sve od sebe da dobijemo tu utakmicu, iako nemamo sanše za finalni turnir", naglasio je Stanković.
