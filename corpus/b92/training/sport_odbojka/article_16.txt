> Izvor: B92
> Datum: četvrtak 12.01.2012.  
> Rubrika: sport_odbojka
> Naslov: Kup: Zvezda i Vizura za finale
> Članak:

Odbojkašice Crvene zvezde i Vizure sastaće se u polufinalu Kupa Srbije u reprizi prošlogodišnjeg finala Wiener Städtische lige.
U drugom polufinalu sastaće se Spartak i Kolubara, koja će biti domaćin finalnog turnira koji će biti održan u Lazarevcu 18. i 19. februara.
Kolubara je jedina poslala kandidaturu za tehničku organizaciju finalnog turnira pa je automatski postala organizator.
Parove je tokom žreba izvlačio Željko Šćepanović, predstavnik Vizure, dok su žrebom rukovodili Dragan Tadić, direktor takmičenja OSS, Dušan Keser, vrhovni sudija UOSS i Čedomir Nedeljković, komesar takmičenja UOKPL. Termini odigravanja utakmica biće naknadno saopšteni.
