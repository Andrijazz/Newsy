> Izvor: B92
> Datum: četvrtak 9.05.2013.  
> Rubrika: sport_odbojka
> Naslov: Srbi s Bugarima pred Svetsku ligu
> Članak:

Muška odbojkaška reprezentacija Srbije odigraće u Beogradu dve prijateljske utakmice protiv selekcije Bugarske.
Aktuelni prvak Evrope će igrati sa Bugarima u okviru priprema za učešće u ovogodišnjoj Svetskoj ligi.
Kako je objavio nacionalni savez, najbolji odbojkaši Srbije i Bugarske odigraće zvaničnu prijateljsku utakmicu 17. maja od 18.30 sati u dvorani Šumice, a drugi trening meč zatvorenog tipa na programu je dan kasnije u dvorani Sportskog centra Voždovac na Banjici.
Srbija će igrati u B grupi Svetske lige sa Rusijom, Italijom, Kubom, Nemačkom i Iranom, a u okviru prvog vikenda tog takmičenja srpski odbojkaši gostuju 8. i 9. juna u Havani.
