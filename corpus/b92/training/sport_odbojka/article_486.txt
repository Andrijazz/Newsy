> Izvor: B92
> Datum: nedelja 20.01.2013.  
> Rubrika: sport_odbojka
> Naslov: Pobede Voše, Đerdapa i Radničkog
> Članak:

Odbojkaši Vojvodine, Đerdapa i Radničkog slavili su u mečevima 13. kola Wiener Städtische lige koji su odigrani u subotu.
Vojvodina je sa 3:1 protiv Mladog radnika, istim rezultatom Radnički je bio bolji od subotičkog Spartaka, dok je Đerdap sa 3:2 bio bolji od Partizana.
Još u petak, Crvena zvezda je sa 3:2 u prvom meču kola pobedila Spartak iz Ljiga sa 3:2, dok se u nedelju sastaju Železničar i Ribnica.
Odbojkaši Vojvodine NS seme prekinuli su lošu seriju rezultata i konačno osvojili tri boda protiv samo solidnog Mladog radnika. Vojvodina je verovatno odigrala najkvalitetnija tri seta ove sezone, a tokom celog meča imala je fantastičan servis. Blok je odradio svoj deo posla, a impresivni su bili procenti napada pojedinih igrača. U završnici prvog seta, Voša se odlepila (19:15), posle nekoliko grešaka gostiju. Aktivirao se i blok domaćina, pa je domaćin imao ubedljivih 24:16. Gosti su tada vezali pet poena, ali nije bilo snage za nešto više. Zanimljivo da je veći deo prvog seta trener Novosađana Nikola Salatić igrao sa dva tehničara, Petkovićem i Strugarom. Voša je silovito nastavila u drugom setu. Sjajnim servisima Čubrila, Petkovića i Roljića otišla je na plus (13:6). Uzvratili su gosti, prišli na 16:14, ali se ponovo aktivirao blok domaćih. Od 19:16, a posle servisa Roljića, došli su Novosađani na 24:16. Očekivani pad u igri domaćina, dobra ekipa iz Požarevca znalački je kaznila. Menjao je Bonić dijagonalu, srednjake, tražio i uspeo da pronađe dobitnu postavu. Odlepili su se gosti između tehničkih tajm-auta (13:16) i prednost održali do kraja. Četvrti set, bio je čista demonstracija sile novosadskog giganta. Od 5:5 na servis je došao Nemanja Čubrilo i inicirao seriju od 6:0, koja je domaćinu donela nedostižnu prednost i mirnoću do kraja susreta. Vojvodina NS seme - Mladi radnik 3:1 (25:21, 25:17, 19:25, 25:14) Vojvodina NS Seme: Čubrilo 15, Č. Stanković 10, Roljić 15, Petković 1, Luburić 24, M. Stanković 6, Kapur (libero), Strugar, Veselinović 3, Živanović, Vrban, Boškočević. Trener: Nikola Salatić. Mladi radnik: Stojsavljević 15, Munćan 1, Brčić 12, Micić 9, N. Matijašević 2, M. Matijašević 1, Peković (libero), Pešut 10, Bulić 2, Jevtić 1, Petrović 6, Šljivančanin. Trener: Dragan Bonić. Partizan igra sve bolje kako sezona odmiče, ali to nije bilo dovoljno za trijumf u Kladovu. Đerdap je posle velike borbe slavio deseti prvenstveni trijumf, dok je  su na vreme preokrenuli (21:18), a potom su osvojili još četiri poena u nizu za izjednačenje sa 25:18. I u naredna dva seta viđen je sličan rasplet, treći je lagano pripao Đerdapu, a četvrti posle nešto veće borbe Partizanu, pa je o pobedniku odlučivao taj-brek. Đerdap je imao razliku, a gosti su uspeli da stignu do 11:11. Ipak, u uzbudljivoj završnici spretniji su bili Kladovčani sa 15:13. Đerdap - Partizan Termoelektro 3:2 (25:21, 18:25, 25:17, 20:25, 15:13) Đerdap: Škundrić (libero), Adamović 4, Ivković 5, Basta 8, Mirosavljević 10, Krsmanović 19, Dautović, Tomić, Juhas, Pantić, Svetozarević 31, Opačić 3. Trener: Milan Tošić. Partizan Termoelektro: Minić 25, Duštinac, Popović, Pantić, Brđović 2, Palibrk 5, Steljić 14, M. Nikolić 22, Rajković (libero), Jokanović, P. Nikolić 7, Jevtić. Trener: Milan Đuričić. Tri boda su ostala u Kragujevcu, Radnički se u potpunosti osvetio Subotičanima za poraz u prvom delu prvenstva i nastavio trijumfalni niz koji, kako u ligi, tako i u Kupu Srbije i Čelendž kupu, traje od 9. decembra i poraza od Crvene zvezde u "Jezeru". Po istoj matrici Radnički je bez većih problema došao do prva dva seta. Odlična igra u polju, dobri servise Nemanje Stevanovića i Nemanje Radovića, uz odličnu realizaciju kontri korektora Čedića, bili su razlog lakog vođstva Kragujevčana. U prvom setu, već na prvoj tehničkom tajm autu, domaćin je imao vođstvo od 8:4, koje nije ispuštao do kraja. U drugom je do odlučujućeg viška stigao nakon drugog tehničkog odmora - 17:12. Trgli su se Subotičani u trećem periodu i zapretili reprizom subotičke predstave. Celim tokom trećeg seta su bili u blagom vođstvu, (Radnički vodio samo jednom - 13:12). Sjajni servisi Vladana Aleksića trgli su goste, pa su Subotičani poveli 16:13 i do kraja nisu ispustili prednost. Kragujevčani, koji su očigledno naučili subotičku lekciju, zaigrali su snažno u četvrtom setu. Od samog starta su poveli, a iskoristili su i psihološki šok gostiju, posle teške povrede Uroša Kecmana, koji se sudario sa Čedićem. Servisi Lazara Ćirovića u potpunosti su razbili poslednju odbranu, pa je Radnički serijom od 5:0 stigao do nedostižnih 12:5, koji su bili dovoljni za mirnu završnicu. Radnički - Spartak (Subotica) 3:1 (25:17, 25:19, 23:25, 25:11) Radnički: Ćirović 9, N. Stevanović 19, Radović 10, R. Stevanović 7, Ilić 2, Čedić 24, Pantelić (libero), Jovanović 1, Perović, Ivović 1, Blagojević, Vulović. Trener: Dejan Matić. Spartak: Crnjanski 13, Janjić 3, Elezović, Kecman 8, Medić 15, Aleksić 7, Vidakov (libero), Kujundžić, Janačkov 2, Kuburović 7, Konkolj (libero), Pualić. Trener: Goran Ilić.
