> Izvor: B92
> Datum: subota 29.06.2013.  
> Rubrika: sport_odbojka
> Naslov: Odbojkašice lako sa Izraelom
> Članak:

Odbojkašice Srbije pobedile su Izrael u Hamburgu, u drugom kolu trećeg vikenda Evropske lige sa 3:0 (21:16, 21.14, 21:12), posle 54 minuta igre.
Izabranice Aleksandra Vladisavljeva su bile dominantne od prvog do poslednjeg poena i upisale laganu pobedu.
Srbija u poslednjem, trećem kolu vikenda, igra protiv Nemačke u nedelju od 18 časova.
Finalni turnir V Evropske lige 2013. odigraće se u Varni, u Bugarskoj 13. i 14. jula. Plasman na Finalni turnir, pored Bugarske, izboriće pobednici grupa i najbolja drugoplasirana selekcija. Finalisti V Evropske lige 2013. izboriće učešće u XXII Gran Priju. Po pravilima CEV, plasman ekipa sa istim brojem bodova se određuje prvo na osnovu broja pobeda, zatim na osnovu set količnika, a ukoliko je i broj pobeda i set količnik identičan, na osnovu poen količnika.
