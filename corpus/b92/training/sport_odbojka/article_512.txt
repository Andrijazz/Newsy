> Izvor: B92
> Datum: subota 9.02.2013.  
> Rubrika: sport_odbojka
> Naslov: Kup: Zvezda i Vizura za titulu
> Članak:

Odbojkašice Crvene zvezde i Vizure igraće u finalu Kupa Srbije, u nedelju u Hali sportova od 18:30 časova.
Zvezda je bila bolja u derbiju od subotičkog Spartaka sa 3:1 (28:30, 25:20, 25:18, 25:17). Zvezdu je predvodila Bjelica sa 27 poena, dok je Helićeva donela 24 Spartaku.
Njihov gradski rival Vizura je nadigrala obrenovački TENT sa 3:0 (25:18, 27:25, 25:18). Puzović je sa 13 poena bila najbolja u Vizuri, a TENT je nosila Boškovićeva sa 15 poena.
Vizura je bila daleko bolji rival od TENT-a, koji je svoju šansu ispustio u neizvesnoj završnici drugog seta. Mogao je TENT tada da dođe do izjednačenja i pitanje je kakav bi tok poprimio meč. Ovako, Vizura je iskoristila sve slabosti rivala i činjenicu da ipak igra u boljoj formi ove sezone. U prvom i trećem periodu igre skoro da i nije bilo dileme. Mnogo više uzbuđenja viđeno je u drugom polufinalu, u kojem su snage odmerila trenutno dva najbolje plasirana tima Superlige. NIS Spartak je posle dramatične završnice poveo protiv Crvene zvezde (30:28), imao je priključak i u većem delu drugog seta, ali su potom Subotičanke ostale bez snage. "Crveno-bele" su bile sjajne u nastavku meča, načinile su potpuni preokret, pa će sasvim zasluženo imati priliku da brane trofej osvojen prošle godine u Lazarevcu. Podsećamo da će ulaz u Halu sportova na Novom Beogradu biti besplatan. Vizura Vol Art - TENT 3:0 (25:18, 27:25, 25:18) Vizura Vol art: Medarević 4, Petrović 9, Savić 9, Čikiriz 8, Buša 10, T. Bošković 15, Stepanović (libero, 14 prijema 3 gr), Mirković 1. Nisu igrale: Lozo, Vukosavljević, Bojanić (libero 2), D. Bošković. Trener: Slobodan Radivojević. TENT: Pilipović 1, Žunić 7, Misojčić 6, Puzović 13, Stanimirović 9, Stevanović 1, Vukomanović (libero, 20 prijema 2 gr), Mitrović 6, Vignjević 1, Andrić, Dugić. Nije igrala: Jovičić (libero 2). Trener: Nikola Jerković. NIS Spartak - Crvena zvezda 1:3 (30:28, 20:25, 18:25, 17:25) NIS Spartak: Raonić 2, Memišević (libero), Trnić, Cvetićanin 8, Helić 24, Vujčin 4, Antanasijević 1, Medić 3, T. Matić 16, Radakov, Oluić 6, D. Matić (libero). Trener: Damir Petković. Crvena zvezda: Budrović, Marinković, Popović 8, Simić, Pušić (libero), Vojnić-Purčar 1, Bjelica 27, Stevanović 11, Kubura, Kecman 13, Lukić 6, Milović 3. Trener: Ratko Pavličević.
