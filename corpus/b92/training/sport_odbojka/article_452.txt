> Izvor: B92
> Datum: subota 8.12.2012.  
> Rubrika: sport_odbojka
> Naslov: WL(m): Sedma pobeda Đerdapa
> Članak:

Odbojkaši Đerdapa došli su do sedme pobede u Wiener Städtische ligi, pošto su u meču devetog kola pobedili Spartak sa 3:0.
Ekipa koja je prošle sezone igrala u Prvoj ligi lako je ostvarila sedmu pobedu u šampionatu, posle samo 71 minuta igre na svom terenu.
Domaći su odigrali sjajan meč, fantastično su rasporedili poene, imali sjajan blok, prijem servisa, realizaciju napada. S druge strane, Subotičani su se očigledno ispraznili proteklog vikenda protiv Partizana, u Kladovu nisu ponovili dobru partiju.
Ponovo je najbolji poenter bio Dragan Svetozarević, koji je u tri seta nanizao 20 poena, uz rame njemu bili su Krsmanović sa 12, Mirosavljević sa 11 i Basta sa devet. Đerdap je imao čak 15 blokova, od toga sedam na korektoru gostiju Luki Mediću, koji je potpuno neutralisan. To je domaćima otvorilo put do ubedljive pobede, kojom su zadržali drugo mesto. Đerdap - Spartak (Subotica) 3:0 (25:19, 25:20, 25:17) Đerdap: Škundrić (libero), Adamović 4, Ivković 6, Basta 9, Mirosavljević 11, Krsmanović 12, Dautović, Tomić, Juhas, Pantić, Svetozarević 20, Opačić. Trener: Milan Tošić. Spartak: Crnjanski 5, Janačkov, Vidakov (libero), Janjić 9, Elezović, Konkolj (libero), Marković 3, Kecman 5, Pualić, Medić 3, Kuburović 1, Stojković 8. Trener: Goran Ilić. U prva dva meča kola, prethodnih dana, Mladi radnik je na gostovanju pobedio Partizan sa 3:0, dok je Ribnica istim rezultatom slavila protiv Spartaka iz Ljiga. Još jedan meč igra se u subotu, između Železničara i Vojvodine, dok kolo u nedelju u Kragujevcu zatvaraju Radnički i neporažena Crvena zvezda.
