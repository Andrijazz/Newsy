> Izvor: B92
> Datum: utorak 2.10.2012.  
> Rubrika: sport_odbojka
> Naslov: I ove sezone Viner štetiše liga
> Članak:

Odbojkaški savez Srbije i Udruženje odbojkaških klubova prvih liga produžili su saradnju sa kompanijom Viner Štetiše osiguranje.
Ta kompanija će sedmu godinu u nizu biti sponzor naše odbojkaške lige..
Predsednik Odbojkaškog saveza Srbije Aleksandar Boričić istakao je da saradnja ima mnogo pozitivnih efekata.
"Mnogo znači svim našim selekcijama, olakšava težak položaj klubova, poboljšava standard organizacije utakmica, kao i uslove za razvoj mladih igrača. Nadam se da će naša saradnja da traje, u korist naše odbojke i da ćemo se svi radovati novim medaljama naših nacionalnih selekcija", rekao je Aleksandar Boričić. Član Izvršnog odbora Kompanije Viner Štediše Svetlana Smiljanić istakla je da je saradnja sa OŠ do sada bila veoma dobra. "Očekujemo odlične rezultate, mnogo pobeda, pre svega odličnu saradnju sa Odbojkaškim savezom i Udruženju odbojkaških klubova. Vinerštediše ima nameru da se ponaša društveno odgovorno prema Srbiji - zemlji u kojoj posluje, da podržava ljude, podržava talenat i da stoji iza uspešnih mladih ljudi", rekla je Smiljanićeva. "Od 2008. godine, od kada je ustanovljena nagrada za najboljeg igrača i igračicu meseca, a od 2009. i nagrada za najbolje mlade igrače u obe kategorije, nagradili smo preko 50 igrača. Tokom prošle sezone sponzorisali smo održavanje Superkupa što ćemo nastaviti i ove godine". Na konferenciji za novinare je najavljena i utakmica Superkupa Srbije, u kojoj će igrati šampion Crvena zvezda i pobednik Kupa Vojvodina NS Seme. Konferenciji su prisustvovali kapiteni i treneri oba kluba, Mihajlo Mitić, Duško Nikolić, Branko Roljić i Nikola Salatić, kao i predstavnici superligaških klubova. Meč je na programu u četvrtak od 20 časova, u dvorani Šumice, sudiće Goran Gradinski i Dragutin Ćuk, međunarodne sudije iz Srbije, dok će delegat biti prof. dr Vladimir Ćuk. Ulaz je besplatan.
