> Izvor: B92
> Datum: ponedeljak 14.01.2013.  
> Rubrika: sport_odbojka
> Naslov: Žreb za Kup Srbije u utorak
> Članak:

Određivanje domaćina finalnih turnira Kupa Srbije 2012/2013, kao i žreb za polufinale u obe konkurencije biće u utorak u 13,00 časova u beogradskom hotelu „M“.
Trofeje iz sezone 2011/12 brane Vojvodina NS Seme u muškoj i Crvena zvezda u ženskoj konkurenciji.
Plasman na Finalni turnir 47. Kupa Srbije u konkurenciji odbojkašica, koji će se odigrati 09. i 10. februara, izborili su Vizura Vol Art, TENT iz Obrenovca, NIS Spartak iz Subotice i Crvena zvezda.
Plasman na Finalni turnir 48. Kupa Srbije u konkurenciji odbojkaša, koji će se odigrati 16. i 17. februara, izborili su Crvena zvezda, Vojvodina NS Seme iz Novog Sada, Novi Pazar Junior i Radnički iz Kragujevca.
