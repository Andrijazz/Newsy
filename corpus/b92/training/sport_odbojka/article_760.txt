> Izvor: B92
> Datum: nedelja 1.09.2013.  
> Rubrika: sport_odbojka
> Naslov: Odbojkašice bronzane na Gran Priju
> Članak:

Srpske odbojkašice zauzele su treće mesto na završnom turniru Gran Prija, pobedom nad Italijom u poslednjem kolu.
Izabranice Zorana Terzića su pobedile Italijanke posle velike borbe sa 3:2, po setovima 22:25, 25:23, 20:25, 25:16, 15:11, posle jednog sata i 46 minuta igre.
Za osvojeno treće mesto na prestižnom takmićenju reprezentaciji Srbije pripala je i nagrada od 75.000 dolara.
Našim odbojkašicama Gran Pri je poslužio kao priprema za Evropsko prvenstvo u Švajcarskoj i Nemačkoj, koje se igra od 6. do 14. septembra, a na kojem brane titulu. Titulu na Gran Priju osvojila je selekcija Brazila, ispred Kine i Srbije. Baš kao i 2011. kada su u svom debitantskom nastupu osvojile bronzanu medalju, a zatim i titulu prvaka Evrope, odbojkašice Srbije su u Saporou osvojile svoju drugu medalju u Gran Priju, jednom od najprestižniji takmičenja FIVB. Izabranice Zorana Terzića zaslužuju sve čestitke za nastupe u Japanu, iako su u poslednjem meču protiv Italije, posle dosta muka ostvarile željeni cilj. Vodila je Italija sa 1:0 i 2:1, ali je Srbija uspela prvo da izjednači, a zatim i ostvari minimalnu pobedu. Početak meča obeležila je izjednačena igra, da bi na prvom tehničkom tajm-autu bilo 8:7 za Srbiju. Odmah je Italija odgovorila i povela sa 9:8, a posle 10:10 i sa 12:10, odnosno 16:14 na drugom tehničkom odmoru. Izjednačila je Srbija na 16:16, a Italija povela sa 18:16. Posle novog izjednačenja, na 18:18, usledilo je novo vođstvo Italije, 20:18, pa novo izjednačenje na 20:20. Posle 22:22, Italijanke su osvojile tri uzastopna poena i prvi set dobile sa 25:22. U drugom setu, posle vođstva Srbije od 2:1, Italijaa je preokrenula na 4:2, pa 6:3 i 8:5. Usledilo je povećanje razlike na 10:5, pa 13:7 i 16:9. Vodila je Italija sa 20:12, pa 21:14. Tada je počeo neverovatan preokret Srbije, koja je prvo smanjila na 21:17, kada je Menkareli zatražio tajm-aut, a zatim i na 21:19. Posle 22:19, Srbija je novom serijom povela sa 23:22 (ukupno 9:1). Posle izjednačenja na 23:23, Srbija je sa dva vezana poena okončala set sa 25:23, za izjednačenje na 1:1 u setovima. Italija je odlično počela treći set i povela sa 5:0, a Srbija smanjila, prvo na 5:2, pa 6:3 i 7:6. Izjednačila je Srbija na 9:9, pa povela sa 13:12. Ipak, na drugom tehničkom tajm-autu Italija je vodila sa 16:14, pa 20:16, 22:17, da bi posle 24:18 realizovala treću set loptu za 25:20 i prednost od 2:1 u setovima. Posle vođstva Italije od 2:0, na početku četvrtog seta, Srbija je izjednačila, a zatim i povela sa 6:4 i 8:7. Usledila su vođstva Srbije od 10:18, 13:10 i 16:12, a zatim 17:12, 21:15 i 23:16. Imala je Srbija osam set lopti za bronzanu medalju, 24:16 i iskoristila je prvu za 25:16, izjednačenje na 2:2 i drugu bronzu u istoriji Gran Prija. Peti set su izabranice Zorana Tterzića počele nešto lošije, pa je Italija posle 2:2, povela sa 5:1. Odmah je usledio odgovor Srbije, koja je serijom 5:0 povela sa 7:5, odnosno 8:6, koliko je bilo na promeni strana. Od 8:7, Srbija odlazi na 10:8, a posle 11:9, serijom 3:0 na 14:9. Realizovala je Srbija treću meč loptu za konačnih 15:11 i trijumf od 3:2.
