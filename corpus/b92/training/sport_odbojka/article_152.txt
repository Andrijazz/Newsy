> Izvor: B92
> Datum: četvrtak 10.05.2012.  
> Rubrika: sport_odbojka
> Naslov: Prva pobeda srpskih odbojkaša
> Članak:

Odbojkaška selekcija Srbije savladala je reprezentaciju Španije i stiga do prve pobede na kvalifikacionom turniru za Olimpijske igre koji se održava u Sofiji.
Orlovi su slavili sa 3:1, po setovima 25:19; 25:17; 23:25; 25:22.
Reprezentacija Srbije izgubila je prvu utakmicu od domaćina Bugarska sa 3:0, dok su Španci savladali nacionalni tim Slovenije.
U narednom kolu izabranici Igora Kolakovića sastaju se sa reprezentacijom Slovenije i taj meč na programu je u petak od 13.30 časova. Ukoliko pobede rezultatom 3:0 ili 3:1, a selekcija Bugarske savlada Španiju, imaju priliku da se plasiraju u polufinale sa druge pozicije u grupi A. Tekstualni prenos meča možete pratiti na našem sajtu: Reprezentacija Srbije dobro ušla u meč, odličnim servisima Petkovića stigli su do vođstva, a dobar prijem lopte i blok, stvorili su prednost koju Španci nisu uspeli da stignu do kraja prvog seta u kome je Srbija slavila sa 25:19. U nastavku srpski odbojkaši su nastavili sa dobrom igrom, i već na početku drugog seta stigli do prednosti od 3:1. Marko Podraščanin je jakim servisima poremetio prijem Španaca, a Miliš Nikić to materijalizovao odličnim smečevima, pa je Srbija stigla do vođstva od 8:4, kada je trener Španije zatražio tajm aut. Vlada Petković napravio je novu seriju na svoj servis u čemu su mu pomogli Nikić i Atanasijević jakim smečevima. Dok je trojni blok Srbije nepremostiva prepreka u napadu Španije iako španski selektor konstantnim izmenama pokušava da razigra svoj tim. Pri kraju drugog seta, odbojkaši Srbije su napravili nekoliko grešaka, ali one nisu bitno ugrozile rezultatsku prednost, pa je Nikić iskoristio drugu set loptu i doneo Srbiji prednost od 2:0. Na početku trećeg seta Ernan je napravio malu seriju dobrih servisa i doneo prednost Španiji od 3:0. Odbojkaši Srbije uspeli su da prekinu ovu sriju, ali ne i da vežu nekoliko poena, pa je selektor Igor Kolaković pri vođstu Španaca od 5:1, zatražio prvi tajm aut. U nastavku Španci su servisima napadali Rosića, a sa par dobro postavljenih blokova održavaju prednost 8:4. Atanasijević i Nikić uspeli su da dobrim smečevima po dijagonali da smanje prednost na 12:11, a zatim i da izjednače. Usledila je nova mini serija Španaca na servis Node, koju je zaustavio Atanasijević, prvo odličnim smečem, a zatim i servisima. Na drugi tehnički tajm aut Srbija je otišla sa prednošću od 16:15, nakon što je Vlada Petković odličnim blokom zaustavio Seviljana. Odbojkaši Srbije nisu uspeli da održe prednost, Španci su prvo izjednačili, a zatim i poveli sa dva poena prednosti, 20:18, u samom finišu trećeg seta. Međutim Rokamora koga je trener Španaca uveo da servira nije iskoristio priliku da uveća prednost, dok je sa druge strana Mihajlo Mitić bio uspešniji i doneo Srbiji izjednačenje. Međutim, Španci su brzo prekinuli njegovu seriji, i igra poen za poen se nastavila, Atanasijev i Peres pokušali su smečevima da donesu prednost svojim ekipama. Selektor Kolaković napravio je nekoliko taktičkih izmena, ali ni to nije bilo dovoljno da se Srbija povrati, pa je treći set pripao Špancima rezultatom 25:23, pošto je Peres odličnim smečom iz kontre iskoristio prvu set loptu. Prvi poen u četvrtom setu pripao je Špancima, ali onda je počela igra poen za poen i izjednačenje 4:4. Nakon vođstva Srbije od 5:4, usledila je mini serija servisa Seviljana, a loš prijem Kovačevića doneo je Špancima prednost od 7:5. Ovu seriju prekinuo je Atanasijević, međutim, ne zadugo jer Španci stižu do 10:7. Tada je usledio jedan dug poen u kome su se odlično branili i Španci i odbojkaši Srbije, ali je Kovačević na kraju bio uspešniji na smeču i smanjio na 10:8. Pri rezultatu 12:10 za Španiju meč je na kratko prekinut, pošto je Seviljano doživeo povredu skočnog zgloba. U nastavku poen je ponovljen, ali je pripao Špancima. Podraščanin je dobrim servisom uspeo da smanji prednost Španije na 13:12, a li ne i da napravi seriju. Međutim, to je pošlo za rukom Vladi Petkoviću, pa je Srbija vezala pet poena, pa se pri rezultatu 16:14 otišlo na prvi tehnički tajm aut. Pauza nije prijala Špancima jer se serija Srbije nastavila, a prednost uvećala na 19:15, pa je trener Benites morao da zatraži novi tajm aut. Ovaj put po povratku na teren Španci su uspeli da prekinu seriju Srbije i stignu na svega poen razlike 20:19, kada je i Igor Kolaković zatražio tajm aut. Odbojkaši Srbije odigrali su koncentrisano na kraju četvrtog seta, prvo je Atanasijević imao dva odlična servisa, a zatim su usledili dobri smečevi koji su doveli Srbiju do rezultata 24:22 i prve meč lopte koju je iskoristio Dragan Stanković.
