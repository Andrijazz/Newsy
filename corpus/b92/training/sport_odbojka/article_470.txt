> Izvor: B92
> Datum: petak 28.12.2012.  
> Rubrika: sport_odbojka
> Naslov: Kup: Zvezdašice na završnom turniru
> Članak:

Odbojkašice Crvene zvezde plasirale su se na završni turnir Kupa pošto su i u revanšu četvrtfinala na svom terenu savladale Kolubaru maksimalnim rezultatom.
Šampionke Srbije i prošlogodišnje osvajačice Kupa su do pobede došle posle 70 minuta, a rezultat po setovima je bio 25:20, 25:21, 25:12.
Osim Zvezde, u petak je plasman u polufinale obezbedio i obrenovački TENT koji je sa službenih 3:0 savladao Varadin iz Petrovaradina.
Osim ove dve ekipe, u borbi za finale igraće Vizura i Spartak koji su ranije obezbedili prolaz među četiri najbolja tima.
