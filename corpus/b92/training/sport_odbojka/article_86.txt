> Izvor: B92
> Datum: četvrtak 29.03.2012.  
> Rubrika: sport_odbojka
> Naslov: WL: Partizan - Crvena zvezda (18h)
> Članak:

Odbojkaši Partizana Termoelektro i Crvene zvezde sastaju se u četvrtak od 18 časova u ‘Šumicama’ u četvrtom duelu polufinala plej-ofa Viner štediše lige.
Prva tri meča odlučena su tek posle petih setova, Partizan je imao prednost od 2-0 i tri meč lopte, ali Zvezda je uspela da smanji.
“Za ove utakmice se igra, trenira tokom cele sezone. Očekujem još jedan dramatičan, pun naboja meč.”
"Sada je pritisak na nama i nadam se da ćemo umeti da se nosimo sa njim. Problemi zvezdaša i njihova igra nas previše ne zanimaju. Okrenuti smo sebi, svesni da u ovom meču taktika mnogo ne igra, već srce, borbenost, motivisanost", rekao je kepiten crno-belih Nikola Mijailović. Zvezda je tokom sezone bila ubedljivo najbolji tim u Srbiji, ali što zbog problema sa povredama, što zbog nešto slabije igre crveno-beli se nalaze pred eliminacijom. U sastavu neće biti čak trojice primača - Jakovljevića, Perića i Stoilovića. "Bilo je biti ili ne biti. Sve utakmice do sada bile su veoma stresne, samo što se u ponedeljak uveče lopta okrenula na našu stranu. Naši okršaji imaju sve što publika voli: neizvesnost, čarke, preveliku želju za pobedom. Verujem da će meč biti još teži i najvažnije je da damo sve od sebe kako bismo bili čisti pred sobom i mogli jedan drugome da pogledamo u oči", rekao je primač Lazar Koprivica. U drugom polufinalu, u kojem igraju Vojvodina NS seme i Radnički, Kragujevčani vode sa 2-1. Četvrti meč na programu je u Novom Sadu u četvrtak od 17.30h.
