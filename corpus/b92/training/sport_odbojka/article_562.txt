> Izvor: B92
> Datum: nedelja 24.03.2013.  
> Rubrika: sport_odbojka
> Naslov: Trofeji za Pjaćencu i Dinamo
> Članak:

Odbojkaši Pjaćence osvojili su Kupa izazivača, pošto su na domaćem terenu, u revanšu finala, savladali ekipu ruskog Urala iz Ufe sa 3:0 (25:22, 25:18, 25:16).
Italijanski klub je prvi meč u gostima dobio istim rezultatom (3:0).
U ženskoj konkurenciji trofej su osvojile odbojkašice Dinama iz Krasnodara. One su na domaćem terenu, u revanš utakmici finala, savladale ekipu Pjaćence u "zlatnom setu" sa 15:8.
U regularnom toku meča u dvorani "Olimp" u Krasnodaru Pjaćenca je pobedila Dinamo sa 3:1 (25:22, 22:25, 25:23, 26:24) Prvi meč u Italiji Dinamo Krannodar je dobio rezultatom 3:2 (17:25, 25:20, 26:24, 13:25, 15:10). Kapitenu Dinama Marini Marjunkič, koja je proglašena za najbolju igračicu finala, pobednički pehar je uručio prvi potpredsednik CEV i predsednik Odbojkaškog saveza Srbije Aleksandar Boričić.
