> Izvor: B92
> Datum: nedelja 23.06.2013.  
> Rubrika: sport_odbojka
> Naslov: Kolaković: Katastrofalni uslovi
> Članak:

Selektor odbojkaške reprezentacije Srbije Igor Kolaković rekao je posle poraza od Irana da je na kraju pobedila izdržljivija ekipa.
"Utakmica teška i iscrpljujuća kao i prva, možda još teža. Uslovi u dvorani su bili katastrofalni, ali sve čestitke reprezentaciji Irana, koja je bila upornija od nas i koja je bila izdržljivija", rekao je Kolaković.
Srbija je izgubila je u Teheranu od Irana sa 3:2 u setovima, u drugom meču trećeg vikenda Svetske lige, što je prva pobeda Irana u Svetskoj ligi. "Propustili smo svoju šansu sredinom četvrtog seta kada smo mogli da uđemo u mirniju završnicu, ali smo prepustili inicijativu Iranu, sa par netipičnih situacija i Iran je ušao u peti set i došao do istorijske pobede", kazao je Kolaković. Srbija posle šest utakmica u tri vikenda ima tri pobede, pošto je osim Irana dva puta pobedila Kubu u gostima. "Situacija na tabeli je takva kakva jeste, mi moramo da probamo da pobedimo sve do kraja onako kako smo i ušli u Svetskku ligu, ali neće sve zavisiti samo od nas", rekao je Kolaković. Bloker Dragan Stanković naveo je da je za razliku od prve utakmice protiv Irana, današnja bila mnogo ujednačenija. "Za razliku od prve, ovu drugu smo odigrali dosta ujednačenije, bez nekih prevelih oscilacija. Znali smo da stižemo prednost protivnika koja je bila po tri, četiri poena ali smo isto tako znali i da ispuštamo prednost kao što je bilo u četvrtom setu. Videlo se da smo ovde došli posle dva dugačka puta, posle četiri teške utakmice i sigurno da je to ostavilo traga na ekipu", rekao je Stanković. Korektor Aleksandar Atanasijević kazao je da je njegova ekipa sama kriva za poraz. "Opet smo vodili i svojim greškamo dali iranu da se vrati u meč. za sve smo mi krivi, zaista smo loše odigrali. možemo mnogo bolje i ako mislimo da se borimo za neki plasman moramo da se potrudimo", rekao je Atanasijević. Primač Nikola Kovačević ocenio je da Srbija ima šanse za prolaz dalje u Svetskoj ligi. "Veoma teška utakmica, od počeka se videlo da će biti neizvesno. Moramo protiv Nemačke i Italije da probamo da se vadimo. Imamo šansu, moramo da se oporavimo", kazao je Kovačević.
