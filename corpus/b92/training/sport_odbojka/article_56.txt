> Izvor: B92
> Datum: nedelja 26.02.2012.  
> Rubrika: sport_odbojka
> Naslov: Vojvodina osvojila 13. Kup
> Članak:

Odbojkaši Vojvodine osvojili su Kup Srbije pošto su u finalu u Novom Sadu savladali Mladi Radnik sa 3:1.
Novosađani su po setovima trijumfovali sa 23:25, 25:18, 25:23, 25:23.
Ekipa Mladog Radnika je u finalu pružila odličan otpor favorizovanoj Vojvodini, ali nije uspela da dođe do svog prvog pehara u Kupu.
Crveno-belima iz Novog Sada to je 13. trofej u Kupu. Najzaslužniji za pobedu Vojvodine u finalu bio je Milija Mrdak sa 20 osvojenih poena, 16 je osvojio Marko Ivović, a po deset Veselinović i Gerić. Na drugoj strani, Ognjen Duduj je osvojio 20 poena za Požarevljane, a 17 Ištvan Šulc. Vojvodina je u subotu u polufinalu bila bolja od Partizana, dok je Mladi radnik savladao Ribnicu.
