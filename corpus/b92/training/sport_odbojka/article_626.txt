> Izvor: B92
> Datum: petak 17.05.2013.  
> Rubrika: sport_odbojka
> Naslov: Srbi bolji od Bugara pred SL
> Članak:

Odbojkaška reprezentacija Srbija pobedila Bugarsku sa 3:1(25:22, 17:25, 25:23 i 32:30) u sklopu priprema za predstojeću Svetsku ligu.
Drugi prijateljski, trening meč (zatvorenog tipa), odigraće se u subotu u dvorani SC Voždovac na Banjici, u Beogradu.
Seniori Srbije, aktuelni prvaci Evrope su do sada u Svetskoj ligi osvojili 4 srebrne (2003, 2005, 2008. i 2009.) i 3 bronzane (2002, 2004. i 2010.)medalje.
U okviru I vikenda B grupe, Srbija će gostovati u Havani. Utakmice Kuba - Srbija odigraće se 08. i 09. juna od 02,40 časova po našem vremenu. Tokom II vikenda, Srbija će gostovati u Rusiji. Mečevi Rusija - Srbija odigraće se u Kalinjingradu, 14. i 15. juna od 17,00 časova po našem vremenu. U okviru III vikenda B grupe, Srbija će gostovati u Iranu. Utakmice će se odigrati 21. i 23. juna od 14,30 časova po našem vremenu. U XXIV Svetskoj ligi 2013. igraće 18 reprezentacija podeljenih u 3 grupe, a odigraće se pet vikenda po jednokružnom bod sistemu. Finalni turnir će se odigrati od 17. - 21. jula u Mar del Plati, u Argentini. Plasman na Finalni turnir će, pored organizatora, Argentine, izboriti po dve reprezentacije iz A i B grupe, kao i pobednik C grupe. Na Finalnom turniru će igrati šest selekcija podeljenih u dve grupe.
