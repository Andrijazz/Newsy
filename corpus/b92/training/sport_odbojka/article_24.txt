> Izvor: B92
> Datum: petak 20.01.2012.  
> Rubrika: sport_odbojka
> Naslov: Odbojkaši Srbije dobili protivnike
> Članak:

Muška odbojkaška reprezentacija Srbije igraće u A grupi sa Bugarskom, Španijom i Slovenijom na turniru kontinentalnih kvalifikacija za Olimpijske igre 2012.
U B grupi takmičiće se reprezentacije Italije, Nemačke, Finske i Slovačke, odlučeno je žrebom u Sofiji.
Turnir će biti održan od 8. do 13. maja u dvorani "Armejec" u Sofiji, a plasman na Olimpijske igre u Londonu izboriće samo pobednik turnira.
Prvaci Evrope nisu iskoristili prvu priliku za odlazak u London jer su na Svetskom kupu u Japanu zauzeli osmo mesto sa pet pobeda i šest poraza, a plasman na Olimpijske igre su obezbedile tri prvoplasirane reperezentacije.
