> Izvor: B92
> Datum: ponedeljak 12.11.2012.  
> Rubrika: sport_odbojka
> Naslov: LŠ: Odbojkaši Zvezde dočekuju Tur
> Članak:

Odbojkaši Crvene zvezde ove nedelje nastavljaju takmičenje u Ligi šampiona, kada se igraju utakmice trećeg kola elitnog klupskog takmičenja.
Odbojkaši u utorak od 20 sati u dvorani Šumice dočekuju francuski Tur.
Trener crveno-belih Duško Nikolić pozvao je navijače da podrže njegov tim protiv Tura.
"Nadam se dobrom rezultatu, a to je bod, videćemo možda i pobeda. Tur je sjajna ekipa sa pet stranih igrača, za razliku od nas imaju ogromno iskustvo, svake godine igraju Ligu šampiona i nama će ova utakmica poslužiti za dokazivanje", rekao je Nikolić na konferenciji za novinare. Prema rečima Filipa Vujića, odbojkaši su dobro trenirali i spremno dočekuje novi meč u LŠ. "Ne bih da ulazimo u meč sa prevelikim ambicijama, ali ovo nam je najbolja šansa. Tur nije kvalitetan kao Trentino, ali je jači od domaćih ekipa. Mislim da navijačima možemo da priuštimo dobru utakmicu", rekao je Vujić. U drugom meču grupe C Trentino dočekuje Keđeržin 14. novembra, a utakmica se igra od 20.30. Liga šampiona, 3. kolo: utorak: 20.00 Crvena zvezda - Tur sreda: 20.30 Trentino - Keđeržin Grupa C, tabela: 1. Keđeržin 2 2 0 6:0 6 2. Trentino 2 2 0 6:0 6 3. Crvena zvezda 2 0 2 0:6 0 4. Tur 2 0 2 0:6 0
