> Izvor: B92
> Datum: ponedeljak 22.10.2012.  
> Rubrika: sport_odbojka
> Naslov: CEV Kup: Vojvodina i TENT za 1/8f
> Članak:

Odbojkaši Vojvodina NS seme i odbojkašice TENT iz Obrenovca u utorak i sredu igraju mečeve šesnaestine finala Kupa CEV.
Pobednici Kupa Srbije igraće u šesnaestini finala Kupa CEV 2013. protiv Lokomotive Harkov iz Ukrajine, dok će odbojkašice TENT ugostiti Aske Biroleben Linc iz Austrije.
Ukoliko eliminišu Ukrajince, Novosađani će u osmini finala igrati protiv pobednika dvomeča Poka Karava (Kipar) – Kan (Francuska), a ukoliko izgube, takmičenje će nastaviti u šesnaestini finala Kupa izazivača 2013.
Prvi meč, pobednici Kupa Srbije odigra će u utorak od 18.30 časova u Maloj sali SPC "Vojvodina" u Novom Sadu, a revanš naredne srede, 31. oktobra od 17,00 časova po našem vremenu u dvorani Lokomotiva u Harkovu. Obrenovčanke prvi meč igraju u sredu, 24. oktobra od 20,00 časova u dvorani SKC "Obrenovac", a revanš je 01. novembra od 19,00 časova u dvorani Ens u Ensu, u Austriji. Ukoliko savladaju Austrijanke, Obrenovčanke će u osmini finala igrati protiv pobednika dvomeča Sagres Nojšatel (Švajcarska) - Irmato Vert (Holandija). Ukoliko ne uspe da savlada Linc, TENT će takmičenje nastaviti u šesnaestini finala Kupa izazivača 2013.
