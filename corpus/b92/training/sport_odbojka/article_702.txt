> Izvor: B92
> Datum: subota 6.07.2013.  
> Rubrika: sport_odbojka
> Naslov: Ništa od završnog turnira za Srbiju
> Članak:

Odbojkaši Srbije nisu uspeli da se plasiraju na završni turnir Svetske lige, jer je u Novom Sadu poražena od Italije sa 3:2 (20:25, 25:22, 21:25, 25:22, 19:17).
Srbiji je za eventualan plasman na završnicu koja se igra u Argentini, u devetom kolu bila potrebna pobeda od 3:1 u setovima.
Izabranici Igora Kolakovića su imali 1:0 u setovima, ali su Italijani u nastavku bili koncentrisaniji i uspeli da stignu do preokreta.
Selekciji Srbije ovo je bio peti poraz u takmičenju, dok je Italija zabeležila sedmu pobedu. Utakmica poslednjeg kola između Srbije i Italije igra se takođe u Novom Sadu od 20 časova. Nakon početnih 2:0 Italije, Srbija je preuzela inicijativu, pre svega zahvaljujući sjajnom Atanasijeviću. Izabranici Igora Kolakovića poveli su sa 8:2, pa su do kraja seta održavali prednost i prvi set osvojili sa 25:20. I drugi set su Italijani dobro počeli, poveli 8:3, ali je Srbija dobrom igrom uspela da smanji na poen zaostatka (9:8). U nastavku je viđena izjednačena igra, igralo se poen za poen, Italija je bila sigrunija i stiže do izjednačenja u setovima (25:22). Izjednačena igra i velika broba nastvljena je u trećem setu koji Srbija dobija sa 25:21. Četvrti set je doneo novu neizvesnost, ekipe su se smenjivale u vođstvu, a Italija ovaj deo igre dobija sa 25:22. Iako je Srbija nakon toga izgubila sve šanse da se plasira na završni turnir, u odlučujućem setu viđena je velika borba, Srbija nije iskoristila dve meč lopte, protivnik je to kaznio i stigao do pobede.
