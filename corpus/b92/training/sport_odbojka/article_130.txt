> Izvor: B92
> Datum: utorak 1.05.2012.  
> Rubrika: sport_odbojka
> Naslov: Pobede Nemačke, Poljske i Turske
> Članak:

Odbojkašice Poljske, Nemačke i Hrvatske zabeležile su pobede prvog dana turnira Interkontinentalnih kvalifikacija za Olimpijske igre, u Ankari.
U grupi B, u kojoj igra naša reprezentacija, odigrana je jedna utakmica, u kojoj je Poljska savladala Holandiju sa sa 3:1, po setovima 25:18, 25:23, 23:25 i 25:13.
Upravo protiv Holandije naš tim startuje pohod na vizu za London, a taj meč na programu je u sredu od 13 časova po srednjeevropskom vremenu. U drugom meču, od 15. 30 igraju Poljska i Rusija, koja je, kao Srbija, bila slobodna u utorak. U grupi A, Nemačka je pobedila Hrvatsku sa 3:0, po setovima 25:12, 25:16 i 25:17, a Turska Bugarsku sa 3:0, po setovima 25:21, 25:17 i 25:15. U sredu se u toj grupi igra samo jedan meč, od 18 časova, kada selekcija domaćina igra protiv Hrvatske.
