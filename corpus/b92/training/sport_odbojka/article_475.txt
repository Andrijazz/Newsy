> Izvor: B92
> Datum: četvrtak 10.01.2013.  
> Rubrika: sport_odbojka
> Naslov: Srbija u grupi B Evropske lige
> Članak:

Ženska seniorska reprezentacija Srbije će u ovogodišnjoj Evropskoj ligi igrati u grupi B sa Belgijom, Nemačkom i Izraelom.
Na sastanku Saveta Evropske lige u Luksemburgu odlučeno je da će Srbija, kao trostruki pobednik i osvajač bronzane medalje na takmičenju 2012. godine, biti domaćin drugog turnira od 21. do 23. juna.
Prvi turnir održaće se od 14. do 16. juna u Belgiji, treći u Nemačkoj od 28. do 30. a četvrti u Izraelu od 5. do 7. jula.

U grupi A igraće Turska, Bugarska, Rumunija i Mađarska.
Bugarska će biti domaćin finalnog turnira od 12. do 14. jula, a pored domaćina pravo učešća će imati pobednici grupa i najbolja drugoplasirana selekcija. Finalisti Evropske lige dobiće mogućnost takmičenja na Gran Priju 2014. godine
