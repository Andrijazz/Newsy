> Izvor: B92
> Datum: subota 23.02.2013.  
> Rubrika: sport_odbojka
> Naslov: Zvezda i Radnički u finalu Kupa
> Članak:

Odbojkaši Crvene zvezde i kragujevačkog Radničkog igraće u finalu Kupa Srbije koji se igra u Novom Pazaru.
"Crveno-beli" su bili ubedljivi protiv domaćina, Novog Pazara Junior sa 3:0 (25:12, 25:15, 25:13). Lidera WL predvodio je Dušan Petković sa 14 poena, dok je najbolji kod Pazaraca bio Radosav Dojčilović sa 10.
Radnički je posle preokreza savladao Vojvodinu NS Seme sa 3:1 (20:25, 25:19, 25:20, 25:17). U meču je dominirao Vladimir Čedić iz Radničkog sa 30 poena, dok je Boris Martinović nosio Vošu sa 14.
Finale je na programu u nedelju od 18:00 časova. Meč Novog Pazara i Zvezde počeo je zvižducima domaće publike himni Republike Srbije.
