> Izvor: B92
> Datum: utorak 17.07.2012.  
> Rubrika: sport_odbojka
> Naslov: Juniorke ubedljive na startu
> Članak:

Ženska juniorska odbojkaška reprezentacija Srbije startovala je maksimalnom pobedom na Balkanskom prvenstvu 2012, u turskom Tekirdagu.
Srbija je u prvom kolu, savladala Grčku sa 3:0, po setovima 25:20, 25:16 i 25:17, posle 75 minuta igre.
Juniorke Srbije će u sredu, u drugom kolu, igrati protiv Rumunije od 12 časova po našem vremenu.
Rutinskom igrom tokom sva tri seta, izabranice Ratka Pavličevića su stigle do prve pobede. Tokom sva tri seta, posle izjednačene igre do prvog tehničkog tajm - auta, juniorke Srbije su već na drugom tehničkom odmoru imale prednost, koju su u finišima setova povećavale. Najjači otpor Grčka je pružila u prvom setu, dok u drugom i trećem setu Srbija nije dozvolila rivalu da se rezultatski približi.
