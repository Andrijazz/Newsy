> Izvor: B92
> Datum: četvrtak 16.05.2013.  
> Rubrika: sport_odbojka
> Naslov: Terzić objavio spisak za Gran Pri
> Članak:

Selektor srpskih odbojkašica Zoran Terzić saopštio je širi spisak igračica na koje računa za takmičenje u Gran Priju.
Okupljanje evropskih šampionki zakazano je za ponedeljak, kada će početi sa testiranjima u Republičkom zavodu za sport.
Naša reprezentacija će treći put igrati u Gran Priju i biće organizavor grupe F drugog vikenda u Beogradu, od 9. do 11. avgusta, kada će ugostiti Sjedinjene Države, Holandiju i Alžir.
Srpske odbojkašice će tokom prvog vikenda, od 2. do 4. avgusta, igrati u grupi B u Santo Domingu, u Dominikanskoj republici, sa domaćinom, Portorikom i Češko. Tokom trećeg vikenda, Srbija će od 16. do 18. avgusta igrati u grupi N u Vuhanu sa Kinom, Poljskom i Argentinom. Finalni turnir će se odigrati od 28. avgusta do 1. septembra u Saporou, u Japanu, a pored domaćina igraće i pet najuspešnijih selekcija posle interkontinentalnog dela takmičenja. Na Terzićevom spisku nalaze se: tehničari: Maja Ognjenović (Impel Vroclav, Poljska), Ana Antonijević (Kan, Francuska), Bojana Živković (Omička OMSK, Rusija) i Danica Radenković (Pjaćenca, Italija). korektori: Jovana Brakočević (Vakifbank Istanbul, Turska) i Ana Bjelica (Crvena zvezda). libera: Suzana Ćebić (bez kluba), Silvija Popović (bez kluba) i Jasna Majstorović (Konstanca, Rumunija). blokeri: Nataša Krsmanović (Rabita Baku, Azerbejdžan), Milena Rašić (Kan, Francuska), Nađa Ninković (Volero Cirih, Švajcarska), Stefana Veljković (Vila Korteze, Italija) i Jovana Stevanović (Crvena zvezda). primači: Jelena Nikolić (bez kluba), Brižitka Molnar (Galatasaraj, Turska), Brankica Mihajlović (Kan, Francuska), Tijana Malešević (Pila, Poljska), Sanja Malagurski (Vila Korteze, Italija) i Ana Lazarević (Bešiktaš Istanbul, Turska).
