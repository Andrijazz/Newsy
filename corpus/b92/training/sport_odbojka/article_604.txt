> Izvor: B92
> Datum: sreda 24.04.2013.  
> Rubrika: sport_odbojka
> Naslov: WL: Zvezda izborila majstoricu
> Članak:

Odbojkašice Crvene zvezde izborile su majstoricu u finalnoj seriji Wiener Städtische lige sa Spartakom, pošto su u četvrtom meču slavile sa 3:0.
Iako su Subotičanke pred svojim navijačima u "Dudovoj šumi" imali prvu meč loptu za titulu, 'crveno-bele' nisu dozvolile da ih naslede na tronu i o odluka o prvaku će pasti u petak u "Šumicama" od 18 časova.
Spartak je, inače, do vođstva u seriji došao posle preokreta, pošto su  su posle velikog minusa uspele da sevrate i izbore set loptu. Iako se Spartak tada odbranio, u neizvesnoj završnici seta, Beograđanke su zasluženo došle do 2:0 u setovima sa 31:29. U trećem setu vođena je takođe neizvesna borba, ali je u samom finišu Zvezda odigrala mnogo bolje i smirenije. To se videlo i na prvoj meč lopti, kada je Jovana Stevanović smečovala za trijumf i povratak serije u Beograd već u petak. NIS Spartak - Crvena zvezda 0:3 (24:26, 29:31, 22:25)NIS Spartak: Raonić 10, Memišević (libero), Trnić 7, Cvetićanin 6, Helić 17, Vujčin. Antanasijević, Medić 8, T. Matić 11, Radakov, Oluić, D. Matić (libero). Trener: Damir Petković. Crvena zvezda: Budrović, Marinković, Popović 10, Simić, Pušić (libero), Vojnić-Purčar, Bjelica 14, Stevanović 11, Kubura, Kecman 11, Lukić 12, Milović 4. Trener: Ratko Pavličević.
