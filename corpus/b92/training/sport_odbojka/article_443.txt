> Izvor: B92
> Datum: ponedeljak 3.12.2012.  
> Rubrika: sport_odbojka
> Naslov: Od 2015. SP za igrače do 23 godine
> Članak:

Takmičarska komisija Međunarodne odbojkaške federacije (FIVB) potvrdila je kalendar takmičenja za 2013. godinu.
Takođe je potvrđeno i uvođenje novog svetskog prvenstva za uzrast do 23 godine, preneo je Odbojkaški savez Srbije (OSS).
Na sastanku je takodje doneta odluka o promeni termina svetskog prvenstva za klubove, koje će, umesto u oktobru, biti održano u maju 2013.
Sastanku Takmičarske komisije FIVB u Lozani predsedavao je predsednik OSS potpredsednik FIVB Aleksandar Boričić. Generalni sekretar OSS Slobodan Milošević član je Takmičarske komisije FIVB kao tehnički ekspert. Raspored takmičenja FIVB u 2013: Kadetkinje, SP - Nakonračasima, Tajland (5-14. jul) Kadeti, SP - Meksikali i Tihuana, Meksiko (27. jun - 7. jul) Juniorke, SP - Brno i Prostejov, Češka (7-16. jun) Junori, SP - Ankara i Izmir, Turska (22. avgust - 1. septembar) Odbojkašice do 23 godine, SP - 12 - 21. jul (mesto odigravanja biće odredjeno naknadno) Odbojkaši do 23 godine, SP - 2-11. avgust (mesto odigravanja biće odredjeno naknadno) Seniorke, Gran Pri - 2.avgust-1. septembar. Seniorke, Svetski kup šampiona - Nagoja i Tokio, Japan (12-17 novembar) Seniori, Svetska liga - 7. jun-21.jul Seniori, Svetski kup šampiona - Kjoto i Tokio, Japan (19-24. novembar) Seniori i seniorke, SP za klubove - 1-15.maj (mesto odigravanja biće odredjeno naknadno)
