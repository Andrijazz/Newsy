> Izvor: B92
> Datum: nedelja 18.11.2012.  
> Rubrika: sport_odbojka
> Naslov: WL: Brza pobeda odbojkašica Zvezde
> Članak:

Odbojkašice Crvene zvezde pobedile su Kolubaru sa 3:0 (25:14, 25:21, 25:19) u utakmici šestog kola Viner štetiše Superlige koja je trajala 75 minuta.
Crvena zvezda je pobedom nad Kolubare održala korak sa vodećim dvojcem, Vizurom i Spartakom.
Lazarevčanke su najveći otpor pružile u drugom setu, kad su dugo bile u igri, u završnicu su ušle sa poenom minusa (21:20), ali nisu izdržale do kraja. Crvena zvezda je tada bila sjajna i kad je duplirala prednost – 25:21, skoro da je prestao otpor gošći.
Ana Bjelica je još jednom bila najbolji poenter svog tima, reprezentativni korektor je zabeležila 12 poena, a dvocifren učinak u Zvezdi imale su još Mina Popović i Nikolina Lukić (po 10 poena). Sa druge strane, izdvojila se Marija Jovanović sa 18 poena. Crvena zvezda: Budrović 4, Čanak, Popović 10, Simić, Pušić (libero), Vojnić-Purčar, Bjelica 12, Stevanović 3, Kubura, Kecman 8, Lukić 10, Milovic 6. Trener: Ratko Pavličević. Kolubara: Jakovljević (libero), Mitrović, Gajić 6, Stojković 4, Brković 4, Mijaljević, Terzić 8, Jegdić (libero), Jovanović 18, Anđelković, Zlatić, Bogdanović 7. Trener: Milan Sikimić. Poslednji meč kola bio je i najduži ove sezone. Varadin je slavio drugi uzastopni trijumf i osvojio peti bod, protiv Železničara koga su preskočili na tabeli, zbog pobede viška. Varadin je u dvorani "Slana bara" u Novom Sadu pobedio Železničar posle pet setova sa 3:2 (15:25, 25:22, 25:19, 17:25, 20:18). Tabela: Vizura 17, NIS Spartak 15, Crvena zvezda 15, Jedinstvo (SP) 9, TENT 8, Jedinstvo (U) 7, Kolubara 6, Varadin 5, Železničar 5, Dinamo 3.
