> Izvor: B92
> Datum: petak 19.04.2013.  
> Rubrika: sport_odbojka
> Naslov: Juniori od ponedeljka u Ivanjici
> Članak:

Trener muške juniorske reprezentacije Srbije Siniša Reljić zakazao je za ponedeljak početak priprema za turnir D grupe kvalifikacija za Svetsko prvenstvo.
Turnir kvalifikacija će se igrati u Arilju od 7. do 11. maja, a Reljić je na pripreme pozvao 16 igrača.
Juniori Srbije će odmah po okupljanju otputovati u Ivanjicu, gde će trenirati do početka turnira kvalifikacija. Naknadno će im se pridružiti igrači Crvene zvezde i Partizana koji igraju finale Wiener Städtische lige.
Turnir D grupe kvalifikacija za Svetsko prvenstvo u konkurenciji juniora, odigraće se od 7. do 11. maja u dvorani Sportskog centra u Arilju, a ekipe će biti smeštene u Ivanjici. Juniori Srbije će u prvom kolu, 7. maja, igrati protiv Slovačke, u drugom kolu, dan kasnije, protiv Češke, a u trećem kolu, 9. maja, protiv Finske. Srbija će u četvrtom kolu, 10. maja, igrati protiv Hrvatske, a u poslednjem, 11. maja, protiv Španije. Plasman na Svetsko prvenstvo u konkurenciji juniora, koje će se odigrati od 22. avgusta do 1. septembra u Ankari i Izmiru, u Turskoj, izboriće pobednici četiri kvalifikacione grupe. Plasman na Svetsko prvenstvo do sada su izborili Turska, organizator i Italija, prvak Evrope 2012. Na spisku su: tehničari: Aleksa Brđović (Partizan), Saša Popović (VGSK) i Nedeljko Radović (Vojvodina NS Seme). korektori: Dražen Luburić (Vojvodina NS Seme), Luka Medić (Spartak) i Stefan Okošanović (Ribnica). blokeri: Aleksandar Okolić (Crvena zvezda), Čedomir Stanković (Vojvodina NS Seme), Aleksandar Blagojević (Radnički) i Stefan Simić (RFU). primači: Uroš Kovačević (Kaza Modena), Milan Katić (Vojvodina NS Seme), Mihajlović (Vojvodina NS Seme) i Aleksandar Gmitrović (Crvena zvezda).
