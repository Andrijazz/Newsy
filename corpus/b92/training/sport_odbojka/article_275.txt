> Izvor: B92
> Datum: nedelja 24.06.2012.  
> Rubrika: sport_odbojka
> Naslov: EL: Odbojkašicama i 12. trijumf
> Članak:

Ženska odbojkaška reprezentacija Srbije ostvarila je i 12. pobedu u Evropskoj ligi, pošto je ponovo slavila protiv Rumunije.
Naš tim je u poslednjem, trećem kolu četvrtog turnira grupe A u Pjatra Neamcu slavila sa sa 3:0, po setovima 26:24, 25:18 i 25:20, posle 80 minuta igre.
Izabranice Zorana tako sa maksimalnim skorom idu na finalni turnir u Karlovim Varima, gde će se od 5. do 7. jula takmičiti sa Češkom, Holandijom i Bugarskom.
Srpske odbojkašice su kako su počele, tako i završile takmičenje po grupama. Seniorke Srbije, trostruke uzastopne i jedine pobednice Evropske lige, maksimalnom pobedom su završile pohod ka finalnom turniru. Tokom čitave utakmice, a naročito tokom drugog i trećeg seta, izabranice Zorana Terzića su superiornom igrom stigle do pobede. Samo u prvom setu, Rumunke su bile u prilici da ugroze pobedu, ali je Srbija i taj deo igre rešila u svoju korist.
