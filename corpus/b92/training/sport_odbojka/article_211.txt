> Izvor: B92
> Datum: utorak 5.06.2012.  
> Rubrika: sport_odbojka
> Naslov: Mitić: Partija sezone
> Članak:

Tehničar odbojkaške reprezentacije Srbije Mihajlo Mitić rekao je da je ekipa protiv Kine (3:0) pružila najbolju partiju u sezoni.
"Ovo je bila naša najbolja utakmica, ne samo na ovom turniru, već cele sezone. Bili smo bolji u svakom elementu, od početka smo igrali sa dosta želje. Takođe, imali smo dosta sreće, a Kinezi nisu. Pored ovakve igre retko ko može da nam parira. Kada bi igrali stalno ovako, ne bi imali razloga da brinemo ni u budućnosti", kazao je Starović posle pobede u Tokiju.
Srbiji je ovo bila treća maksimalna pobeda na interkontinentalnom kvalifikacionom turniru za Olimpijske igre. "Drago mi je zbog pobede na startu protiv azijskih ekipa, koje nam ne odgovaraju. Očekivao sam veći otpor Kine. Mi smo pružili maksimum, imali dobru energiju i na kraju zasluženo došli do sva tri boda", rekao je korektor Srbije Saša Starović. Njegov kolega, bloker Milan Rašić priznao je da je očekivao težu utakmicu. "Lako smo dobili kada se pogleda krajni rezultat, možda smo se pri kraju malo mučili. Ako sutra u meč protiv Australije udjemo kao danas neće biti problema", zaključio je Rašić. Odbojkaši Srbije u sredu u okviru četvrtog kola od 6.30 po našem vremenu igraju protiv Australije.
