> Izvor: B92
> Datum: utorak 26.06.2012.  
> Rubrika: sport_odbojka
> Naslov: Veljković: Nadam se oporavku do OI
> Članak:

Srpska odbojkašica Stefana Veljković, koja je pre deset dana na meču sa Turskom slomila prst, izjavila je da još ima šanse da zaigra na Olimpijskim igrama.
"Dosadašnji snimci mi idu u korist i najiskrenije se nadam da će sve biti u redu. Mnogo bih želela da odem u London, a po dosadašnjim pregledima, to mi deluje ostvarljivo, iako se sa povredama nikada ne zna. Prst je sve bolje, nosim longetu i veoma sam motivisana jer želim da igram. Videćemo šta će biti na kraju, ali nadam se da ću se priključiti ekipi".
Ona je karijeru počela u Jagodini, zatim je igrala za Poštar i Crvenu zvezdu, a trenutno je član Asistela. Sa reprezentacijom Srbije ima zlato u Evroligi 2010. godine i srebro na Univerzijadi u Beogradu 2009. godine. Zbog bolesti je propustila šampionat Evrope u Beogradu 2011. godine kada je Srbija osvojila zlatnu medalju.
