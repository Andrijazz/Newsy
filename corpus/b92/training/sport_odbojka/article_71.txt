> Izvor: B92
> Datum: nedelja 18.03.2012.  
> Rubrika: sport_odbojka
> Naslov: WL: Pobede Partizana i Radničkog
> Članak:

Odbojkaši Partizana pobedili su Crvenu zvezdu sa 3:2 (26:24, 16:25, 24:26, 25:23, 16:14) u prvom meču polufinala plej-ofa.
Meč koji trajao 122 minuta i odigran je pred 300 gledalaca u beogradskoj Hali "Šumice".
U drugom polufinalnom meču Radnički je u Kragujevcu pobedio novosadsku Vojvodinu sa 3:2 (25:21, 18:25, 20:25, 25:22, 15:12).
U zanimljivoj utakmici samo je drugi set Zvezda dobila sa ubedljivih 25:16, dok su ostala četiri seta završena posle igra "na razliku". U četvrtom setu Zvezda je vodila sa 19:15, ali je ispustila prednost. I u odlučujućem peto setu vodili su "crveno-beli" sa 5:3, 10:8 i sa 12:9 u samoj završnici, ali je Partizan ponovo u finišu seta bio sigurniji i bolji pa je poveo sa 1:0 u seriji. Kod Crvene zvezde najraspoloženiji je bio Dušan Petković sa 26 poena, koliko je osvojio i njegov kolega na poziciji korektora u Partizanu, Aleksandar Minić. Raspoloženi su bili i srednji bolkeri, Ljubičić kod Partizana (16) i Ćelić kod Zvezde (15). CRVENA ZVEZDA: Okolić, Perić, Pajić, Stoilović 11, Koprivica, Milutinović 7, Jakovljević 12, Mitić 7, Petković 27, Ćelić 15, Buculjević, Vujić (libero). Trener: Željko Bulatović. PARTIZAN: Minić 26, Duštinac, Popović, Pešut 6, Brđović 4, Samardžić, Nikolić 12, Mijailović 16, Ljubičić 15,Žarković, Bulatović 1, Ilić (libero). Trener: Milan Đuričić.
