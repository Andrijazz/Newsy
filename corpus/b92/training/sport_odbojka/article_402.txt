> Izvor: B92
> Datum: utorak 30.10.2012.  
> Rubrika: sport_odbojka
> Naslov: LŠ: Drugi poraz Crvene zvezde
> Članak:

Odbojkaši Crvene zvezde doživeli su drugi poraz u Ligi šampiona, pošto su u okviru drugog kola izgubili od poljskog ZAKSA Keđeržina.
’Crveno-beli’ su u premijernom meču na svom terenu poraženi sa 3:0, po setovima 25:18, 25:15, 25:18, posle jednog sata i 11 minuta igre.
U narednom kolu, izabranici Duška Nikolića 13. novembra dočekuju francuski Tur, koji tek u četvrtak igra meč drugog kola sa Trentinom na svom terenu.
U prva dva seta viđena je dominacija gostiju iz Poljske.  nisu imali rešenja za internacionalce u redovima gostujućeg tima Francuza Ruzijea i Brazilca Markeša. U startnoj deonici su još Mitić i drugovi uspevali u nekoliko navrata da uhvate priključak, ali u finišu seta Poljaci su igrali precizno u napadu, snažno su servirali, potpuno su poremetili prijem srpskog šampiona i iskoristili prvu od osam set lopti za osvajanje prvog seta.
Još ubedljiviji gosti su bili u drugom setu, otvorili su taj deo meča sa 6:2, vodili i 14:18 pa 23:15. ni jednog trenutka izabranici trenera Duška Nikolića nisu zapretili. Početak trećeg seta bio je u znaku domaćeg tima, imala je Zvezda 5:1, 7:2, ali iskusni poljski tim nije dozvolio da se  razmašu. Vratili su egal a od drugog tehničkog tajm auta ponovo preuzeli kontrolu nad utakmicom i rutinski je priveli kraju.
