> Izvor: B92
> Datum: nedelja 18.11.2012.  
> Rubrika: sport_odbojka
> Naslov: Žreb za kadetska EP u Beogradu
> Članak:

Žreb za Evropska prvenstva u odbojci 2013. u konkurenciji kadetkinja i kadeta biće održan 18. januara u Beogradu, saopštenu je na Kongresu CEV u Luksemburgu.
Šampionat ’Starog kontinenta’ kod kadetkinja na programu je od 29. marta do 7. aprila u Baru, u Crnoj Gori, i Kladovu, u našoj zemlji.
Evropsko prvenstvo u konkurenciji kadeta biće održano od 12. do 21. aprila u Laktašima, u Bosni i Hercegovini, i Beogradu.
U delegaciji organizatora Evropskih prvenstava 2013. na Kongresu u Luksemburgu bili su Slobodan Milošević, generalni sekretar OSS, Snežana Mišić, administrativni direktor OSS, Cvetko Pajković, predsednik Odbojkaškog saveza Crne Gore i Milutin Popović, potpredsednik Odbojkaškog saveza Bosne i Hercegovine.
