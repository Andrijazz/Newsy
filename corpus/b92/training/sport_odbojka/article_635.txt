> Izvor: B92
> Datum: ponedeljak 27.05.2013.  
> Rubrika: sport_odbojka
> Naslov: Holandska odbojkašica nađena mrtva
> Članak:

Španska policija pronašla je u ponedeljak dva tela, za koje se sumnja da su bivša holandska odbojkašica Ingrid Viser i njen muž, koji su nestali sredinom maja.
Ingrid (35) i njen suprug Lodevejk Viser (57) nestali su trineatog maja nedugo pošto su se prijavili u hotel u Mursiji.
Njihov iznajmljeni automobil nađen je devet dana kasnije na ulici u tom španskom gradu.
Njihov nestanak izazvao je veliku pažnju u Holandiji, a mnogi volonteri su  ulice Mursije i lepili plakate sa njenim likom, tražeći bilo kakve informacije o njoj. "Dva tela nađena su i trudimo se da ih identifikujemo", navodi se u policiji. "Ne možemo da potvrdimo da se radi od nestalon holandskom paru". Španski mediji, citirajući ozvore bliske istrazi, navode da su pronađena tela Ingrid Viser i njenog supruga. Tela su nađena zakopana pored puta blizu Mursije i dve osobe su uhapšene u okolini Valensije. "Samo su nam rekli da su našli dva tela i da rade na identifikaciji, a zvanično saopštenje izdaće nešto kasnije", rekao je advokata familije Viser, Miriam van de Velde. Ingrid Viser bila je član reprezentacije Holandije koja je osvojila zlatnu medalju na Evropskom prvenstvu 1995. godine i igrala je za odbojkaški klub Mursija u periodu između 2009. i 2011. godine. Ingrid Viser je sa 514 nastupa za Holandiju rekorderka u svojoj zemlji.
