> Izvor: B92
> Datum: subota 14.04.2012.  
> Rubrika: sport_odbojka
> Naslov: Zoran Terzić u Rusiji
> Članak:

Selektor srpskih odbojkašica Zoran Terzić potpisao je ugovor sa ekipom Omička Omsk iz Rusije koju će predvoditi u sezoni 2012/13.
Zajedno sa Terzićem u Omičku odlaze još tri trenera iz Srbije – jedan kondicioni trener i dva pomoćna trenera.
U upravo završenom prvenstvu Rusije Omička iz Sibira je u borbi za bronzanu medalju poražena od Uraločke koju trenira čuveni Nikolaj Karpolj.
Terzić je svoju trenersku karijeru započeo u Crvenoj zvezdi iz Beograda, a trenirao je i timove iz Rumunije Galati i Dinamo Bukurešt, kao i italijansku Sirio Peruđu. Na klupi Srbije Terzić se nalazi od 2002. godine, kada su i ostvareni najbolji rezultati u istoriji ženske reprezentacije.
