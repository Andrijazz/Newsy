> Izvor: B92
> Datum: subota 23.06.2012.  
> Rubrika: sport_odbojka
> Naslov: SL: Odbojkaši izgubili od Rusije
> Članak:

Muška odbojkaška reprezentacija Srbije izgubila je u Kaljingradu drugi meč trećeg vikenda A grupe Svetske lige od domaćina Rusije sa 3:2 u setovima.
Izabranici Igora Kolakoviće poraženi su u prvom kolu od Kube, pa će plasman na završni turnir u Bugarskoj zavisiti od rezultata drugih utakmica.
Naredni meč odbojkaši Srbije igraju u nedelju protiv Japana.
Prvi set pripao je reprezentaciji Rusije rezultatom 25:21, dok su drugi rešili u svoji korist odbojkaši srbije, identičnim rezultatom 25:21. Reprezentativci Srbije nastavili su sa dobrom igrom i u trećem setu, koji su dobili sa 25:23. U nastavku Rusi su se razigrali, iskoristili pad u igri izabranika Igora Kolakovića i osvojili četvrti set rezultatom identičnim rezultatom 25:23 izjednačivši se tako u setovima sa Srbijom na 2:2. Pobednik ovog meča odlučen je u petom setu koji je pripao domaćinu turnira Rusiji sa 15:12. Oba tima dobro su ušla u meč, prvi set je rezultatski izjednačen, iako se poeni osvajaju u serijama. Tek pri rezultatu 12:12, Rusi su uspeli da naprave osetniju prednost i vežu tri poena, pa je selektor Srbije Igor Kolaković zatražio tehnički tajm-aut.Prvi poen posle tajm-auta pripao je reprezentaciji Srbije, a zatim je Kovačević dobrim blokom smanjio prednost Rusa na poen prednosti, a Mitić servisom doneo izjednačenje 17:17. Usledila je nova serija Rusa, koji u finišu prvog seta imaju prednost od 21:17. Odbojkaši srpije uspeli su da vežu tri poena i smanje prednost domaćina, kada je selektor Rusije Vladimir Alekna zatražio tajm-aut. Pauza je prijala Rusima, koji su stigli do tri set lopte, iskoristiili drugu i osvojili prvi set sa 25:21. Na startu drugog seta reprezentacije Srbije povela je sa 3:1, međutim Rusi su vezali tri poena i stigli do prednosti od 4:3. U nastavku igralo se poen za poen, nijedna ekipa nije uspela da napravi seriju koja bi im donela veći prednost. Pri rezultatu 8:6 za Srbiju otišlo se na prvi tehnički tajm-aut. Nakon pauze srpski odbojkaši uspali su da naprave niz i stignu do najvećeg vođstva u drugom setu 12:8. nastavila se dobra igra izabranika Igora Kolakovića, a Saša Starović je svojim servisima doneo Srbiji prednost od 16:10, kada se otišlo na drugi tehnički tajm-aut. Starović je posle pauze zabeležio novi as servis, ali tada su Rusi prekinuli njegov niz. Međutim domaći odbojkaši nisu uspeli da naprave preokret, jer Srbija u finišu drugog seta ima prednost od pet poena, 20:15. Usledio je novi tajm-aut, a Rusi su zatim vezali tri poena i stigli na dva poena zaostatka 21:19. Izgledalo je da će završnica drugog seta biti neizvesna, ali Rusi su u nastavku osvojili svega dva poena, pa je drugi set pripao reprezentativcima Srbije 25:21. Odbojkaši Srbije nastavili su niz i u trećem setu, pošto su stigli do vođstva od 4:0. Reprezentacija Rusije stigla je do prva dva poena, ali zatim je usledila dominacija srpskih odpojkaša koji vode sa 10:4. U nastavku poeni su se osvajali naizmenično, pa reprezentativci Rusije nisu uspeli da stignu prednost srbije. Na drugi tehniški tajm-aut otišlo se se sa vođstvom srpskih odbojkaša od 16:11. U finišu trećeg seta Rusi su uspeli da se približe na dva poena zaostatka, ali su ih četiri servis greške koštale trećeg seta. Srbija je rešila treći set u svoju korist 25:23 i povela sa 2:1 u setovima. Dramatična završnica trećeg seta prenela se na početag četvrtog, rezultat je bio izjednačen do 3:3, a zatim je usledila serija Rusa, koji su na prvi tehnički tajm-aut otišli sa prednošću od 8:4. Usledilo je blago opuštanje u igri srpskih odbojkaša, pa su Rusi veći deo seta održavali prednost. Na drugi tehnički tajm-aut otišlo se pri rezultatu 16:12 za Rusiju. U nastavku reprezentativci Srbije uspeli su da smanje prednost Rusa na dva pena 19:17. U finišu četvrtog seta servisi Lisinca održali su Srbiju u igri, a blokovi Uroša Kovačevića i Nikole Rosića doneli izjednačenje 22:22. Selektor Rusije zatražio je novi tajm-aut, a njegovi izabranici po povratku na teren završili četvrti set u svoju korist, 25:23, i stigli do izjednačenja u setovima 2:2. Peti odlučujući set bolje su otvorili ruski odbojkaši i prvi stigli do prednosti od 4:2. Usledila je nešto bolja igra izabranika Igora Kolakovića, koji pri promeni strana, još uvek imaju dva poena zaostatka 8:6. U finišu petog seta selektor Srbije zatražio je tajm-aut, ali to nije pomoglo srpskim odbojkašima da naprave preokret. pri rezultatu 13:9 usledio je novi prekid, ovaj put pauzu je tražio Ruski selektor. Drugi prekid dobro se odrazio na srpske odbojkaše, koji su vezali dve akcije, ali već naredni poen pripao je rusima, koji su stigli do prve set lopte. Prvu nisu iskoristili, ali ubrzo su stigli do druge i priveli meč kraju, osvojivši peti set rezultatom 15:12. Srbija: N. KOVAČEVIĆ (1), U. KOVAČEVIĆ (23), PETKOVIĆ, TERZIĆ (6), NIKIĆ, MITIĆ (5), RAŠIĆ (6), ATANASIJEVIĆ (5), STAROVIĆ (22), PODRAŠČANIN, ROSIĆ, LISINAC (9). TRENERI: IGOR KOLAKOVIĆ I ŽELJKO BULATOVIĆ. Rusija: ABROSIMOV (7), BIRJUKOV, APALIKOV (4), SIVOŽELEZ (1), TETJUHIN (5), SOKOLOV, BEREŽKO (17), UŠAKOV (1), MUSERSKI (18), ILINJIK (6), KRUGLOV (1), MIHAJLOV (24). TRENERI: VLADIMIR ALEKNO I SERĐO BUSATO.
