> Izvor: B92
> Datum: subota 4.05.2013.  
> Rubrika: sport_odbojka
> Naslov: Juniori pobedili Grčku
> Članak:

Muška juniorska odbojkaška reprezentacija Srbije pobedila je Grčku u prvoj od dve prijateljske trening utakmice u Ivanjici.
Po dogovoru trenera Siniše Reljića i Sotirisa Drikosa, odigrano je pet setova, a rezultat je bio 4:1 za Srbiju, po setovima 25:19, 27:25, 25:23, 17:25 i 15:13, posle 106 minuta igre.
Juniori Srbije i Grčke u subotu drugu prijateljsku utakmicu zatvorenog tipa u Arilju.
Najbolji među srpskim odbojkašima bio je Mihajlo Stanković sa 14 poena, dok su po deset dodali Milan Katić i Dražen Luburić. Kod Grka se istakao Rafael Kumentakis sa 20 poena. Srpski juniori od sledećeg utorka u dvorani Sportskog centra u Arilju igraju kvalifikacije za Svetsko prvenstvo. Grci će kvalifikacije igrati u Rusiji.
