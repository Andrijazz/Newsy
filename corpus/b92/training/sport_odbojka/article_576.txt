> Izvor: B92
> Datum: nedelja 7.04.2013.  
> Rubrika: sport_odbojka
> Naslov: EP: Poraz Srbije u meču za bronzu
> Članak:

Ženska kadetska odbojkaška reprezentacija zauzela je četvrto mesto na Evropskom prvenstvu koje je održano u našoj zemlji i Crnoj Gori.
Srbija je u meču za treće mesto izgubila od Turske sa 3:0, po setovima 25:22, 25:23 i 25:15, posle 76 minuta igre.
Početak meča obeležila je izjednačena igra obe reprezentacije. Ekipe su se smenjivale u vođstvu, ali je Turska na oba tehnička tajm-auta imala prednost od jednog poena (8:7 i 16:15). Posle drugog tehničkog odmora Srbija je serijom 3:0 stigla do vođstva od 18:16, pa 20:18, da bi Turska serijom 5:0 na servis kapitena Karasoj došla do prednosti od 23:20. Uzvratila je Srbija i smanjila na 23:22, ali je Turska stigla do prve set lopte (24:22), koju je realizovala za konačnih 25:22 i vođstvo od 1:0 u setovima. Na početku trećeg seta, Turska je povela sa 3:1, a Srbija zatim preokrenula skor i povela sa 5:3, da bi Turkinje serijom 7:0 stigle do prednosti od 10:5. Ni posle tajm-auta Marijane Boričić kadetkinje Srbije nisu uspele da prekinu seriju Turske, koja je povela sa 11:5. Srbija je, na servis Sare Lozo, uspela da napravi seriju od 5:0 i smanji prednost Turske na 11:10, a zatim i da izjednači na 12:12. Usledila je serija Turske od 3:0 i vođstvo od 15:12, ali je Srbija ponovo uspela da smanji na 15:14. Na drugom tehničkom odmoru bilo je 16:14 za Tursku. Posle pauze, Turska je povela sa 18:15, pa 21:16 i 22:17, da bi Srbija smanjila na 22:19. Imala je Turska četiri poena viška (23:19), ali je Srbija smanjila na 23:22, a Turska kao u prvom setu stigla do dve set lopte, 24:22. Iskoristile su Turkinje drugu za konačnih 25:23 i vođstvo od 2:0 u setovima. Vodila je Srbija na početku trećeg seta sa 3:1 i 4:2, da bi Turska izjednačila na 4:4. Igralo se potom poen za poen, da bi na prvom tehničkom tajm-autu Srbija imala dva poena prednosti - 8:6. Povela je zatim Srbija sa 9:6, a Turska smanjila na 9:8, a zatim posle vođstva Srbije od 10:8, serijom 3:0 stigla do vođstva od 11:10. Uspela je Srbija ponovo da povede sa 13:12, pa Turska ponovo dolazi do vođstva od 14:13. Na drugom tehničkom odmoru, Turska je vodila sa 16:14. Posle pauze, Turska je povela sa 17:14, a posle 17:15, serijom od tri uzastopna poena stiže do prednosti od 20:15. Ni tajm - aut Srbije nije doneo promenu, jer je Turska ukupnom serijom 8:0 stigla do konačnih 25:15 i 3:0 u setovima. U borbi za titulu sastaju se Italija i Poljska.
