> Izvor: B92
> Datum: nedelja 14.04.2013.  
> Rubrika: sport_odbojka
> Naslov: GP: Srbija domaćin u Beogradu
> Članak:

Svetska odbojkaška federacija saopštila je da će Srbija biti organizator F grupe drugog vikenda Gran Prija za seniorke u beogradskoj hali “Pionir”.
Utakmice drugog vikenda na programu su od 9. do 11. avgusta, a pored našeg tima na turniru čće učestvovati i selekcije Sjedinjenih Država, Holandije i Alžira.
Srpske odbojkašice će tokom prvog vikenda, od 2. do 4. avgusta, igrati u B grupi u Santo Domingu, u Dominikanskoj Republici sa domaćinom, Portorikom i Češkom.
Tokom trećeg vikenda, Srbija će od 16. do 18. avgusta, igrati u N grupi u Vuhanu, u Kini, sa Kinom, Poljskom i Argentinom. Finalni turnir će se odigrati od 28. avgusta do 1. septembra u Saporou, u Japanu, a pored domaćina igraće i pet najuspešnijih selekcija posle Interkontinentalnog dela takmičenja.
