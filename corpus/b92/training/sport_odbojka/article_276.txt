> Izvor: B92
> Datum: nedelja 24.06.2012.  
> Rubrika: sport_odbojka
> Naslov: Počelo prvenstvo u odbojci na pesku
> Članak:

Prvi turnir “Vip Beach volley lige”, odnosno prvenstva Srbije u odbojci na pesku završen je u nedelju u Kragujevcu.
U ženskoj konkurenciji slavile su Isidora Egić i Aleksandra Frajtović, dok su u muškoj konkurenciji najbolji bili Stefan Basta i Igor Tešić.
Medalje i trofeje najboljima u obe konkurenciji uručili su Jovan Pavlović-Bojadžić, pomoćnik gradonačelnika Grada Kragujevca, i Vladimir Grbić, potpredsednik Odbojkaškog saveza Srbije.
U okviru prvenstva Srbije u odbojci na pesku i ove godine je tradicionalno organizovana "Vip Beach Masters škola odbojke na pesku". U okviru nje Grbić je ponovo trener devojčicama i dečacima do 14 godina starosti. Škola je tokom trajanja u Kragujevcu imala više od 100 polaznika.
Prvenstvo Srbije u odbojci na pesku, kao i škola koju vodi Vanja Grbić, nastavlja se u Kladovu, od 13. do 15. jula.
