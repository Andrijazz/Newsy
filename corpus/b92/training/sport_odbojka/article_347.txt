> Izvor: B92
> Datum: nedelja 26.08.2012.  
> Rubrika: sport_odbojka
> Naslov: Mina Popović prvi bloker EP
> Članak:

Srpska odbojkašica Mina Popović proglašena je za najboljeg blokera juniorskog EP u Ankari, dok je Slađana Mirković izabrana za najboljeg tehničara.
Popovićeva je tako nastavila sa osvajanjem pojedinačnih priznanja, pošto je prošle godine bila najbolji bloker na EP 2011. i SP 2011. u konkurenciji kadetkinja.
Potpredsednik Evropske odbojkaške konfederacije (CEV) Sinem Mavili iz Turske predala je kapitenu ženske juniorske odbojkaške reprezentacije Srbije Bjanki Buši trofej namenjen finalisti EP.
Juniorke Srbije osvojile su srebrnu medalju, pošto su u finalnom meču izgubile od domaće selekcije Turske sa 3:0 (25:21, 25:22, 25:18).
