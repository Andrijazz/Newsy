> Izvor: B92
> Datum: četvrtak 5.07.2012.  
> Rubrika: sport_odbojka
> Naslov: EL: Poraz Srbije u polufinalu
> Članak:

Odbojkašice Srbije doživele su prvi poraz u Evropskoj ligi još od 2010. godine. U polufinalu takmičenja Bugarska je slavila sa 1:3 (32:34, 22:25, 25:21, 20:25).
Od kako se igra Evropska liga Srbija je jedini osvajač, čak tri puta izabranice selektora Zorana Terzića osvajale su taj trofej. Četvrti put neće.
Srbija je bila u grupi sa Španijom, Rumunijom i Mađarskom i sve mečeve dobila. U polufinalu naše devojke su se žestoko borile, ali su Bugarke, ipak, za nijansu bile bolje.
Inače, to je prvi poraz Srbije u tom takmičenju posle dve godine, i ovog puta od Bugarske. U finalu Evropske lige Bugarska će igrati sa dpmaćom Češkom, koja je pobedila Holandiju 3:1. Srbija od 15 časova igra za treće mesto sa Holandijom, finale je na programu u 18.
