> Izvor: B92
> Datum: sreda 6.06.2012.  
> Rubrika: sport_odbojka
> Naslov: OI: Srbija gazi – pala i Australija
> Članak:

Odbojkaška reprezentacija Srbije zabeležila je i četvrtu pobedu na kvalifikacionom turniru za Olimpijske igre.
U duelu dve do sada neporažene ekipe Srbija je savladala Australiju sa 3:0, po setovima 25:19, 25:18, 25:19.
‘Orlovi’ su prvi na tabeli sa skorom 4-0, a naredni meč čeka ih u četvrtak ujutru po srednojevropskom vremenu – od šest sati rival je reprezentacija Portorika, koja za sada ima sve poraze.
Srbija je tokom celog meča bila veoma sigurna, kontrolisala je meč i nije davala šanse Australijancima da se razmašu. Nijedan od setova  nisu uspeli da učine neizvesnim jer su u igri Srbije funkcionisali praktično svi elementi - najefikasniji su bili Nikola Kovačević i Saša Starović sa po 13 poena, a Miloš Nikić osvojio je 12. Reprezentacija Srbije zauzima prvo mesto na tabeli, pošto je jedina neporažena reprezentacija. Na OI će se sa ovog kvalifikacionog turnira plasirati dve ekipe - pobednik turnira i najbolje plasirana azijska reprezentacija. Posle duela sa Portorikom, Srbiju do kraja turnira očekuju još utakmice sa Iranom i Venecuelom, pa je ekipa Igora Kolakovića nadomak odlaska u London. Kvalifikacije za OI, četvrto kolo: Srbija - Australija 3:0 (25:19, 25:18, 25:19) Iran - Portoriko 3:1 (26:24, 25:16, 22:25, 25:20) Južna Koreja - Venecuela 3:0 (27:25, 25:22, 25:15) Kina - Japan 3:1 (25:19, 25:27, 25:18, 25:18) Tabela: 1. Srbija 4-0 (12:1) 12 2. Australija 3-1 (9:4) 9 3. Iran 3-1 (10:6) 9 4. Kina 2-2 (8:7) 55. Japan 2-2 (7:8) 5 6. Južna Koreja 1-3 (6:9) 3 7. Venecuela 1-3 (3:9) 3 8. Portoriko 0-4 (1:12) 0
