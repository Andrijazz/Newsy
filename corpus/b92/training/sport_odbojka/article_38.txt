> Izvor: B92
> Datum: ponedeljak 13.02.2012.  
> Rubrika: sport_odbojka
> Naslov: Doživotne suspenzije i u odbojci
> Članak:

Odbojkaški savez Južne Koreje doživotno je suspendovao četvoricu igrača zbog učešća u namestanju utakmica.
Trojica članova ekipe Kepko 45 i jedan igrač vojnog tima Sangmu navodno su primali mito da bi nameštali rezultate utakmica u poslednjih nekoliko godina.
Tužilaštvo koje je nadležno za slučaj pred sudom, obavestilo je Savez da su igrači priznali prekršaj tokom ispitivanja.
Odbojkašima će biti zabranjeno da učestvuju na utakmicama ili obavljaju bilo koju drugu funkciju vezanu za odbojku do kraja života. Osim suspendovanih odbojkaša tužilaštvo je u istragu uključilo još dvojicu bivša igrača i jednog kladioničara za koje se sumnja da su učestvovali u nameštanju mečeva radi pribavljanja materijalne koristi. Ministarstvo odbrane saopštilo je da će svoj tim Sangmu udaljiti iz daljeg takmičenja u tekućem prvenstvu. Prošle godine zbog skandala sa nameštanjem utakmica u fudbalskoj ligi Južne Koreje osuđeno je oko 80 fudbalera i kladioničara.
