> Izvor: B92
> Datum: nedelja 17.03.2013.  
> Rubrika: sport_odbojka
> Naslov: WL: Partizan u polufinalu
> Članak:

Odbojkaši Partizana plasirali su se u polufinale Viner Štetiše lige, pošto su u majstorici pobedili Đerdap u Kladovu sa 3:0.
’Crno-beli’ su napravili najveće iznenađenje u doigravanju, pošto su posle preokreta, sa 2-1 u seriji, eliminisali drugoplasiranu ekipu posle ligaškog dela sezone.
U polufinalu, Partizan će se sastati sa Radničkim i imaće prednost domaćeg terena, isto kao Crvena zvezda, koja igra sa Vojvodinom.
Izabranici Milana Đuričića su do trijumfa u majstorici, odigranoj u Kladovu, došli mnogo lakše nego što se očekivalo, sa 25:19, 25:21, 25:20 po setovima, posle jednog sata i 16 minuta igre.  je predvodio Marko Nikolić sa 21 poenom, dok je Aleksandar Minić dodao 14. U poraženoj ekipi najbolji je bio Dragan Svetozarević sa 14 poena.
