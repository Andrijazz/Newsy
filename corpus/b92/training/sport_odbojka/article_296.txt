> Izvor: B92
> Datum: ponedeljak 2.07.2012.  
> Rubrika: sport_odbojka
> Naslov: Poznati svi učesnici F6 u Sofiji
> Članak:

Odbojkaši Bugarske, Kube, Poljske, Brazila, Sjedinjenih Država i Nemačke igraće na finalnom turniru Svetske lige u Sofiji.
Završni turnir elitnog takmičenja na programu je od 4. do 8. jula u glavnom gradu Bugarske.
U grupi E igraće Bugarska, SAD i Nemačka, a u grupi F Kuba, Poljska i Brazil.
Po dve prvoplasirane selekcije iz svake grupe izboriće plasman u polufinale. Naša reprezentacija drugu godinu zaredom nije uspela da se plasira na finalni turnir, pošto je kao trećeplasirana završila takmičenje u grupi, iza Kube i Rusije, a ispred Japana.
