> Izvor: B92
> Datum: sreda 31.10.2012.  
> Rubrika: sport_odbojka
> Naslov: Vojvodina se seli u Kup izazivača
> Članak:

Odbojkaši Vojvodine nisu uspeli da se plasiraju u osminu finala Kupa CEV.
Lokomotiva iz Harkova je u revanšu utakmici šesnaestine finala Kupa CEV pobedila predstavnika Srbije 3:0 (25:21, 25:11 i 25:11), posle 67 minuta igre.
U prvoj utakmici, odigranoj u Novom Sadu, Lokomotiva je pobedila takođe bez izgubljenog seta. Novosađani će takmičenje nastaviti u šesnaestini finala Kupa Izazivača.
Sportska hala u Harkovu, gledalaca 2000, sudije Bensimon (Izrael) i Barev (Bugarska). Lokomotiva: Storožilov, Kapajev 3, Ivanov 13, Tjutlin 12, Terjomenko 13, Rudnicki 8, Fomin, Rjabuka, Depestel, Harmaš, Tomin, Jereščenko 6. Vojvodina NS seme: Čubrilo 4, Martinović 4, Č. Stanković, Strugar, Veselinović 8, Vrban 1, Živanović, Mrdak 11, Luburić, M. Stanković 5, Kapur. Njihov rival u šesnaesetini finala biće pobednik dvomeča 2. kola Unirea Dež (Rumunija) - Studenti Tirana (Albanija). Dueli u okviru tog dvomeča će se odigrati 14. novembra u Rumuniji, odnosno i nedelju kasnije u Tirani. Vojvodina će prvi meč šesnaestine finala Kupa Izazivača 2013. odigrati u Dežu ili Tirani (4-6. decembra), dok će se revanš odigrati u Novom Sadu (11-13. decembra).
