> Izvor: B92
> Datum: nedelja 10.03.2013.  
> Rubrika: sport_odbojka
> Naslov: LŠ: Srpski okršaj u finalu
> Članak:

U finalu Lige šampiona u konkurenciji odbojkašica u 16 časova u dvorani „Burhan Felek“ u Istanbulu igraće Vakifbank Istanbul i Rabita Baku.
U borbi za titulu će biti viđen srpski okršaj, pošto boje domaćeg tima brani Jovana Brakočević, dok za tim iz Azerbejdžana igraju Nataša Krsmanović, Sanja Starović i Mira Golubović.
U prvom polufinalu, Rabita Baku je savladala Unendo Jamamaj Busto Arsicio iz Italije sa 3:2, po setovima 25:14, 25:16, 27:29, 19:25 i 15:6, posle 121 minuta igre.
Vakifbank Istanbul je potom pobedio Galatasaraj Daikin Istanbul sa 3:0, po setovima 28:26, 25:17 i 25:21, posle 85 minuta igre. U utakmici za treće mesto, od 13 časova, igraće Galatasaraj Daikin Istanbul, za koji igra Brižitka Molnar, i Unendo Jamamaj Busto Arsicio iz Italije.
