> Izvor: B92
> Datum: subota 22.09.2012.  
> Rubrika: sport_odbojka
> Naslov: Boričić ostaje potpredsednik FIVB
> Članak:

Predsednik Odbojkaškog saveza Srbije Aleksandar Boričić i u naredne četiri godine obavljaće funkciju potpredesnika Svetske odbojkaške federacije.
Prvi čovek Odbojkaškog saveza Srbije izabran je na kongresu u Anahajmu i za člana Izvršnog odbora i Administrativnog Borda FIVB.
Za predsednika vladajućeg tela svetske odbojke izabran je prvi čovek Odbojkaške federacije Brazila Ari da Silva Grasa.
Ari Da Silva Grasa je dobio 103 glasa delegata, Daglas Bil iz Sjedinjenih Država 86 glasova, a Kristofer Šaht iz Australije 15 glasova. Brazilac će na mestu predsednika FIVB zameniti Đižona Veija iz Kine, koji je tu funkciju obavljao u poslednje četiri godine. Prethodno su na čelu FIVB bili Pol Libo iz Francuske, od 1947. do 1984. godine, i Ruben Akosta Ernandes iz Meksika, od 1984. do 2008.
