> Izvor: B92
> Datum: četvrtak 18.10.2012.  
> Rubrika: sport_odbojka
> Naslov: Trentino – finale SP, pa Zvezda
> Članak:

Odbojkaši italijanskog Trentina braniće u Dohi titulu klupskog prvaka sveta, posle pobede nad Zenitom iz Kazanja.
Trentino, koji će za sedam dana igrati u Ligi šampiona sa Crvenom zvezdom, dobio je polufinalni meč rezultatom 3:0 (25:14, 25:20, 25:14).
Trostruki prvak Evrope iz italijanske pokrajine Alto Adiđe osvojio je sva tri svetska klupska prvenstva, od kada se ona održavaju u Dohi. Njihov rival biće pobednik meča Skra Belhatov (Poljska) – Sada Kruzeiro (Brazil).
Brazilci su sa Trentinom igrali u grupi, gde su Italijani (u čijem sastavu su četiri Bugarina i predstavnici još šest nacija) slavili u pet setova.
