> Izvor: B92
> Datum: nedelja 9.06.2013.  
> Rubrika: sport_odbojka
> Naslov: Odbojkaši ponovo sjajni na Kubi
> Članak:

Srpski odbojkaši zabeležili su i drugu pobedu tokom prvog vikenda takmičenja u Svetskoj ligi, pošto su rano ponovo savladali Kubu sa 3:1.
Izabranici Igora Kolakovića su slavili posle jednog sata i 44 minuta igre, sa 26:24, 25:22, 18:25 i 25:21 po setovima.
Prethodnog dana, evropski šampioni su u Havani slavili istim rezultatom, tako da se sa teškog gostovanja vraćaju sa maksimalnim učinkom.
Sledećeg vikenda selekcija Srbije će gostovati Rusiji u Kalinjingradu. Još jedna odlična partija izabranika Igora Kolakovića donela je Srbiji ukupno šest bodova tokom prvog vikenda B grupe Svetske lige. Srbija je ponovo pobedila Kubu, u meču u kome je prvi set bio izjednačen i možda čak i prelomio konačan ishod. Povela je Kuba sa 2:0 i 4:1, a Srbija potom smanjila na 6:4. Ipak, na prvom tehničkom tajm-autu bilo je 8:4 za Kubu. Serijom 3:0 na servis Nikole Kovačevića, Srbija smanjuje na 8:7, ali je Kuba ponovo imala tri poena prednosti pri rezultatu 14:11, odnosno 16:13 koliko je bilo na drugom tehničkom odmoru. Usledilo je izjednačenje Srbije na 16:16, pa 18:18, da bi Kuba sa dva vezana poena stigla do 20:18 i primorala Kolakovića da zatraži predah. Izjednačila je Srbija posle tajm-auta na 20:20, a posle 21:20 za Kubu, sa dva uzatopna poena stigla do prvog vođstva na utakmici od 22:21. Usledila je borba poen za poen, da bi Srbija realizovala drugu set loptu za konačnih 26:24 i vođstvo od 1:0 u setovima. Na početku drugog seta, Srbija je posle početnih 2:1 povela sa 5:3, a posle izjednačenja Kube i sa 8:6 na prvom tehničkom odmoru. Ponovo je kuba izjednačila na 8:8, da bi Srbija posle 9:9 serijom 3:0 stigla do 12:9. Smanjila je Kuba na 12:11, ali je na drugom tehničkom tajm-autu Srbija vodila sa 16:13. Posle 17:14 za Srbiju, Kuba je smanjila na 17:16, da bi sa dva vezana poena Srbija ponovo stigla do tri poena prednosti, 19:16. Opet su Kubanci smanjili, ovoga puta na 20:19, ali je i tada usledio pravi odgovor Srbije, koja je povela sa 23:20, odnosno 24:21. Iskoristila je Srbija drugu set loptu za 25:22 i vođstvo od 2:0 u setovima. U trećem setu, Kuba je povela od starta sa 2:1, 4:2, pa 8:5. Smanjila je Srbija na 8:7, ali je Kuba ponovo došla do tri poena viška, 10:7, a zatim i 12:8 i 13:9. Smanjila je Srbija na 13:12, ali je na drugom tehničkom odmoru bilo 16:13 za Kubu, a odmah potom i 18:13. Vodila je Kuba sa 21:15, pa 23:16, da bi set dobila sa 25:18 i smanjila prednost Srbije na 2:1 u setovima. Srbija je vodila od početka četvrtog seta, prfvo sa 3:1, pa 4:2 i 6:4, da bi Kuba izjednačila na 6:6. Na prvom tehničkom tajm-autu bilo je 8:7 za Srbiju, pa je usledila igra poen za poen. Od 10:10, Srbija stiže do 13:10, pa 15:12. Smanjila je tada Kuba na 15:14, a Srbija zatim osvojila dva vezana poena za 17:14. Imala je Srbija zatim i pet poena viška, 21:16, pa 23:18 i 24:19. Realizovala je Srbija treću meč loptu za konačin 25:21 i trijumf od 3:1. Kuba - Srbija 1:3 (24:26, 22:25, 25:18, 21:25) Kuba: Estrada 4, Leiva, Himenes, Masijas 2, Gutijeres, Sepeda 16, Kintana 3, Fundora 12, Alfonso, Fijel 5, Biset 16, Mesa 8. Treneri: Orlando Samjuels Blekvud i Pavel Pimijenta. Srbija: N. Kovačević 11, U. Kovačević 3, Ivović 9, Petković, Stanković 6, Atanasijević 21, Starović, Brđović, Podraščanin 11, Rosić, Lisinac, Petrić. Treneri: Igor Kolaković i Strahinja Kozić.
