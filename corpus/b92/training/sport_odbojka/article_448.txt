> Izvor: B92
> Datum: četvrtak 6.12.2012.  
> Rubrika: sport_odbojka
> Naslov: Poraz odbojkaša Zvezde u LŠ
> Članak:

Odbojkaši Crvene zvezde izgubili su u Poljskoj od Zakse sa 3:0 (25:23, 25:19, 25:14) u utakmici petog kola grupe C Lige šampiona.
’Crveno-beli’ su tokom meča nekoliko puta imali prednost, međutim Poljaci su kontrolisali igru i opravdali ulogu favorita.
U poslednjem kolu grupne faze Zvezda će 12. decembra u beogradskoj hali Šumice ugostiti aktuelnog prvaka sveta, italijanski Trentino koji je vodeći na tabeli sa svih pet pobeda i 15 bodova.

Beograđani su poslednji na tabeli, bez osvojenog boda.

