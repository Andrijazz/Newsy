> Izvor: B92
> Datum: utorak 8.05.2012.  
> Rubrika: sport_odbojka
> Naslov: Dobar start bugarskih odbojkaša
> Članak:

U prvom kolu kvalifikacionog turnira za Olimpijske igre za odbojkaše, koji se do 13. maja održava u Sofiji, domaćin Bugarska pobedila je Sloveniju.
Bugarska je u A grupi savladala Sloveniju sa 3:0, dok je u okviru B grupe Nemačka pobedila Slovačku takođe sa 3:0, a Italija Finsku sa 3:2.
Srbija i Španija koje se nalaze u grupi A bile su slobodne prvog dana turnira.
Naša reprezentacija na turniru startuje u sredu, kada se od 18.30 časova sastaje sa Bugarskom. Svoje mečeve u sredu odigraće i reprezentacije Finske i Nemačke, koje na teren izlaze u 13 časova, kao i selekcije Slovenije i Španije čiji je meč na programu od 16 časova. Odbojkaši Italije i Slovačke biće slobodni u drugom kolu. Plasman na Olimpijske igre izboriće samo pobednik evropskih kvalifikacija u Sofiji. Rezultati: A grupa: Bugarska - Slovenija 3:0 (25:23, 25:18, 25:22) B grupa: Nemačka - Slovačka 3:0 (25:19, 25:22, 25:20), Italija - Finska 3:2 (25:21, 16:25, 30:28, 16:25, 16:14)
