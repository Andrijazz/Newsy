> Izvor: B92
> Datum: ponedeljak 30.07.2012.  
> Rubrika: sport_odbojka
> Naslov: Juniori izgubili od Brazila
> Članak:

Muška juniorska reprezentacija Srbije poražena je od Brazila u prijateljskom meču u okviru priprema za Evropsko prvenstvo.
Kadeti Brazila su u Arilju pobedili naš tim sa Srbije sa 3:0, po setovima 25:22, 25:23 i 25:16, posle 70 minuta igre.
Po završetku meča, treneri Milan Žarković i Persi Onken dogovorili su se da se odigra i četvrti set, koji je pripao Brazilu sa 25:23.
Kadeti Brazila će u utorak od 19 časova u Ivanjici odigrati treću prijateljsku utakmicu protiv kadeta Srbije. Juniori Srbije će u Ivanjici trenirati do 3. avgusta, kada je predviđen polazak u Zrenjanin na Balkansko prvenstvo 2012, koje će se odigrati od 7. do 11. avgusta.
