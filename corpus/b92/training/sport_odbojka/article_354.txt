> Izvor: B92
> Datum: ponedeljak 17.09.2012.  
> Rubrika: sport_odbojka
> Naslov: EP: Žreb za odbojkašice 6. oktobra
> Članak:

Žreb za Evropsko prvenstvo u konkurenciji odbojkašica biće održano 6. oktobra u Kongresnom centru Zonenberg u Cirihu, u Švajcarskoj.
Evropsko prvenstvo biće održano od 6. do 14. septembra u Cirihu, u Švajcarskoj i u Drezdenu, Haleu i Berlinu, u Nemačkoj, a na njemu će titulu braniti selekcija Srbije.
Direktan plasman na šampionat izborili su Nemačka i Švajcarska, kao organizatori, Srbija, kao branilac titule i Turska, Italija, Poljska i Rusija, ekipe koje su na prošlom prvenstvu, održanom u Srbiji, zauzeli pozicije od trećeg do šestog mesta. Plasman iz druge runde kvalifikacija izborili su Španija, Holandija, Azerbejdžan, Hrvatska, Belgija i Bugarska, dok će iz treće runde to učiniti pobednici plej-of utakmica, koje će biti odigrane u maju naredne godine. U trećem kolu kvalifikacija igraće Ukrajina - Francuska, Rumunija - Češka i Belorusija - Slovačka.
