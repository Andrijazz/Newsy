> Izvor: B92
> Datum: četvrtak 25.07.2013.  
> Rubrika: sport_odbojka
> Naslov: Srpkinje ponovo bolje od Bugarki
> Članak:

Odbojkašice Srbije savladals u Rumi selekciju Bugarske sa 3:1 (25:17, 25:12, 17:25, 25:16), u drugoj prijateljskoj utakmici u okviru priprema za Gran Pri 2013.
Odbojkašice Srbije u sredu su u prvom meču, takođe u Rumi, pobedile Bugarsku sa 3:0.
Reprezentacija Srbije igraće treći put uzastopno u Gran Priju i biće organizator F grupe drugog vikenda od 9. do 11. avgusta u Beogradu, kada će ugostiti selekcije SAD, Holandije i Alžira.
Tokom prvog vikenda (2-4. avgust) srpske odbojkašice će igrati u B grupi u Santo Domingu, u Dominikanskoj Republici, sa domaćinom, Portorikom i Češkom, dok će tokom trećeg vikenda (16-18. avgust) igrati u N grupi u Vuhanu sa domaćinom Kinom, Poljskom i Argentinom. Završni turnir Gran Prija biće održan od 28. avgusta do 1. septembra u Saporou, u Japanu, a pored domaćina učestvovaće i pet najuspešnijih selekcija posle interkontinentalnog dela takmičenja.
