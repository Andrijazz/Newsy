> Izvor: B92
> Datum: četvrtak 22.03.2012.  
> Rubrika: sport_odbojka
> Naslov: WL: Partizan na korak od finala
> Članak:

Odbojkaši Partizan nalaze se na korak od plasmana u finale plejofa Viener štetiše lige pošto vode sa 2-0 u seriji protiv Crvene zvezde.
"Crno-beli" su i drugi meč u "Šumicama" dobili u setova 3:2, a ovaj put bilo je 17:25, 29:27, 25:23, 17:25 i 15:9.
Sada se serija seli na parket aktuelnog šampiona, a šansu da se plpasira u finale Partizan će imati već u ponedeljak.
"Crno-beli" su i drugi put u samo tri dana slavili protiv Crvene zvezde u polufinalu, ponovo posle pet setova i sada im samo još jedan trijumf nedostaje da se plasiraju u završnu borbu za trofej šampiona države, čiji su branioci. Sjajno je igrala ekipa Milana Đuričića, ponovo se nisu "Mijailović i drugovi" predavali posle ubedljivo izgubljenih setova i to im je donelo zasluženu radost. Ponovo je Crvena zvezda povela, vrlo ubedljivo, bez ikakvih uzbuđenja, dobila je prvi set, a potom su usledila dva dramatična perioda. Oba je u svoju korist rešio hrabriji i u presudnim momentima borbeniji i motivisaniji tim. Partizan je kažnjavao baš svaku grešku večitog rivala u završnicama drugog i treće seta i načinio veliki preokret. U tim navratima sjajan je bio pre svega korektor Aleksandar Minić. "Crveno-beli" su imali snage da još jedan set, ovoga puta četvrti, ubedljivo dobiju i izbore taj-brejk. A u odlučujućem periodu igrala je samo jedna ekipa. Od starta je Partizan nametnuo svoj ritam i vrlo brzo poveo sa 6:1. Nisu imali snage u ovom meču domaći odbojkaši Zvezde da uzvrate, pa su drugi put ove sezone poraženi od večitog rivala. Partizan je do plejofa izgubio sva tri duela sa 'večitim' rivalom. Crvena zvezda - Partizan 2:3 (25:17, 27:29, 23:25, 25:17, 9:15) Dvorana: SC "Šumice". Gledalaca: 400. Sudije: Goran Gradinski i Dejan Jovanović (oba Beograd). Trajanje meča: 121 minut. Rezultat u seriji: 0:2. Crvena zvezda: Okolić, Perić 1, Pajić, Stoilović 6, Koprivica 10, Milutinović 8, Jakovljević 5, Mitić 6, Petković 26, Ćelić 10, Buculjević, Vujić (libero). Trener: Željko Bulatović Partizan: Minić 29, Duštinac, Popović, Pešut 8, Brđović 6, Samardžić, Nikolić 11, Mijailović 17, Ljubičić 14, Žarković 1, Bulatović, Ilić (libero). Trener: Milan Đuričić
