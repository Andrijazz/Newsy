> Izvor: B92
> Datum: subota 7.09.2013.  
> Rubrika: sport_odbojka
> Naslov: Mihajlovićeva ne igra sa Poljskom
> Članak:

Odbojkašica Srbije Brankica Mihajlović neće igrati ni utakmicuprotiv Poljske na Evropskom prvenstvu u Šverinu zbog povrede desne ruke.
Mihajlovićeva se povredila na utakmici protiv Bugarske, a prema rečima doktora Miodraga Mitića, tačan stepen povrede biće utvrđen tek kada se obavi pregled magnetnom rezonancom.
Ona je rekla da veruje da će povreda biti sanirana i da će se u nastavku takmičenja ponovo naći na terenu.
"Juče je zaista bio loš dan i za ekipu i za mene. Uradili smo preglede, ono što je najbitnije kost nije polomljena. Još treba da se uradi magnetna rezonanca i da se utvrdi da li je sve u redu sa mišićima i tetivama. Nadam se da ćemo da pobediti i da ću biti u prilici da igram", rekla je Mihajlovićeva, koja ne igra ni u meču sa Češkom. Ženska odbojkaška reprezentacija Srbije porazom je u petak počela takmičenje na Evropskom prvenstvu u Švajcarskoj i Nemačkoj, pošto je u pet setova izgubila od Bugarske.
