> Izvor: B92
> Datum: četvrtak 12.01.2012.  
> Rubrika: sport_odbojka
> Naslov: Kup: Vojvodina čeka Partizan
> Članak:

Novosadska Vojvodina biće domaćin finalnog turnira Kupa Srbije, a u polufinalu će igrati protiv Partizana, odlučeno je žrebom u Beogradu.
U drugom polufinalnom susretu završnog turnira, koji je na programu 25. i 26. februara, sastaće se Mladi radnik i Ribnica.
Pored Vojvodine, za organizatora finalnog turnira prijavio se i Mladi radnik iz Požarevca, pa je žrebom odlučeno da on bude odigran u Novom Sadu.
Ivan Peković, predsednik Mladog radnika izvlačio je parove polufinala, dok su žrebom rukovodili Dragan Tadić, direktor takmičenja OSS, Dušan Keser, vrhovni sudija UOSS i Čedomir Nedeljković, komesar takmičenja UOKPL. Termini utakmica će biti naknadno saopšteni, a za sada je poznato samo da su polufinala 25. februara, a finale dan kasnije.
