> Izvor: B92
> Datum: petak 1.06.2012.  
> Rubrika: sport_odbojka
> Naslov: Kolaković: Igrači položili ispit
> Članak:

Srpski odbojkaši položili su ispit, izjavio je posle pobede nad Japanom selektor Igor Kolaković.
Srbija je na startu kvalifikacionog turnira za OI pobedila u tri seta Japan, koji je jedan od ozbiljnijih konkurenata za London.
Srbiju u narednih devet dana očekuje još šest utakmica, a sledeći rival je Koreja u subotu ujutro. Mesto na Igrama obezbediće samo pobednik, uz kojeg u London ide još jedna azijska selekcija.
"Protiv domaćina smo položili ispit, igrali smo strpljivo, posebno u momentima kad je Japan bio u naletu i kada se lomio meč. Verovao sam u ovu ekipu, dobro smo trenirali prethodnih dana i znatno unapredili igru u odnosu na prvi vikend Svetske lige u Hamamacuu", rekao je Kolaković. On je dodao da je meč priotiv Japana bio samo jedan u nizu, da preostaje još šest izueztno teških duela i da je sada najvažniji sutrašnji meč sa Korejom. "Oni su skrenuli pažnju prvog vikenda Svetske lige igrama protiv Amerike, Italije i Francuske i lagani poraz od Irana na startu ovog turnira ne sme da nas zavara. To sigurno niej realno, čeka nas opasan rival i moramo da budemo strpljivi kao protiv Japana", poručio je Kolaković. Miloš Nikić je izrazio nadu da posle odlične igre protiv Japana neće biti opuštanja. "Samo da ovako nastavimo. Bitno je da ne dodje do opuštanja i sa ovom atmosferom koju imamo mislim da neće biti problema", rekao je NIkić. Marko Podrašcanin je posebno bio zadovoljan reakcijom tima u trećem setu. "Važno je da smo posle 2:0 i pauze od gotovo pola sata jako ušli u treći set i priveli meč kraju. Japan treba što pre zaboraviti, čeka nas Koreja, jedan od odlučujućih mečeva za odlazak na Olimpijadu", rekao je on. Nikola Rosić ističe značaj pobede u prvom meču, pogotovo jer je Japan uvek nezgodan na svom terenu. "Ne mogu da kažem da su oni igrali loše, ali mi smo držali visok nivo. Sad je najvažnije da se odmorimo za Koreju i zapnemo iz sve snage, jer svaki poen i svaki set je veoma značajan", zaljučio je Rosić. Utakmica izmedju Srbije i Koreje igra se sutra od devet sa našem vremenu.
