> Izvor: B92
> Datum: nedelja 8.01.2012.  
> Rubrika: sport_odbojka
> Naslov: Atanasijević za B92: „Možemo na OI“
> Članak:

Godinu koja je iza nas što se tiče sporta obeležili su Novak Đoković, kao i odbojkaši i odbojkašice.
Jedan od članova tima koji je na Evropskom prvenstvu u Češkoj i Austriji doneo prvu titulu posle deset godina bio je i Aleksandar Atanasijević.
2011. godina je za Atanasijevića bila uspešna i na ostalim poljima, pošto je osvojio i titulu šampiona Srbije sa Partizanom, kao i bronzu na Svetskom prvenstvu za juniore.
U intervjuu za B92 Atanasijević ističe po čemu će pamtiti prošlu godinu i šta misli o izazovima koji ga čekaju u toku 2012... Uspešna godina za Atanasijevića počela je osvajanjem titule sa Partizanom, za šta je on bio jedan od najzaslužnijih. "Sigurno je da je 2011. bila jedna uspešna godina, počela je uspehom sa Partizanom. Željno smo iščekivali tu titulu, osvojili smo je posle 20 godina i mislim da je to bio veliki uspeh. Sigurno je da nam svima ta titula mnogo znači, kako igračima, tako i klubu, a i izuzetna je čast naći se na spisku igrača koji su osvojili titulu sa Partizanom". Kompletan intervju sa Aleksandrom Atanasijevićem možete da pročitate u našoj rubrici 'Intervjui'.
