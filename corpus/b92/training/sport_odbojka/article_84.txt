> Izvor: B92
> Datum: četvrtak 29.03.2012.  
> Rubrika: sport_odbojka
> Naslov: Zvezda i Voša izborile majstorice
> Članak:

Crvena zvezda uspela je da sa 3:0, po setovima 25:18, 25:21, 27:25 savlada Partizan Termoelektro u četvrtom meču plej ofa odbojkaškog šampionata Srbije.
Rezultat u mečevima je sada 2:2 i igraće se odlučujući peti meč. posle kojeg će se znati finalista.
Ista situacija je i u duelu Vojvodine i Radničkog. Vojvodina je u Novom Sadu uspela da slavi posle pet setova 15:25, 25:22, 19:25, 27:25 i 15:12, posle 120 minuta igre. Peti meč igra se u hali "Jezero" u nedelju od 19 sati.
Najefikasniji u SPENSU bio je igrač Vojvodine NS Seme Marko Ivović sa 25 poena, s druge strane kod gostiju iz Kragujevca istakao se mađarski reprezentativac Ferenc Nemet sa poenom manje. U "Šumicama" je Zvezda dobila prvi set 25:18, a drugi 25:21, a treći na "razliku" 27:25. To je prvi meč između ta dva rivala koji nije igran u pet setova. Najefikasniji igrač kod pobedničke ekipe bio je Dušan Petković sa 15 poena, dok je kod Partizana najefikasniji bio Nikola Mijailovic sa devet. Peti i odlučujući duel igra se u poenedeljak u Beogradu.
