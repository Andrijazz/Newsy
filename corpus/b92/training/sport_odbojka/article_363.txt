> Izvor: B92
> Datum: nedelja 23.09.2012.  
> Rubrika: sport_odbojka
> Naslov: Partizan TE drugi u Rumuniji
> Članak:

BBSK Istanbul iz Turske je pobednik Halkbank BVA Kupa 2012. u konkurenciji odbojkaša, dok je Partizan Termoelektro zauzeo drugo mesto u konačnom plasmanu.
U poslednjem, 3. kolu Finalnog turnira u Baja Mareu, BBSK Istanbul je u savladao Stinta Baja Mare sa 3:0, po setovima 25:18, 25:16 i 25:16, posle 68 minuta igre.
U prvom kolu Istanbul je pobedio Partizan sa 3:1 (25:19, 25:20, 22:25, 25:19). U drugom kolu predstavnik Srbije bio je bolji od ekipe Baja Mare iz Rumunije 3:2 (20:25, 20:25, 25:23, 25:16, 15:9).
Tako je Istanbul ubedljivo osvojio prvo mesto sa svih šest bodova, Partiyan je bio drugi sa dva boda, dok je domaćin turnira Baja Mare osvojio samo bod. BBSK Istanbul iz Turske, pobednik Halkbank BVA Kupa 2012. u konkurenciji odbojkaša, igraće u 1. kolu (20. i 27. oktobar) Kupa izazivača CEV 2013. protiv Metalurga iz Žlobina, iz Belorusije.
