> Izvor: B92
> Datum: subota 9.06.2012.  
> Rubrika: sport_odbojka
> Naslov: GP: Odbojkašice izgubile od Brazila
> Članak:

Odbojkašice Srbije izgubile su od Brazila sa 2:3 u setovima (25:21, 18:25, 23:25, 25:23, 5:15) u drugoj utakmici Grupe D Prvog vikenda ovogodišnjeg Gran Prija.
Izabranice selektora Zorana Terzića juče su izgubile od domaćina Poljske, takođe sa 3:2, a u nedelju će u 17.30 igrati protiv Italije.
Brazil je u prvom kolu bio bolji i od Italije sa 3:2.
Najefikasnija igračica u reprezentaciji Srbije danas je bila Jovana Brakočević sa 17 poena, a istakla se i Stefana Veljković sa 15. Drugi vikend Gran Prija, u kojem će Srbija igrati u Grupi H sa Kubom, Argentinom i Turskom, igraće se u Beogradu od 15. do 17. juna. Moguće je, međutim, da će doći do promene termina ili mesta utakmica, ako se one poklope sa sa finalom košarkaške Super lige Srbije u kojem igraju Crvena zvezda i Partizan.
