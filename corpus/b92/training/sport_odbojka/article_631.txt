> Izvor: B92
> Datum: četvrtak 23.05.2013.  
> Rubrika: sport_odbojka
> Naslov: Podmlađeni tim za Evropsku ligu
> Članak:

Prvi trener ženske odbojkaške reprezentacije Srbije Aleksandar Vladisavljev saopštio je širi spisak za ovogodišnje takmičenje u Evropskoj ligi.
Srbija, trostruki pobednik Evropske lige i osvajač bronzane medalje sa prošlogodišnjeg takmičenja, igraće u B grupi sa Belgijom, Nemačkom i Izraelom.
U toj grupi prvi turnir će se odigrati u belgijskom Levenu od 14. do 16. juna, drugi u Subotici od 21. do 23. juna, treći u Hamburgu od 28. do 30. juna, a četvrti u Ranani od 5. do 7. jula. Na spisku se nalaze: Tehničar: Olga Raonić (Spartak), Jelena Medarević (Vizura), Lana Dabić (Miluz) i Slađana Mirković (Vizura). Korektori: Adela Helić (Spartak), Ivana Luković (Olimpijakos) i Nataša Čikiriz (Vizura). Libera: Nina Rosić (Cirih) i Teodora Pušić (Crvena zvezda). Blokeri: Jovana Stevanović (Crvena zvezda), Maja Savić (Vizura), Sofija Medić (Spartak), Dubravka Đurić (Jedinstvo), Tanja Sredić (Dinamo Pančevo), Mina Popović (Crvena zvezda) i Jadranka Budrović (Crvena zvezda). Primači: Jelena Blagojević (Fopapedreti), Sanja Bursać (Le Kane), Ljubica Kecman (Crvena zvezda), Aleksandra Cvetićanin (Spartak), Milica Bezarević (Dinamo Pančevo), Nada Mitrović (Tent), Sara Klisura (Fopapedreti) i Bjanka Buša (Vizura). Plasman na finalni turnir, pored domaćina Bugarske, izboriće pobednici grupa i najbolja drugoplasirana selekcija.
