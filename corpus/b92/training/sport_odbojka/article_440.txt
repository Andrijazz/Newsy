> Izvor: B92
> Datum: subota 1.12.2012.  
> Rubrika: sport_odbojka
> Naslov: VŠL: Zvezda lako, Đerdap pao u NS
> Članak:

Odbojkaši Crvene zvezde pobedili su Železničar sa 3:0 (25:20, 25:14, 27:25) u 8. kolu Viner štediše lige, zabeležili su osmi trijumf i prvi su sa 23 boda.
U drugom meču odigranom u petak Vojvodina je dobila Đerdap sa 3:2 (31:33, 25:23, 21:25, 25:23, 15:12).
Prema očekivanjima, Zvezda je brzo i lako savladala Železničar – za to je ‘crveno-belima’ bilo potrebno 77 minuta, a gosti su ozbiljniji otpor pružili jedino u trećem setu.
Igrač meča bio je Dušan Petković sa 22 osvojena poena, Filip Stoilović imao je 16 poena, od čega šest asova, a Jakovljević 10. Za Železničar je Bogić uzeo 11 poena. Mnogo zanimljivije bilo je u Novom Sadu, gde je Vojvodina posle dva časa i 12 minuta borbe uspela da zabeleži treću pobedu u šampionatu, a Đerdapu da nanese drugi poraz. Voša je u taj brejku gubila sa 10:6, ali je serijom 9-2 preokrenula i stigla do pobede, pa ekipi iz Kladova nije pomogla ni briljantna partija Dragana Svetozarevića - čak 46 osvojenih poena. Za Vojvodinu je Stanković osvojio 22 poena, Luburić 20, a Roljić 15. U subotu igraju Spartak Ljig - Radnički i Mladi radnik - Ribnica, a u nedelju se sastaju Spartak i Partizan.
