> Izvor: B92
> Datum: sreda 23.01.2013.  
> Rubrika: sport_odbojka
> Naslov: KI: Radnički u osmini finala
> Članak:

Odbojkaši Radničkog iz Kragujevca plasirali su se u četvrtfinale Kupa Izazivača, pošto su i u drugoj utakmici bili bolji od Kaknja iz Bosne i Hercegovine.
Radnički je u dvorani „Jezero“ u Kragujevcu, u revanš meču osmine finala, savladao Kakanj, za koji igra Nenad Simeunović, sa 3:0, po setovima 25:18, 27:25 i 25:12, posle 78 minuta igre.
U prvoj utakmici, odigranoj u Kaknju, Radnički je pobedio Kakanj sa 3:1, po setovima 21:25, 25:21, 29:27 i 25:22. Radnički će u četvrtfinalu Kupa Izazivača igrati protiv Delekte Bidgošć iz Poljske. Prvi meč četvrtfinala će se odigrati između 5. i 7. februara u dvorani "Jezero", a revanš između 12. i 14. februara u dvorani "Lužnička" u Bidgošću, u Poljskoj. Po pravilima CEV, ukoliko obe ekipe ostvare po jednu pobedu, o ukupnom pobedniku odlučiće .
