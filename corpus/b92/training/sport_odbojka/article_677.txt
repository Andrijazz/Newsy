> Izvor: B92
> Datum: četvrtak 27.06.2013.  
> Rubrika: sport_odbojka
> Naslov: Širi spisak odbojkašica za Gran Pri
> Članak:

Selektor ženske odbojkaške reprezentacije Srbije Zoran Terzić saopštio je širi spisak igračica za ovogodišnji Gran Pri.
Srbija treći put zaredom igra na ovom takmičenju, a biće i organizator F grupe drugog vikenda u Beogradu od devetog do 11. avgusta, kada će ugostiti SAD, Holandiju i Alžir.
Seniorke će tokom prvog vikenda igrati u B grupi u Santo Domingu u Dominikasnskoj Republici sa domaćinom, Portorikom i Češkom, od drugog do četvrtog avgusta.
Treći vikend igra se od 16. do 18. avgusta u Vuhanu u Kini, a Srbija će igrati sa domaćinom, Poljskom i Argentinom. Finalni turnir će se odigrati od 28. avgusta do prvog septembra u Saporou, u Japanu, a pored domaćina igraće i pet najuspešnijih selekcija posle Interkontinentalnog dela takmičenja. Na spsiku su: Tehničari: Maja Ognjenović, Bojana Živković, Olga Raonić, Slađana Mirković Korektori: Jovana Brakočević, Ana Bjelica, Tijana Bošković Libera: Suzana Ćebić, Silvija Popović, Jasna Majstorović Blokeri: Nataša Krsmanović, Milena Rašić, Nađa Ninković, Stefana Veljković, Jovana Stevanović Primači: Jelena Nikolić, Bružitka Molnar, Brankica Mihajlović, Tijana Malešević, Sanja Malagurski, Ana Lazarević, Bjanka Buša
