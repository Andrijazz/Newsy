> Izvor: B92
> Datum: nedelja 30.06.2013.  
> Rubrika: sport_odbojka
> Naslov: SL: Srbija se revanširala Nemačkoj
> Članak:

Odbojkaši Srbije savladali su u Beogradu selekciju Nemačke sa 3:2 (23:25, 25:19, 25:22, 21:25, 15:12), u drugoj utakmici šestog vikenda B grupe Svetske lige.
Izabranici selektora Igora Kolakovića postigli su četvrtu pobedu u dosadašnjem delu takmičenja, dok je Nemačka pretrpela treći poraz.
Srpski odbojkaši u subotu su u Pioniru poraženi od Nemaca rezultatom 3:1. Srbija sledeći dvomeč igra sledećeg vikenda u Novom Sadu protiv reprezentacije Italije.
U ostalim mečevima sedmog vikenda grupe B sastaju se Nemačka - Rusija i Kuba - Iran. U prvom setu Srbija je prokockala prednost od 21:17 u završnici i praktično dozvolila Nemačkoj da preokrene rezultat i povede sa 1:0. U drugom i trećem setu izabranici Igora Kolakovića su bili na visini zadatka i boljom igrom stigli do preokreta i vođstva od 2:1 u setovima. Vodila je Srbija i u četvrtom setu do sredine seta, ali su onda uporni Nemci uspeli da steknu prednost i na kraju izjednače na 2:2. U petom setu, Srbija je vodila od starta i posle uzbudljive završnice stigla do zaslužene pobede od 3:2. Srbija: N. Kovačević (20), Ivović, Petković, Stanković (1), Jovović, Nikić (10), Rašić (7), Atanasijević (31), Starović, Podraščanin (14), Rosić, Petrić. Nemačka: From (18), M. Štojervald, Vestfal, Kaliberda (20), Beme (14), Šeps (5), Kampa (2), Tile, Hirš (9), Broshog, P. Štojervald, Kolin (9).
