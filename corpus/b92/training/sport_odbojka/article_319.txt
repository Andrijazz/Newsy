> Izvor: B92
> Datum: ponedeljak 16.07.2012.  
> Rubrika: sport_odbojka
> Naslov: Brakočević i Malešević bez OI?
> Članak:

Kako piše “Sportski žurnal”, reprezentativke Srbije Jovana Brakočević i Tijana Malešević doživele su povrede i njihov nastup na OI je neizvestan.
Obe su na treningu povredile skočni zglob desne noge – Maleševićeva na lakšem zagrevanju, a Brakočevićeva tako što je pri doskoku nagazila na saigračicu. Selektor Zoran Terzić zbog toga je pripemama priključio korektora Anu Bjelicu, ali nada se da će Jovana i Tijana biti spremne za London.
"Povrede su maltene identične i Tijana i Jovana, konstatovano je, imaju distorziju skočnog zgloba. U ovom trenutku ne bih se bavio prognozama i videćemo šta ćemo dalje. S obzirom na to da je povreda takva da zahteva mirovanje, teško da će putovati u London. Ipak, sačekaćemo, ne bih da prejuidiciram", kaže Terzić.
