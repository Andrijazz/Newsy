> Izvor: B92
> Datum: nedelja 10.03.2013.  
> Rubrika: sport_odbojka
> Naslov: LŠ: Titula za Jovanu Brakočević
> Članak:

Odbojkašice turskog Vakifbanka osvojile su Ligu šampiona, jer su na završnom turniru u Istanbulu u finalu pobedile Rabita Baku sa 3:0 (25:17, 25:20, 25:23).
Utakmica je trajala sat i četiri minuta, a najefikasnija u pobedničkoj ekipi bila je reprezentativka Srbije Jovana Brakočević sa 14 poena, koja je ujedno i MVP.
Vakifbank je tako došao do druge titule u Ligi šampiona, jer je pre dve sezone u finalu savladao upravo azerbejdžansku ekipu.
Za Rabita Baku nastupaju Nataša Krsmanović, najbolji srednji bloker turnira, Sanja Starović i Mira Golubović. Treće mesto zauzela je ekipa italijanskog Busta, koja je pobedila domaći Galatasaraj, za koji igra Brižitka Molnar, sa 3:2 (25:21, 25:15, 23:25, 22:25 i 15:11). Pojedinačne nagrade:MVP: Jovana Brakočević (Vakifakibank Istanbul) Bloker: Nataša Krsmanović (Rabita Baku) Smečer: Rosir Kalderon (Galatasaraj) Server: Maren Brinker (Busto Arsicio) Libero: Gizem Gurešen Vakifakibank Istanbul Primač: Juko Sano (Galatasaraj) Tehničar: Naz Ajdemir (Vakifakibank Istanbul) Poenter: Madelajn Montanjo (Rabita Baku)
