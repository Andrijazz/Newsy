> Izvor: B92
> Datum: nedelja 3.02.2013.  
> Rubrika: sport_odbojka
> Naslov: VL: Zvezda dobila triler
> Članak:

Odbojkašice Crvene zvezde savladale su ekipu Kolubare u uzbudljivom meču sa 3:2 (22:25, 25:23, 25:8, 22:25, 15:7) posle skoro dva sata igre.
’Crveno-bele’ su osvojile dva boda, ali domaće su sigurno zadovoljne što su velikom favoritu otkinule jedan, koji bi mogao mnogo da im znači u borbi za opstanak.
Vizura je bila pobedila užičko Jedinstvo (3:0), Železničar je bio bolji od Varadina sa 3:1, dok je NIS Spartak zabeležio trijumf u gostima protiv Tenta 3:0.
Silno su motivisane bile Lazarevčanke, koje u svojim redovima imaju dve igračice iz šampionske Zvezdine generacije, Slađanu Bulić i Maju Lakušić. Upravo su njih dve sjajno igrale i uz Mariju Jovanović najzaslužnije su što je Kolubara osvojila dva seta. Za više od toga domaće nisu imale snage. Sa druge strane mreže odlične su bile najbolja igračica januara meseca u Super ligi Ana Bjelica (26 poena), te Stevanović (16), Kecman (15), Budrović (12) i Lukić (10). Viner štediše liga Srbije, 15. kolo: Vizura - Jedinstvo (UE) 3:0 Žezezničar - Varadin 3:1 Kolubara - Crvena zvezda 2:3 TENT - NIS Spartak 0:3 nedelja: Dinamo - Jedinstvo (SP), 20 sati Tabela: 1. Crvena zvezda 14/1 2. NIS Spartak 12/3 3. Vizura 12/3 4. Jedinstvo (UE) 7/8 5. Žezezničar 6/9 6. TENT 7/8 7. Kolubara 4/11 8. Dinamo 5/9 9. Jedinstvo (SP) 4/10 10. Varadin 3/12
