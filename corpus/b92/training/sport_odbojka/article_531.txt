> Izvor: B92
> Datum: petak 1.03.2013.  
> Rubrika: sport_odbojka
> Naslov: WL: Đerdap došao do drugog mesta
> Članak:

Odbojkaši Đerdapa pobedili su subotički Spartak sa 3:0 u gostima u poslednjem kolu Wiener Städtische lige i tako obezbedili drugo mesto pred plej-of.
Đerdap je na taj način pretekao Radnički, koji je dan ranije poražen od prvoplasirane Crvene zvezde sa 3:2.
U ostalim mečevima, Vojvodina je bila sigurna protiv Železničara sa 3:0, istim rezultatom Mladi radnik je bio bolji od Partizana, dok je Spartak iz Ljiga slavio protiv Ribnice sa 3:1.
Još pre nekoliko nedelja bilo je poznato da će Zvezda ući u doigravanje sa pozicije jedan, a prednost domaćeg terena u četvrtfinalu izborili su i Đerdap, Radnički i Ribnica.  će igrati protiv Spartaka iz Ljiga, Đerdap protiv Partizana, a Radnički protiv Mladog radnika, dok će Ribnica za protivnika imati Vojvodinu. U niži rang se seli Železničar, dok će Spartak iz Subotice igrati baraž. Đerdap je po drugi put u sezoni ostvario pobedu protiv Spartaka, ovoga puta u Subotici, pa su ipak u poslednjem kolu ligaškog dela šampionata stigli do druge pozicije, sa koje će krenuti u plej-of. Spartak je imao sjajnu podršku, oko 700 gledalaca došlo je da podrži subotički tim, ali su Kladovčani odigrali sjajno. Đerdap je bio na vrhunskom nivou, a izuzev u jednom delu drugog seta sve vreme su bili u prednosti. Prvi period igre gosti su lako rešili u svoju korist sa 25:20. U drugom je Spartak propustio veliku šansu, s obzirom da je vodio sa 16:12, ali je potom dozvolio gostima da osvoje čak devet poena u nizu i da u potpunosti preokrenu (21:16), a potom i dupliraju prednost sa 25:20. Ni u trećem setu domaći nikako nisu uspevali da uspostave ravnotežu. Đerdap je na drugom obaveznom predahu imao šest poena viška (16:10), a potom je lako priveo meč kraju u svoju korist za 25:18. Spartak (Subotica) - Đerdap 0:3 (20:25, 20:25, 18:25) Spartak: Kujundžić, Crnjanski 9, Janačkov, Vidakov (libero), Janjić 6, Elezović 1, Čajić, Konkolj, Kecman 8, Pualić, Medić 13, Kuburović, Aleksić 3. Trener: Goran Ilić. Đerdap: Škundrić (libero), Adamović 2, Ivković 8, Basta 13, Mirosavljević 8, Krsmanović 8, Tomić, Juhas, Pantić, Svetozarević 18, Antić, Opačić. Trener: Milan Tošić. Vojvodina NS seme je slavila očekivan trijumf u meču poslednjeg kola lige protiv Železničara. Novosađani su do osmog prvenstvenog trijumfa u sezoni došli posle 67 minuta igre. Vojvodina je tokom čitavog meča imala kontrolu rezultata, što je omogućavalo treneru Nikoli Salatiću da dosta kombinuje i pruži šansu skoro svim igračima, pred početak plej-ofa. U prvom i trećem setu nije bilo mnogo dileme, dok je Železničar najbliži iznenađenju bio u drugom. Imali su tada gosti iz Beograda poen zaostatka na drugom tehničkom tajm-autu (16:15), dva u završnici (21:19), ali nisu imali snage da izdrže do kraja - 25:20. Sjajan učinak imao je srednjak Miroslav Vrban, koji je bio i igrač utakmice. Nanizao je 12 poena, uz čak pet blokova, dva asa i sjajan učinak u napadu (5-5). Vrlo dobro je odigrao i Strahinja Brzaković (10 poena), kao i kapiten Branko Roljić (10). Vojvodina NS seme - Železničar 3:0 (25:15, 25:20, 25:16) Vojvodina: Martinović 5, Č. Stanković 6, Roljić 10, Veselinović 6, Katić 3, Vrban 12, Živanović, Brzaković 10, Petković, Luburić 5, M. Stanković, Kapur (libero). Trener: Nikola Salatić. Železničar: Brajović 1, Matić 10, Samardžić 4, Babić 4, Bubulj 4, Božović 9, Nikodinović, Stojanović, Jovanović (libero), Dragović 1, Kolarević. Trener: Srđan Stefanović. Mladi radnik je prekinuo seriju poraza protiv Partizana u poslednjem meču ligaškog dela šampionata. Samim tim, Požarevljani su upravo pretekli crno-bele na tabeli, skočili su na šestu poziciju, pa će za rivala u četvrtfinalu plej-ofa imati Radnički. Partizan će snage odmeriti sa Đerdapom. Napravio je Dragan Bonić nekoliko izmena u odnosu na prethodne mečeve, pa je protiv Partizana počeo sa nekadašnjim reprezentativcem Ivicom Jevtićem, sa kojim je na primačkoj poziciji igrao još Dušan Stojsavljević. Odličan je bio i korektor Petar Petrović. Prvi set su domaći dobili prilično lako sa 25:20, za razliku od naredna dva. Iako bez preterano dobro učinka korektora Aleksandra Minića, Partizan je u drugom i trećem periodu do kraja bio u igri. U drugom su crno-beli vodili sa 16:15, u trećem i sa 21:20, ali nisu imali dovoljno snage da produže neizvesnost u Požarevcu, pa su skliznuli za jednu poziciju na tabeli. Mladi radnik - Partizan Termoelektro 3:0 (25:20, 25:23, 25:23) Mladi radnik: Stojsavljević 9, Munćan, Šljivančanin, Pešut 9, Bulić 2, Brčić, Jevtić 11, Peković (libero), Petrović 14, Micić, N. Matijašević 6, M. Matijašević. Trener: Dragan Bonić. Partizan: Minić 5, Duštinac, Popović, Pantić, Brđović 1, Palibrk 2, Steljić 8, M. Nikolić 19, Rajković (libero), Jokanović, P. Nikolić 6, Jevtić. Trener: Milan Đuričić. Spartak iz Ljiga je u poslednjem kolu pobedom protiv Ribnice obezbedio opstanak u društvu najboljih, ujedno i učešće u plej-ofu. Ekipa koju sa klupe predvodi Bogdan Veličković je tako iskoristila poraz imenjaka iz Subotice protiv Đerdapa. Prvi set domaći su dosta lako rešili u svoju korist sa 25:21. U drugom je Ribnica bila bolji rival, ali je do dva poena viška stigla tek u završnici (21:19). Ipak, Ljižani nisu uspeli da se vrate, pa su gosti izborili izjednačenje sa 25:22. Vrlo zanimljivo je bilo u trećem setu. Iako je Spartak imao tri poena viška na drugom obavezbom predahu (16:13), nešto kasnije i "plus četiri" (21:17), usledila je neizvesna završnica. Ipak, domaći su bili čvršćih nerava za 25:23. Znali su igrači Spartaka da ih samo pobeda protiv Ribnice vodi do opstanka. Nisu želeli ništa da prepuštaju slučaju, pa su najbolje odigrali upravo u četvrtom periodu. Vrlo brzo su domaći stekli nedostižnu prednost (16:7), a potom su priveli meč kraju i radovali se zajedno sa navijačima za 25:18. Spartak (Ljig) - Ribnica 3:1 (25:21, 22:25, 25:23, 25:18) Spartak: Majcan, Gajević, Gajić, Pajić, Kostić 6, Zindović 18, Turanjanin 8, Smiljanić (libero), Milosavljević, Karišik 5, Radosavljević 8, Poznić 19. Trener: Bogdan Veličković. Ribnica: Janićijević 7, Okošanović 17, Januzović, Močić (libero), Janković (libero), Radović, Bičanin 1, Marinković 10, Vilimanović, Lukić, Trajčevski 8, Radević 14. Trener: Boško Mačužić.
