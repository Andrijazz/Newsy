> Izvor: B92
> Datum: utorak 2.07.2013.  
> Rubrika: sport_odbojka
> Naslov: SL: U prodaji karte za Italiju
> Članak:

Prodaja karata za utakmice petog vikenda grupe B Svetske lige između Srbije i Italije, koje su na programu za vikend, počela je u utorak u Novom Sadu.
Mečevi poslednjeg vikenda elitnog takmičenja igraju se u subotu i nedelju od 20 časova u novosadskom “Spensu”.
Karte za ‘zapad’ koštaju 200 dinara, a za ‘istok’ 300 dinara, i mogu se kupiti na blagajni “Spensa” kod klizališta od 12 do 20 časova, kao i u prostorijama odbojkaškog kluba Vojvodina od 8.30 do 14 časova.
Srpski odbojkaši trenutno imaju skor od po četiri pobede i poraza, ali i dalje imaju šansu za plasman na finalni turnir u Argentini. Za to su im potrebne obe pobede protiv Italije tokom vikenda, kao i povoljni rezultati u ostalim mečevima.
