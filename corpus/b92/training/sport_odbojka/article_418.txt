> Izvor: B92
> Datum: utorak 13.11.2012.  
> Rubrika: sport_odbojka
> Naslov: LŠ: Zvezda bez šanse protiv Tura
> Članak:

Odbojkaši Crvene zvezde pretrpeli su i treći poraz u ovogodišnjem takmičenju u Ligi šampiona.
Crveno-beli su na svom parketu u Šumicama izgubili od francuskog Tura sa 3:0 (25:21, 25:13, 25:18).
Zvezdi je to bio treći poraz u C grupi, dok je francuska ekipa zabeležila prvu pobedu.
Najefikasniji u ekipi Zvezde bio je Dušan Petković sa 15 poena, Nemanja Jakovljević postigao je sedam, a Milan Chelić četiri. Tur je predvodio David Konečni sa 13 poena, dok je Dejvid Smit postigao jedan manje. U drugoj utakmici trećeg kola Grupe C italijanski Trentino će sutra dočekati poljski Kedjeržin. U narednoj rundi, koja se igra 22. novembra, šampion Srbije će gostovati Turu.
