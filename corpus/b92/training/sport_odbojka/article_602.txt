> Izvor: B92
> Datum: utorak 23.04.2013.  
> Rubrika: sport_odbojka
> Naslov: WL: Zvezdina prva meč lopta
> Članak:

Odbojkaši Crvene zvezde i Partizana od 18 časova u „Šumicama“ igraju treću utakmicu finala Wiener Städtische, a ’crveno-beli’ imaju prvu meč loptu za titulu.
Izabranici Duška Nikolića su u prva dva meča u kojima su bili domaćini slavili sa po 3:1 i sada vode sa 2-0 u seriji.
Domaćin treće utakmice finala je Partizan, koji će pokušati da produži seriju. U slučaju pobede ’crno-belih’, četvrti meč će biti odigran u četvrtak.
Uprkos tome što vode sa 2-0 u seriji, trener Crvene zvezde Duško Nikolić ističe da pitanje šampiona Srbije još uvek nije rešeno. "Ništa nije gotovo, prošle godine je Partizan vodio sa 2:0, pa smo mi u trećoj utakmici spašavali 16:14 u taj-brejku. Igrači su svesni toga i čvrsto stoje na zemlji. Znamo šta nam pobeda donosi i ne bih voleo da se serija produži", rekao je Nikolić. Kapiten  mogu da ostvare pobedu i unesu neizvesnost u finalnu seriju. "Nije lako od januara održati visoku formu. Malo ko je verovao u nas, ali napravili smo veliki podvig. Sada nemamo nikakav imperativ, kadri smo da pobedimo i učinićemo sve da dođe do pete utakmice", rekao je Đuričić. Đuričić i kapiten Partizana Ivan Steljić očekuju mnogo veću podršku navijača tima iz Humske. "Nadam se da će Partizan demonstrirati karakter koji nismo imali u prva dva meča finalne serije. Delovali smo plašljivo i bez koncentracije u trenucima kada nam se Zvezda nudila. Zaslužili smo da nas navijači podrže", poručio je Steljić.
