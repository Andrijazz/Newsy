> Izvor: B92
> Datum: četvrtak 12.01.2012.  
> Rubrika: sport_odbojka
> Naslov: Novi poraz Zvezde u LŠ
> Članak:

Odbojkašice Crvene zvezde izgubile su u gostima od Skavolinija sa 3:0 (25:23, 25:17, 25:22), u utakmici petog kola Grupe E Lige šampiona.
Odbojkašice Crvene zvezde predvodile su Ljubica Kecman sa 13 i Ana Bjelica sa 12 poena. U domaćoj ekipi najefikasnija su bile Aleksandra Klajneman i Serena Ortolani sa po 15 poena.
Zvezda je poslednja na tabeli Grupe E bez bodova, a Skavolini je prvi sa 12 od mogućih 15 bodova.
Najefikasnija odbojkašica Zvezde Ljubica Kecman rekla je da njen tim mora "što pre da zaboravi poraz". "Možemo se pohvaliti jer smo igrali mnogo bolje nego u prvom meču protiv njih. Imali smo puno šansi i jako mi je žao što nismo uspeli da ih iskoristimo. U drugom setu nam je bilo teško da se vratimo posle izgubljenog prvog, jer smo konstantno vodili i imali neku prednost. U utoran nas očekuje poslednja utakmica u LŠ i nadam se da ćemo ostaviti što bolji utisak", kazala je Kecman posle meča. Korektor Zvezde Ana Bjelica rekla je da se nada da će njena ekipa u poslednjem kolu pokazati pravi kvalitet. "Ne možemo biti zadovoljni jer smo izgubili 3:0 iako smo imale šanse. Nismo uspele da se snadjemo kada je trebalo da se prelomi i to je uzrokovalo poraz. Imale smo dosta grešaka u napadu što je bio najveći problem, ali se nadam da ćemo dalje igrati mnogo bolje", kazala je Bjelica. Odbojašice Crvene zvezde u poslednjem kolu Grupe E dočekuju ekipu Fakro Mušina 17. januara u 18.00h.
