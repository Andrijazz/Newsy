> Izvor: B92
> Datum: ponedeljak 26.11.2012.  
> Rubrika: sport_odbojka
> Naslov: VŠL: Zvezdi derbi sa Đerdapom
> Članak:

Odbojkaši Crvene zvezde pobedili su Đerdap u Kladovu sa 3:1 (28:30, 25:16, 25:19, 25:19) u derbiju sedmog kola Viner štediše lige.
’Crveno-beli’ su sada prvi na tabeli sa svih sedam pobeda i 20 bodova, dok je Đerdap drugi sa 18.Pred oko dve hiljade gledalaca najviše poena za Zvezdu dobio je Petković (24), Jakovljević je upisao 22, a Stoilović 14. U timu Đerdapa Svetozarević je osvojio 22 poena, a Basta 10.
U drugom duelu odigranom u nedelju Mladi radnik je sa 3:2 u setovima dobio Radnički u gostima (25:21, 21:25, 22:25, 25:21, 15:10). Mladi radnik i Radnički sada dele treću poziciju na tabeli sa po 13 bodova. Još u subotu Spartak Ljig je sa 3:0 u setovima savladao Železničar u gostima.
