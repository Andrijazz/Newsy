> Izvor: B92
> Datum: subota 18.02.2012.  
> Rubrika: sport_odbojka
> Naslov: Kup: Odbojkašice Zvezde u finalu
> Članak:

Odbojkašice Crvene zvezde plasirale su se u finale 46. izdanja Kupa Srbije.
Ekipa Ratka Pavličevića je u prvom polufinalu u Lazarevcu pobedila Vizuru sa 3:1 (25:23, 25:21, 17:25, 25:20).
Crveno-bele su očekivano prošle u finale, a najzaslužnije za trijumf Zvezde bile su kapiten Ana Bjelica sa 17, Tamara Rakić sa 16 i Ljubica Kecman sa 15 osvojenih poena. U poraženoj ekipi po 15 poena osvojile su Ana Lazarević i Sara Klisura.
Zvezdašice su bile bolje u svim elementima igre, mada je Vizura igrala daleko bolje protiv favorita nego što je to bio slučaj u prvenstvenim duelima. Sa novim trenerom Željkom Šćepanovićem Novobeograđanke su bile potpuno ravnopravne u prvom, većem delu drugog i trećem setu. Ipak, presudilo je iskustvo Crvene zvezde, koja je u neizvesnim završnicama prva tri seta uspela da reši u svoju korist dva. Zvezda će u finalu igrati sa subotičkim Spartakom koji je sa 3:0 pobedio domaću Kolubaru. Finale je na programu u nedelju od 18 časova u Lazarevcu.
