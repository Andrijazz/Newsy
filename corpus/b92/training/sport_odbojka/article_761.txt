> Izvor: B92
> Datum: nedelja 1.09.2013.  
> Rubrika: sport_odbojka
> Naslov: Srbija ponovo bolja od Poljske
> Članak:

Srpski odbojkaši pobedili su Poljsku i u drugom od tri prijateljska meča u okviru priprema za Evropsko prvenstvo u Poljskoj i Danskoj.
Posle trijumfa sa 3:1, evropski šampioni su savladali Poljsku sa 3:2, po setovima 19:25, 28:30, 25:18, 25:23 i 15:13, posle 118 minuta igre.
Utakmicu u dvorani „Šumice“ u Beogradu posmatralo je 500 gledalaca, a sudili su Dejan Rogić i Filip Vrndić.
Srbija i Poljska će treću prijateljsku utakmicu odigrati u nedelju od 18.30, a ulaz će ponovo biti slobodan. Srbija i Poljska se pripremaju za Evropsko prvenstvo, koje će se odigrati u Danskoj i Poljskoj od 20. do 29. septembra. Naš tim će u igrati u grupi C, u Herningu, u Danskoj, sa Slovenijom, Holandijom i Finskom. Poljska će igrati u B grupi, u Gdanjsku, sa Francuskom, Slovačkom i Turskom. Pobednici grupa će izboriti direktan plasman u četvrtfinale, a rivali Srbiji u nastavku takmičenja biće ekipe iz A grupe u Odenzeu, gde će igrati Danska, Italija, Belorusija i Belgija.
