> Izvor: B92
> Datum: petak 1.02.2013.  
> Rubrika: sport_odbojka
> Naslov: WL: Partizan iznenadio u KG
> Članak:

U petak su odigrane tri utakmice 15. kola Viener lige, a pobede su ostvarili Partizan u gostima, te Đerdap i Ribnica kod kuće.
"Crno-beli" su sa 3:2 (25:21, 26:28, 23:25, 25:15, 15:10) iznenadili Radnički prekinuvši seriju Kragujevčana od pet pobeda.
Đerdap je bio ubedljiv protiv Spartaka iz Ljiga sa 3:0 (25:20, 26:24, 25:14), dok je subotički Spartak uzeo samo jedan set Ribnici (24:26, 25:20, 25:18, 25:22).
Zvezda je u četvrtak ubedljivo slavila u Novom Sadu, dok u subotu Železničar dočekuje Mladi radnik. Tabela: 1. Crvena zvezda 15 14 1 44:16 1422:1217 40 2. Đerdap 15 11 4 39:21 1380:1277 33 3. Radnički 15 9 6 37:25 1395:1296 30 4. Ribnica 15 8 7 33:27 1315:1317 24 5. Vojvodina NS seme 15 6 9 30:34 1381:1374 21 6. Mladi radnik 14 7 7 26:27 1166:1191 19 7. Partizan Termoelektro 15 6 9 23:31 1180:1196 18 8. Spartak (Su) 15 7 8 26:33 1267:1347 17 9. Spartak (Ljig) 15 5 10 23:35 1237:1322 16 10. Železničar 14 1 13 8:40 964:1170 4 Radnički - Partizan Termoelektro 2:3 (21:25, 28:26, 25:23, 15:25, 10:15) Partizan je u Kragujevcu predvodio Aleksandar Minić sa 27 poena, dok je Marko Nikolić osvojio 19. Najbolji u Radničkom bio je Stevanović sa 24. Gosti su mnogo bolje počeli meč, odmah su poveli sa 11:4, ali su se Kragujevčani na trenutak vratili u igru (11:10). Partizan se ponovo 'odlepio' već kod drugog tehničkog tajm-auta (16:13), a posle toga više nije ispuštao prednost - 25:21. Imali su gosti šansu da dobiju i drugi set, ali su posustali u finišu. Vodio je Partizan sa 22:20, ali je Radnički došao do prve set lopte, a potom je iskoristio četvrtu za izjednačenje - 28:26. Uhvatili su Kragujevčani tada ritam, dobili i treći period i činilo se da će meč rešiti u svoju korist. Nije se Partizan predavao, naprotiv, zaigrali su crno-beli predvođeni Markom Nikolićem i Aleksandrom Minićem daleko angažovanije, pa su za to nagrađeni velikom pobedom koja ih je podigla na sedmu poziciju. Đerdap - Spartak (Ljig) 3:0 (25:20, 26:24, 25:14) U ubedljivoj pobedi drugoplasiranog Đerdapa istakao se Krsmanović sa 12 poena, dok je Poznić osvojio 13 za tim iz Ljiga. Domaći su bili daleko bolji rival tokom čitavog susreta. Neizvesnosti je bilo samo u drugom periodu, kad su gosti ispustili veliku prednost i priliku da u ovom meču učine nešto više. Vodio je Spartak tada sa 16:9, pa i sa 21:18, ali nije imao umeća da dođe do izjednačenja. Nisu im to ni dozvolili sjajni Kladovčani, predvođeni Svetozarevićem i Krsmanovićem. Zaigrao je Đerdap sjajno u finišu drugog perioda i došao do velikog preokreta - 26:24, kojim je duplirao prednost. Pre toga su domaći relativno lako dobili prvi period, a potom još ubedljivije i treći. Bio je Đerdap sjajan u bloku, vrlo dobar prilikom servisa, ali je i realizacija napada bila na veoma dobro nivou. Od Spartaka se ipak više očekivalo. Ribnica - Spartak (Subotica) 3:1 (24:26, 25:20, 25:18, 25:22) Ribnicu je predvodio Marinković sa 14, dok je Okošanović osvojio 13 bodova. Najbolji kod Subotičana bio je Medić sa 17, a Crnjanski je osvojio 14 poena. Ponovo se kod Ribnice osetilo neigranje povređenog Nemanje Januzovića, ali za razliku od susreta protiv Radničkog, ovoga puta je ekipa Boška Mačužića to umela da nadoknadi. Doduše, ne u prvom setu, koji je bio i najzanimljiviji. Imala je Ribnica tada poen viška na oba tehnička tajm-auta, potom istu razliku i u završnici (21:20). Ipak, nisu izdržali do kraja, Spartak je dobio prvi set na razliku - 26:24. U nastavku preokret. Ribnica je bila sigurnija, angažovanija, a imala je i džokera na klupi, mladog Stefana Okošanovića. Ovaj momak je sjajno odmenio startnog korektora Branislava Radovića, a na kraju je uz Mirka Radevića izrastao u junaka susreta.
