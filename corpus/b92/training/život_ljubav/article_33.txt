> Izvor: B92
> Datum: utorak 21.01.2014
> Rubrika: život_ljubav
> Naslov: Muško-ženska prijateljstva, stvarnost ili mit?
> Članak:

Da li je moguć drugarski odnos muškaraca i žena? Ima onih koji imaju druga, a nemaju partnera. U pitanju je takozvani surogat, tj. zamena za pravi partnerski odnos, od koga strahujemo.
Pre i posle veze Prijateljstva pre ljubavi su vrlo verovatno obojena različitim idealizacijama o tome kako bi izgledao emotivni odnos. Pored toga što idealizujemo potencijalnu vezu sa prijateljem ili prijateljicom, verovatno idealizujemo i samu osobu i u većoj smo meri usmereni na njene pozitivne strane. Prijateljstvo nakon što je veza prekinuta, iako se to retko dešava, dosta je realnije i zrelije, jer tada znamo kakva je istinski osoba sa kojom smo bili u vezi, poznate su nam njene pozitivne i negativne strane. Prijateljstvo nakon veze ili braka dokaz je da su u odnosu postojala prave i zrele emocije, koja nisu nestale onda kada smo uvideli da partnerski odnos ne može da opstane. Ljubav je u tom slučaju promenila formu, ali nije prestala da postoji. S druge strane, kada nakon veze ili braka prekinemo svaki kontakt sa osobom sa kojom smo bili, dovodi se u pitanje koliko je ljubav zaista bila prisutna u odnosu iz koga smo radikalno izašli onda kada smo uvideli da druga strana nije savršena - poručuje Mia Popić.
Pre i posle veze Prijateljstva pre ljubavi su vrlo verovatno obojena različitim idealizacijama o tome kako bi izgledao emotivni odnos. Pored toga što idealizujemo potencijalnu vezu sa prijateljem ili prijateljicom, verovatno idealizujemo i samu osobu i u većoj smo meri usmereni na njene pozitivne strane. Prijateljstvo nakon što je veza prekinuta, iako se to retko dešava, dosta je realnije i zrelije, jer tada znamo kakva je istinski osoba sa kojom smo bili u vezi, poznate su nam njene pozitivne i negativne strane. Prijateljstvo nakon veze ili braka dokaz je da su u odnosu postojala prave i zrele emocije, koja nisu nestale onda kada smo uvideli da partnerski odnos ne može da opstane. Ljubav je u tom slučaju promenila formu, ali nije prestala da postoji. S druge strane, kada nakon veze ili braka prekinemo svaki kontakt sa osobom sa kojom smo bili, dovodi se u pitanje koliko je ljubav zaista bila prisutna u odnosu iz koga smo radikalno izašli onda kada smo uvideli da druga strana nije savršena - poručuje Mia Popić.
Muško-ženska prijateljstva, stvarnost ili mit? Da li smo u stanju da sa osobom suprotnog pola ostvarimo blizak odnos, a da s vremenom ne poželimo da on preraste u nešto više? Mnogi smatraju da je muško-žensko prijateljstvo moguće, ali samo kao prelazni perid do ljubavne veze. Jer velike ljubavi i uspešne veze su upravo rođene iz "prijateljskog statusa". Nažalost, dosta je i onih koji su prijateljstva prekinuli upravo zato što su ih zakomplikovali emocijama. Šta uraditi ako se zaljubimo u osobu koja nam je prijatelj? - Muško-ženska prijateljstva su nekada zaista uvod u vezu, ali mislim da i pored svih izazova mogu da budu i ostanu iskreno drugarstvo i ništa više od toga. Sigurno je da su ovakva prijateljstva veoma korisna, jer iz njih može dosta da se nauči o suprotnom polu, ali i da se razvije samopouzdanje. Dakle, ne možemo sa sigurnošću tvrditi da istinska prijateljstva između muškarca i žene ne postoje, kao što ne možemo ni zanemariti činjenicu da su mnogi partnerski odnosi izgrađeni prvobitno na prijateljskim osnovama - objašnjava za "Novosti" Mia Popić, REBT psihoterapeut. Zašto uopšte sumnjamo u ovakva prijateljstva? - U osnovi skepse leži uverenje da ona ne postoje i da će se pre ili kasnije javiti rizik da prerastu u nešto više. Osobe koje ovako rezonuju polaze od pretpostavke da su pripadnici suprotnog pola rezervisani samo za veze, seks ili flertovanje. Ko je veći skeptik po ovom pitanju? - Bez dileme, jači pol. Ne samo da teško mogu da ostvare prijateljski odnos sa ženom, već i veoma teško prihvataju da njihova partnerka ima najboljeg druga. I mnoge žene su, takođe, sklone da sa podozrenjem i sumnjičavošću gledaju na najbolju drugaricu svog dečka. S druge strane, dosta je žena koje su uverene da imaju mnogo muških prijatelja, ali kada se bolje sagleda priroda ovih njihovih odnosa, uočava se da su sa svakim od njih imale neku priču - zaljubljenost, flert, seks... Pod velom prijateljstva one zapravo testiraju svoje zavodničke sposobnosti. Često se od ovih prvobitnih simpatija zaista i razviju iskrena prijateljstva. Tek nakon što testiraju mogućnost da sa ovim momcima ostvare romantičan odnos i uvere se da iz nekog razloga to nije moguće, one daju šansu pravom prijateljstvu. Kako drugarski odnos sa suprotnim polom doživljavaju muškarci, a kako žene? - Mnogi muškarci veruju da seksualni nagon u većoj meri određuje njihovo ponašanje nego razum. Samim tim, kao što tvrdi Hari u čuvenom filmu o ovoj temi "Kad je Hari sreo Sali", muškarac ne može da bude prijatelj sa ženom koju smatra privlačnom. On će uvek želeti da ima seks sa njom, čak će poželeti da ima seks i sa ženom koja mu nije privlačna, jer to je, jednostavno, muška priroda. Za njih je pitanje seksa uvek prisutno i svaka ideja o prijateljstvu je čist mit. Odstupanje od ovog pravila moguće je jedino ukoliko su i muškarac i žena u srećnoj vezi. S druge strane, žene su, ipak, sklonije uverenju da su muško-ženska prijateljstva moguća i da ne moraju nužno da budu obojena seksualnom tenzijom. Kada muško-ženska prijateljstva postaju komplikovana i rizična? - Mogu da predstavljaju problem za obe strane ukoliko je odnos na pola puta od prijateljstva ka ostvarenju partnerskog odnosa i dugo istrajava u toj neodređenoj formi. Ovo se, pre svega, odnosi na druženja koja nisu jasno definisana i u kojima su prisutne intenzivne emocije i seksualni naboj. Ukoliko su obe strane dugo u ovakvom stanju i o tome otvoreno ne komuniciraju i ne pokušavaju da pojasne situaciju, onda najčešće neko na kraju ostaje povređen. Prikovani za nešto što nije ni prijateljstvo, a ni veza, svaka strana ostaje zbunjena, usamljena, povređena neizrečenim očekivanjima.
Za stav da su muško-ženska prijateljstva nemoguća delom su odgovorne i poruke koje nam upućuju masovni mediji, ističe Mia Popić. - Ideja da su muško-ženska prijateljstva uvek prožeta seksualnim impulsima predstavlja sredstvo medija da prodaju serije i filmove sa kojima se tako slatko saživljavamo. Seks i sve što je za njega vezano daleko je uzbudljivije, pa samim tim i interesantnije, kao radnja filmova, serija i knjiga. Pitanje je koliko bi nam bili interesantni "Prijatelji" da se nisu non-stop muvali jedni sa drugima i koliko bi nam bila simpatična Džulija Roberts u filmu "Svadba mog najboljeg druga". Gledajući ovakvu fabulu u kojoj prijatelji na filmu uvek završe zajedno, jer ne mogu da obuzdaju svoj živahni libido, produbljuje se sumnja u mogućnost prijateljskog odnosa između muškarca i žene koji je lišen seksualne komponente - smatra sagovornica "Života plus".
Za stav da su muško-ženska prijateljstva nemoguća delom su odgovorne i poruke koje nam upućuju masovni mediji, ističe Mia Popić. - Ideja da su muško-ženska prijateljstva uvek prožeta seksualnim impulsima predstavlja sredstvo medija da prodaju serije i filmove sa kojima se tako slatko saživljavamo. Seks i sve što je za njega vezano daleko je uzbudljivije, pa samim tim i interesantnije, kao radnja filmova, serija i knjiga. Pitanje je koliko bi nam bili interesantni "Prijatelji" da se nisu non-stop muvali jedni sa drugima i koliko bi nam bila simpatična Džulija Roberts u filmu "Svadba mog najboljeg druga". Gledajući ovakvu fabulu u kojoj prijatelji na filmu uvek završe zajedno, jer ne mogu da obuzdaju svoj živahni libido, produbljuje se sumnja u mogućnost prijateljskog odnosa između muškarca i žene koji je lišen seksualne komponente - smatra sagovornica "Života plus".
Postoje i pojedinci koji godinama imaju najboljeg druga ili drugaricu, s kojima provode mnogo vremena, a u isto vreme nemaju partnera? - Muško-ženska prijateljstva često mogu da posluže i kao takozvani surogat za pravi partnerski odnos, od kog strahujemo. Na taj način se uljuljkujemo u vezi koja je pola prijateljstvo, a pola emotivni odnos i stvaramo privid da imamo nešto što zapravo nemamo. Koliko god paradoksalno zvučalo, na ovaj način sebe štitimo od istinskog vezivanja koje sa sobom nosi nešto novo i nepoznato. Nedefinisan prijateljski odnos je izvestan, poznat i znamo kako da 'plivamo' u njemu, dok vezivanje za drugu, nepoznatu osobu sa sobom nosi neizvesnost, koju mnogi doživljavaju kao novinu na koju nisu spremni. Šta kada se pojave emocije, da li ih treba prikrivati ili ih pokazati, čak i po cenu da tu osobu zauvek izgubimo kao prijatelja? - Kada se emocije pojave, onda je teško vratiti se nekoliko koraka nazad i praviti se da se ništa nije promenilo. Potiskivanjem i sakrivanjem ovih osećanja pravimo veću štetu nego ako ih otvoreno saopštimo i vidimo na koji način odnos može da funkcioniše sa novim saznanjem. Ukoliko se radi o prijateljstvu do kojeg je iskreno stalo i jednoj i drugoj osobi, pronaći će način kako da ga sačuvaju. Istraživanja su pokazala da su muškarci spremniji da učine prvi korak? - Muškarci i žene se na izvestan način razlikuju u pogledu strategija rešavanja problema, kako emotivnih, tako i drugih sa kojima se suočavaju. Dok su žene sklonije da više promišljaju i analizaraju problematičnu situaciju, muškarci su više orijentisani na praktično rešavanje problema. Upravo zbog toga su i uvek spremni da, kada prepoznaju emocije u prijateljskom odnosu, naprave prvi korak. Žene analiziraju pre nego što stupe u akciju, dok je kod muškaraca obrnuto. Ukoliko se prijateljstvo okonča, jer nije bilo mogućnosti da se pretvori u ljubavnu vezu, to nam onda govori o motivima sa kojima se jedna od strana upustila u odnos. Vrlo je verovatno da oni nisu bili prijateljski, već da je postojala namera, ili nada da druženje preraste u nešto više. Onda kada se uvidi da se to neće desiti, tada obično dolazi do prekida odnosa. U kojim situacijama muškarac i žena ipak mogu da budu samo prijatelji i koje su pozitivne strane tog odnosa? - Uprkos opšte prihvaćenoj ideji da su uvek obojena seksualnom tenzijom, ova prijateljstva mogu da predstavljaju teren na kome oba pola stiču iskustva koja su daleko dragocenija od čistog seksa. Muškarci uživaju u prijateljstvima sa ženama zato što su one spremnije da saslušaju i pruže koristan savet. Kroz ovakav tip prijateljstva, obe strane stiču sliku o tome kako suprotni pol razmišlja. Vrlo često, činjenica da muškarac ima drugarice čini ga bolje upoznatim sa načinom na koji žene rezonuju nego muškarac koji u ženama vidi samo potencijalnu partnerku ili priliku za seks - zaključuje naša sagovornica.
