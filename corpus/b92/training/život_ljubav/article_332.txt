> Izvor: B92
> Datum: nedelja 15.01.2012
> Rubrika: život_ljubav
> Naslov: Muškarci ili žene - kome je teže?
> Članak:

Kome je teže da ostvari romantičnu vezu, muškarcima ili ženama?

Happen magazin je nedavno sproveo anketu kako bi dobio odgovor na ovo pitanje. - 18.07% žena reklo je da je njima teže, jer su muškarci češće u vezama i uglavnom oni biraju partnerke - 28.55% ispitanika je reklo da oba pola imaju sklonosti ka slanju nejasnih signala, tako da je i muškarcima i ženama podjednako teško - 53.38% je izjavilo da je muškarcima mnogo teže jer oni skoro sve rade, češće bivaju odbijani i od njih se očekuje da plaćaju na sastancima. Izgleda da muškarcima zaista jeste teže, zato dame evo 3 razloga zašto treba muškarcima malo da olakšate posao. 1. Prisetite se kada je vas neko odbio i pomnožite to sa 50. Većina žena se najviše plaši odbijanja. A od muškaraca se uvek očekuje da oni budu ti koji će prvo prići i ostvariti kontakt sa damom. Oni su mnogo puta u životu bili u situaciji da ih neko odbije, tako da je njima, svakako, teže. Savet: Ako muškarac rizikuje i priđe vam, a vi niste zainteresovane, budite ljubazne. Nasmešite se i recite mu: "Hvala što si mi prišao ali jednostavno ne mislim da bismo bili dobar par." Možda vam je teško da budete direktne, ali mu na ovaj način stavljate do znanja da ga cenite dovoljno, ali da ne mislite da je za vas. 2. Gledajte blagonaklono na njegove džentlmenske gestove Muškarci, naročito oni mlađi, ne znaju kako treba da se ponašaju. Nekada se tačno znalo šta momak treba da uradi kako bi impresionirao devojku, a danas je to pomalo nejasno i zavisi od žene do žene. U modernom vremenu on ne zna da li ćete mu se zahvaliti ili ga prostreliti pogledom ako vam otvori vrata ili pridrži kaput. Savet: Najvažnije je da budete otvorene i prihvatite njegove džentlmenske poteze, ali ne očekujte da vam čita misli. Ako želite da vam otvori vrata, a on to nije učinio, jednostavno samo zastanite ispred njih. Ako on uživa da se ponaša prema ženama kao prema damama, shvatiće poruku i otvoriti vam vrata. 3. Žene mogu da budu komplikovane Muškarcima je lakše da uživaju u trenutku i da se zabavljaju dok ne sretnu onu pravu. Za razliku od njih, žene svoja prethodna iskustva "nose" svuda sa sobom kao prtljag. One to rade da bi se zaštitile, ali je muškarcima ipak teško da shvate zašto se one nekad ponašaju na određeni način. Savet: Ako ste otvorene za nova iskustva, dobićete pozitivnu pažnju muškaraca. Budite prisutne, radite šta treba i cenite muškarca koji je pored vas...i zabavljajte se! 
