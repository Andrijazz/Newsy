> Izvor: B92
> Datum: sreda 6.02.2013
> Rubrika: život_ljubav
> Naslov: Šta je potrebno za ozbiljnu vezu?
> Članak:

Kako bi početna romansa procvetala u dugoročnu vezu potrebno je da sa partnerom imate 22 zajednička obroka, dva odmora i potrebno je da potrošite barem 3.000 evra na poklone, ako je verovati stručnjacima.

A ukoliko vam sve ovo izgleda kao previše posla, takođe morate da pregrmite barem sedam većih svađa kako bi mogli da se nazovete parom. Mark Hol, Izvršni direktor sajte za životne savete Socked.co.uk - koja je naručila ovo istraživanje, smatra da iako samci mogu da upoznaju partnera na internetu, kao i na konvencionalan način (kafići, barovi, preko prijatelja...), konzumentska priroda društva polako uzima svoj danak s obzirom na činjenicu da ljudi ulažu sve manje vremena i novca u ljubav. "Rešili smo da izračunamo sve što je potrebno da bi ušli u ozbiljnu vezu i, ukoliko smo u pravu, pravo je čudo kako je ljudska rasa stigla ovoliko daleko. Po našim proračunima, veza svega 3 odsto parova trajaće dovoljno dugo da oni stanu pred matičara", izjavio je Hol. Sudeći po rezultatima do kojih je sajt došao, dugoročna ljubav zahteva: 22 obroka kao par, pet obroka sa prijateljima, dva odmora, upoznavanje roditelja i dva noćenja u njihovoj kući kao i odobrenje barem polovine prijatelja i rodbine. 
