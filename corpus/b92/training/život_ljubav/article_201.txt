> Izvor: B92
> Datum: petak 11.05.2012
> Rubrika: život_ljubav
> Naslov: Kako izgleda idealna devojka?
> Članak:

Muškarci veruju da je savršena devojka ona koja ima jak seksualan nagon, voli obilan obrok i spremna je za izlazak za 10 minuta.

Pored ovoga, savršena devojka brine o svojoj karijeri i zarađuje više od svog partnera, ali u isto vreme može da ostane kod kuće i brine se o deci. Ovi naizgled kontradiktorni podaci dobijeni su u anketi u kojoj je učestvovlao 3.000 muškaraca. I dok dve trećine muškaraca smatra da bi devojka trebalo da brine o svom izgledu i težini, 89 odsto njih takođe smatra da bi trebalo i da uživa u obilnom obroku bez ikakvih problema. Ove savršene dame trebalo bi da imaju dugačku i bujnu kosu, budu u formi i dovoljno samouverene da mogu da izađu napolje bez šminke. Za veliki broj muškaraca nije izuzetno je važno da pored sebe imaju partnera sa kojim mogu da vode smislene razgovore sve dok ta osoba ima smisao za humor. "Dok veliki broj žena smatra da je teško izaći u susret svim ovim standardima, 6 od 10 muškaraca veruje da takva devojka postoji. Ipak, postoji nekoliko kontradiktornih stvari u njihovim željama koje ih sprečavaju da pronađu onu pravu", izjavio je portparol kompanije koja je izvela ovo istraživanje, UK Dating. "Ne postoji puno žena koje mogu svakodnevno da uživaju u hrani i da pritom ostanu vitke. Takođe, postoji mala zabuna oko toga da li muškarci žele da izađu sa devojkom koja birne o svojoj karijeri ili sa onom koja želi da ostaje kod kuće kako bi podizala decu", zaključuje se na kraju istraživanja. 
