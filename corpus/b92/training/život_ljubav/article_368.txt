> Izvor: B92
> Datum: subota 17.12.2011
> Rubrika: život_ljubav
> Naslov: Predigra koja čuva vašu vezu
> Članak:

Postoje dve vrste predigre, obe vas vode do spavaće sobe, ali samo jedna može sačuvati vašu vezu.

U našem društvu predigra se smatra određenim seksualnim činom koji se dešava pre samog seksa: predigra uključuje oralni seks, manuelnu stimulaciju i ljubljenje. Tradicionalno o predigri mislimo kao seriji intimnih činova između dvoje ljudi, koji su namenjeni povećavanju uzbuđenja. Između ostalog u Vikipediji piše (a tako misli i većina ljudi) da je predigra čin koji prethodi seksu i koje uključuje ljubljenje, dodirivanje... Na to možemo dodati i flertovanje, "bezobrazno, seksualno" pričanje, zadirkivanje...koje ne spada pod tradicionalnu definiciju predigre, ali doprinosi stabilnosti vaše veze tokom dana, nedelja i meseci. Takvo ponašanje pomaže da se poveća intima (i to ne samo seksualna) između dvoje ljudi i da stvori romantičnu, divnu atmosferu i postane veliki deo vaše veze. Parovi se često žale da je njihov seksualni život izgubio ONAJ žar; međutim ako promenimo koncept razmišljanja o seksu, seksualnosti, predigri i orgazmu, verovatno ćemo biti zadovoljniji ovim delom života. Drugim rečima, radite sve te seksi stvari tokom celog dana, a koje inače radite neposredno pred seksualni čin i veza će vam biti jača, uzbudljivija, intimnija... Te tople (ili bezobrazne) reči upućene partneru pre nego što ode na posao su dovoljne da ga drže uzbuđenim ceo dan. Samo zato što žurite, morate da nahranite decu i odvedete ih u školu, ne znači da svakog dana ne možete dati tu malu seksualnu injekciju svojoj vezi sa partnerom. Evo kako to da postignete: Mala komunikacija koja će vam oboma staviti do znanja da vam je stalo jedno do drugog, koliko se želite, a da ne spominjemo koliki će vam osmeh izazvati te slatke reči. Ostavljajte porukice negde gde znate da će ih pronaći, sms poruke koje će vam sigurno opustiti stresan dan na poslu. Probudite sami te leptiriće u stomaku jer su oni još uvek tu, samo su malo zadremali. Možda nećete imati seks to veče, ni sutra, možda čak ni za vikend jer ste zauzeti...ali nije u tome poenta. Ove sitnice će doprineti da više mislite jedno na drugo, da više nedostajete jedno drugom i sve u svemu učiniće čuda za vašu vezu. Verujte nam. 
