> Izvor: B92
> Datum: ponedeljak 26.03.2012
> Rubrika: život_ljubav
> Naslov: Ljubav: pitanja i odgovori
> Članak:

Ljubav je centar svačijeg života, ali neke stvari u vezi sa njom će nam uvek biti nepoznanica. Mi vam sad odgovaramo na neka pitanja koja su vam se sigurno vrzmala po glavi.

1. Da li ljubav može da traje do kraja života? Naravno, ali samo ako verujete u ljubavne priče o srećnom kraju. Tim naučnika je nedavno otkrio da romatična ljubav podrazumeva hemijske promene u mozgu koje traju između godinu i godinu ipo dana; nakon tog perioda vi i vaš partner ste prepušteni sami sebi. Veze zahtevaju održavanje i mnogo truda. Postoji mnogo ljudi koji ostare zajedno i vole se do kraja života - međutim to se ne dešava samo od sebe. Razumevanje, kompromisi, međusobno poštovanje partnera - primenite ovo u svojoj vezi i ne sumnjamo u vaš uspeh. 2. Zašto venčani parovi počinju da liče jedno na drugo? Posmatrajte bilo koje dvoje ljudi koji se vole, kako pričaju i videćete dosta sličnosti. Jedno se smeje - nasmejaće se i drugo; jedno podigne obrvu, to uradi i drugo. Lica su poput melodija koja imaju prirodnu potrebu da ostanu usklađena. Kada pomnožite te pokrete sa nekoliko decenija bračnog života - nije ni čudo što supružnici liče. 3. Može li brak da preživi izdaju? Može. Potrebno je vreme i dosta truda, međutim stručnjaci su prilično jednoglasni da se ta vrsta krize može prebroditi. Pegi Vogan u svojoj knjizi The Monogamy mith tvrdi da će 60% muškaraca i 40% žena u nekom trenutku tokom braka prevariti svog supružnika. Ovo ne treba da vas podstakne da švrljate, već puža nadu parovima da će se oporaviti od velikog gubitka poverenja jednog u drugo. Prevareni partner mora da izabere da oprosti i da nauči da živi sa sećanjem koje se ne može lako izbrisati. Neverstvo se nikada ne zaboravlja, ali vremenom može izbledeti u pozadini jakog, zrelog braka. 
