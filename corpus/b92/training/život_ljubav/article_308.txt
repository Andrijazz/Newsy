> Izvor: B92
> Datum: sreda 1.02.2012
> Rubrika: život_ljubav
> Naslov: "Pravila" za uspešnu vezu
> Članak:

Veoma je lako pronaći osobu koja vam se sviđa i zaljubiti se u nju. Međutim, da li ste u stanju da održite ljubav i ostanete u dugoj vezi?

Šta je najvažnije za uspeh partnerskog odnosa? Prema jednoj anketi, sprovedenoj na sajtu lovepanky.com, najveći broj ljudi smatra da su poverenje i iskrenost najbitniji (65 odsto), a slede komunikacija (17%), hemija (11%), humor (5%) i zajednička interesovanja (2%). Naravno, svaki odnos je priča za sebe, ali možda ima nekih pravila koja se mogu primeniti na većinu ljubavnih parova. Na Twitteru je pokrenut trend #RulesInARelationship. Evo šta su neki, na osnovu ličnih iskustava, rekli na tu temu... - Ne dozvolite da vaša veza utiče na vaša prijateljstva. - Nikada se nemojte previše opustiti. - Nikada ne upoređujte trenutnog partnera/partnerku sa bivšim/bivšom. - Jedina osoba koju možete da kontorolištete u vezi ste vi. - Ne radite ništa što ne biste voleli da radi vaš partner/partnerka. - Izađite iz veze, ne varajte. - Pre nego što odustanete, pokušajte. Pre nego što kažete, saslušajte. Pre nego što reagujete, razmislite. Pre nego što kritikujete, sačekajte. - Ako vi ne vodite računa o njenim/njegovim portebama, neko drugi će. - Ne nadmećite se jedno protiv drugog, vi ste tim. Prestanite da upoređejete mane, gestove i sl. Radite jedno sa drugim, a ne protiv drugog. - Ne iznosite lične probleme na društvene mreže. - Ne dozvolite da vam prošle veze unište buduću sreću, ožiljci nas podsećaju na to gde smo bili, a ne kuda idemo. Šta je vama važno u vezi? Da li imate neko svoje "pravilo" za harmoničan odnos? photostock / FreeDigitalPhotos.net
