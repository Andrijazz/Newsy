> Izvor: B92
> Datum: sreda 2.11.2011
> Rubrika: život_ljubav
> Naslov: Muškarci su romantičniji pol?
> Članak:

Suprotno opštem verovanju da su žene romantičniji pol, jedno istraživanje tvrdi, da su muškarci ti koji prvi izjavljuju ljubav.

Ne samo da će pripadnici jačeg pola prvi reći magične reči "volim te" već će se i brže zaljubiti u partnerku. Njima je, prema nalazima istraživanja sa Pensilvanija univerziteta, potrebno samo nekoliko nedelja za to; dok se žene zaljubljuju tek nakon par meseci. "Rezultati pokazuju da su žene opreznije od muškaraca kada je o romantici reč," rekla je Marisa Harison, psiholog koji je radio na studiji. Međutim, gde ima ljubavi ima i požude. Seksualna želja je jedan od činilaca zašto se pripadnici jačeg pola brže zaljubljuju, jer većina želi seks nakon nekoliko nedelja, dok žene žele da čekaju malo duže. "Možda se muškarci pre zaljubljuju jer ljubav izjednačavaju sa seksualnom željom. O tome se sigurno može još diskutovati," dodaje profesor Harison.
