> Izvor: B92
> Datum: nedelja 8.01.2012
> Rubrika: život_ljubav
> Naslov: Biblijski saveti za uspešnu vezu
> Članak:

Najčitanija knjiga na svetu priča jedinstvenu priču o božanskoj ljubavi prema čoveku.

Ona je simbol svekodnevnog odnosa među ljudima i zahvaljujući njoj je biskup T.D. Džejks svoja iskustva iz bračne i duhovne institucije pretočio u "Lekcije iz srca" u šest primera. 1. Prevazilaženje razlika u vezi Umetnost uspešne veze leži u različitosti i pronalasku zajedničkih osnova. To znači da balans proističe iz međusobne podrške i jačanja slabosti onog drugog. Par čine dve osobe koje se uzajamno dopunjavaju. Spoznaja nastaje iz stvarne želje za upoznavanjem, ljubavlju, poštovanjem i prihvatanjem osobe onakovom kakva jeste. 2. Zdravoj vezi su neophodni emocionalna i duhovna sloboda Svoje emocije i mentalno stanje treba održavati čistim. Ne smete ostati zatrpani ispod bremena prošlosti. Molitva, meditacija i vežba su sigurni načini da ne dozvolite da u novoj vezi preživaljavate emocionalne probleme od ranije. 3. Da biste zaista voleli nekog potrebna je hrabrost Svako je prošao makar kroz jednu vezu koja nije funkcionisala. Ta traumatična iskustva mogu ostaviti dugotrajne posledice. Zato je svaki put sve teže ostvariti poverenje i zaljubiti se u nekog novog. 4. Činite zdrave kompromise U većini konfliktnih situacija obe strane smatraju da su u pravu. Zdravi kompromisi su jedan od osnova uspešne veze. 5. Čuvajte vašu vezu Morate da se usredsredite na važne stvari. Usmerite snagu na bitno, na pozitivne promene, na situacije koje možete da kontrolišete. Imajte mudrosti da uvidite koliko je značajno prepustiti se u potpunosti. 6. Cenite sebe Budite svesni sebe i činjenice da zaslužujete pažnju i ljubav koju vam partner pruža. Samopoštovanje će vam pomoći da bolje upoznate sebe i da shvatite šta želite u životu.
