> Izvor: B92
> Datum: četvrtak 28.11.2013
> Rubrika: život_ljubav
> Naslov: Da li biste posle svega ovoga ipak rekle „Da“?
> Članak:

Kada je jedna devojka namirisala prosidbu, jedan muškarac odlučio je da bi tri prosidbe za jedno veče bile najbolji način da je zavara.

U neodoljivom videu naslovljenom "Prosidba Samer (u tri dela)", JuTjub korisnik HeyPayola nervozno iščekuje svoju ljubav u zajedničkom stanu. "Samer je otkrila da planiram da je večeras zaprosim i zato sam odlučio da promenim plan i pružim joj noć prepunu iznenađenja". Kada je ona napokon spremna, on je uzima za ruku i skreće joj pažnju na to da su na prvom sastanku sedeli i pričali do 7 časova ujutro. Potom se spušta na jedno koleno govoreći joj: "Želeo sam da ovo učinim kasnije, ali mislim da je bolje da to uradim sada", i potom vezuje pertle. Nakon prve "lažne prosidbe" par odlazi u restoran gde su se prvi put upoznali. Tokom večere, odlučio je da skrene pažnju svih gostiju i saopšti im važne vesti - da jako voli da jede suši. Nakon restorana odlaze u park a očigledno je da Samer misli da su šale završene i da će uskoro uslediti prava prosidba. Međutim, u pitanju je samo romantična šetnja koja je dodatno zbunjuje. Na samom kraju, par odlazi do dokova gde Samer napokon dobija priliku da čuje ono čemu se nadala cele večeri. "Toliko te volim i želim da provedem ostatak života sa tobom. Da li želiš da se udaš za mene?". Odgovor je, naravno bio "Da".
