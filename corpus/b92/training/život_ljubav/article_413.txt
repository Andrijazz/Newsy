> Izvor: B92
> Datum: ponedeljak 24.10.2011
> Rubrika: život_ljubav
> Naslov: Šta muškarci misle o vašem mirisu
> Članak:

M iris je oduvek bio izuzetno važan ženama u zavođenju muškaraca. Ali šta zapravo muškarci misle kada pohvale vaš parfem, ili vaš miris?

Kada kažu:"Lepo mirišeš," evo na šta tačno misle. Podsećeš me na svice i tačno pet kapi znoja na tvom vratu namazanom kopertonom koji je bio moj jednog davnog vikenda. Podsećaš me na ukus kokica sa puterom i tik-taka i grebanja pohabanog bioskopskog sedišta na golim listovima, prizivaš prizore roštilja i sočnih jagoda, ljubičastog sapuna i izlizanih plavih čaršava. Mislimo da mirišite na čisto i slatko. Kada kažu: "Koji je to parfem? Baš mi se sviđa," evo šta misle: Razmišljam kako sam ti "ukrao" poljubac u taksiju, kako pijemo na mestu na kom do večeras nikada nismo bili. Zatamnjeni klub, tvoj vreli dah na mom obrazu dok mi šapućeš nešto o literaturi, na podijumu za ples; onda opet taksi,opet poljubac, ali svojevoljno dat. Tvoja ruka na mom vratu, moja ruka "istražuje" tvoja leđa. Razmišljam o tome kako sam naslonjen na zid zgrade, igram se sa ključevima, šapućemo. Osećam se pijano, pijan sam, našao sam buduću ženu i želim da je udišem zauvek. Mislimo da mirišete prefinjeno i pomalo opasno; kao da znate nešto što mi ne znamo, a želeli bismo da znamo. Kada se oslonimo na vas, zatvorimo oči i duboko udišemo vaš miris, izgleda kao da smo srećni bez nekog posebnog razloga, evo šta mislimo: Tu je sladak, kao kvasac, a tu je i njena sjajna, crna kosa,koja se spušta duž celih leđa. Mislimo da mirišite na mošus, kao da se predajete. Kada kupujemo džemper u tržnom centru ili gledamo bratanca kako trči ka nama kroz gomilu, odjednom stanemo, ošamućeni; evo na šta mislimo: Imam 15 godina a ona je lepa dama koja radi u prodavnici slatkiša i daje mi besplatne čokoladice. Poziva me da idem sa njom na skijanje na vodi sledeće nedelje, a kada taj dan dođe počinje oluja i ostajemo u sobi. Ona miriše na grožđe, jer je takav ukus njenog karmina, pre nego što me prvi put poljubi. Život mi u tom trenutku izgleda tako nevin, ali i tako blagosloven.
