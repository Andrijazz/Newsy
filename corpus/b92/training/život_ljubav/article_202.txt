> Izvor: B92
> Datum: četvrtak 10.05.2012
> Rubrika: život_ljubav
> Naslov: Šta to žene tačno žele?
> Članak:

Svi muškarci se stalno pitaju šta to žene žele?! Žene su složena bića i rezonuju stvari drugačije od pripadnika jačeg pola; one su jednostavno drugačije. Sajt yourtango.com napravio je onlajn anketu na temu šta žene žele u vezi i evo šta su dame odgovorile.

Poštovanje. Pokažite joj da je poštujete kroz dela, mišljenja, karijere, interesovanja, prijatelje, tela i umove. Ne morate da se složite sa svime što ona kaže ili uradi, ali poštujte njeno mišljenje. Tetirajte je kao što biste vi želeli da budete tretirani: budite pošteni, pravedni, ljubazni i osećajni. Seks. Da, žene vole seks. Ali zapamtite u spavaćoj sobi morate pokriti četiri oblasti, a ne samo jednu. Fokusirajte se na svaku od njih i ne jurite odmah ka delu između nogu. Ubacite tu i nežne dodire, poput masaže. Romantika. Planirate da provedete još jedno veče na kauču ispred tv-a? Samo zato što ostajete u kući ne znači da ne možete biti romantični. Upalite par sveća i vidite kuda će vas noć odvesti. Noćni izlasci, ljubljenje u kolima, ponašanje kao kad ste se tek upoznali i radite sve one stvari zbog kojih se zaljubila u vas. Vreme. Žene razumeju da veze ne mogu uvek teći glatko, ali bilo bi lepo da je s vremena na vreme tretirate kao da vam je na prvom mestu u životu. Pomozite joj u kućnim poslovima, napišite joj ljubavno pismo, recite joj da je volite kada ona to uopšte ne očekuje. Večera. Ali u kućnoj varijanti. Možda niste vešt kuvar, ali i ako je sačekate posle posla sa naručenom večerom - i to pokazuje da mislite na nju. Komunikacija. Žene su vokalna bića. One znaju da ih volite, ali je lepo da to i čuju. One su često nesigurne, volele bi da nisu ali jesu. Zato joj stavite do znanja koliko vam znači i koliko je lepa i zgodna. Zahvalite joj se što svaki dan vozi decu u školu i što brine o vama. Takve stvari je uvek lepo čuti. Stabilnost. Ovo ne znači da morate biti dosadni i prdvidljivi. To znači da ona zna da od vas uvek može da očekuje ljubav i podršku; to joj uliva sigurnost. Uključenost. Na mentalnom nivou. Ne morate da volite sve što i ona, ali pokažite interesovanje za njene strasti, bilo da je reč o karijeri ili hobiju. Slušajte kad vam priča, ona to ne radi da bi slušala samu sebe već želi da se poveže sa vama. Humor i poniznost. Ovo ne znači da je danonoćno morate zabavljati i zasmejavati je, ali budite u stanju da se nasmejete na sopstveni račun. Preozbiljni muškarci svima kvare raspoloženje. Izazov. Budite ambiciozni, ne samo kada je o vezi reč nego u svim poljima u životu. Ali to ne znači da gazite sve pred sobom. Budite joj primer, kako da postigne nešto što želi i voli. Studije pokazuju da partneri koji podstiču jedno drugo na ostvarenje ciljeva, ne podržavaju lenje navike i automatski su srećniji. 
