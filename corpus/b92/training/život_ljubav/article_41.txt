> Izvor: B92
> Datum: petak 20.12.2013
> Rubrika: život_ljubav
> Naslov: Ovo su najromantičniji dani za prosidbu
> Članak:

Kažu da je ovo najlepše doba godine, a sada su božićni praznici i službeno proglašeni najboljim periodom za prosidbu

Na prvom mestu najpopularnijih dana u godini za prosidbu sa 32 posto glasova našao se Badnji dan, a Noć veštica je na petom mestu, odmah iza novogodišnje noći, pokazuju rezultati jedne britanske ankete. Istraživanje je takođe pokazalo da je gotovo 17 odsto muškaraca u Velikoj Britaniji već zaprosilo neku ženu, a ima i onih koji su sudbonosno pitanje postavili pet puta ili čak više. Pedeset i jedan posto žena želi da ih partner jednostavno pita "Da li želiš da se udaš za mene?", a 15 posto žena misli da je najbolje iskoristiti moderne tehnologije - 29 odsto žena volelo bi da ih partner zaprosi putem i-mejla. Popularan je i SMS (27 posto), a prosidba preko telefona na poslednjem je mestu. Zanimljivo, 65 posto muškaraca veruje da bi rekli "ne" kada bi ih zaprosila njihova devojka. Međutim, nije svima Božić vreme dobrote: tri četvrtine Britanaca veruje da je sasvim u redu da se veza prekine u danima nakon Božića, piše MailOnline. Idealan dan za prosidbu po mišljenju žena: - Dan zaljubljenih - godišnjica kada ste se upoznali - Badnji dan - Božić - doček Nove godine - Nova godina - njegov rođendan - njen rođendan - Noć veštica Idealan dan za prosidbu po mišljenju muškaraca: - Badnji dan - Dan zaljubljenih - godišnjica kada ste se upoznali - Noć veštica - Božić - doček Nove godine - 1. januar - njegov rođendan - njen rođendan 
