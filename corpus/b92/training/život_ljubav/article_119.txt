> Izvor: B92
> Datum: nedelja 23.12.2012
> Rubrika: život_ljubav
> Naslov: 7 idealnih besplatnih poklona za žene
> Članak:

Ponekad najpriželjkivaniji pokloni ne mogu da se kupe novcem, umotaju u šareni papir ili stave pod jelku. Često najvredniji pokloni ne koštaju ni dinara ali zahtevaju malo vremena, ljubavi i truda.

Ako ste se pitali kako da usrećite svoju partnerku u ove praznične dane, evo ideje: trenutak mira bez dece koja ih vuku za suknju, dan bez pranja sudova - nešto što će pokazati koliko darodavac ceni ženino vreme, njeno angažovanje u kući i, konačno, njeno postojanje. Ovo su neki od najpažljivijih poklona koje možete priuštiti svojoj partnerki, koji su apsolutno besplatni a zbog kojih će vas sigurno voleti još više! Prospavana noć Kvalitetan san je vrlo tražena roba među zaposlenim ženama i majkama. Probajte da jedno jutro vi preuzmete njene obaveze oko kuće/dece/pijace kako bi ona mogla da odspava koliko joj duša ište, bez gledanja u sat. Masaža leđa Tegljenje cegera sa pijace, nošenje lavora sa mokrim vešom do sušionice, držanje dece u naručju, stajanje pri peglanju i pranju sudova... svi ovi poslovi i te kako "udaraju" na kičmu. Ponudite ponekad da svojoj partnerki izmasirate leđa i ramena, videćete koliko će vam biti zahvalna. Veče bez kuvanja Kuvanje zahteva planiranje unapred i složenu izvedbu potom. Ako joj ponudite alternativu - odlazak u restoran ili naručivanje hrane "za poneti" - poštedećete je mentalnog rada u toku dana i znojenja nad šporetom posle posla - fantastičan praznični poklon! Dan bez pranja sudova Preuzmite zaduženje pranja sudova za ceo dan - biće to veliko olakšanje za nju. Duga šetnja Duge zajedničke šetnje mogu biti mnogo intimnije od skupih večera u izvikanim restoranima. One su besplatne i zabavne, da ne spominjemo odličan izvor zdravlja. Puna kontrola nad daljinskim upravljačem Pustite je da gleda ono što ona hoće. I kada okrene kanal na omiljenu seriju, ne obraćajte joj se. Sedite uz nju i uživajte u međusobnom društvu - u tišini. Vreme samo za vas dvoje Uz sav haos koji se dešava pre i tokom novogodišnjih praznika, biće joj preko potrebno mirno veče u kući - zajedno sa vama. Pogledajte skupa neki romantičan film ili bilo šta drugo, zapravo; biće joj dovoljno samo da se sklupča uz vas, od umora verovatno neće ni moći da odgleda film do kraja - ali će zato zaspati spokojna u vašem naručju. 
