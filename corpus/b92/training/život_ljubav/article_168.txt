> Izvor: B92
> Datum: četvrtak 14.06.2012
> Rubrika: život_ljubav
> Naslov: Kvaliteti koje svi tražimo u vezi
> Članak:

Uopšteno uzev, muškarci i žene žele različite stvari. Na primer, muškarcima je izgled među najvažnijim karakteristikama, kao i seksualna hemija i samopouzdanje, dok žene traže posvećenost, komunikaciju i poverenje. Međutim, neke karakteristike su poželjne za oba pola i svi se nadamo da će ih onaj pravi/prava imati.

Evo koje su: 1. Poštenje. Poštenje je glavna komponenta svake zdrave, iskrene veze. Potrebno je mnogo hrabrosti i poštovanja da bi se bio iskren i to u svim aspektima života. 2. Komunikacija. Efektna komunikacija je važna za svaku vezu. Sposobnost za izražavanjem misli i osećanja partneru je ključno za obostrano razumevanje. Bez komunikacije, nijedna veza ne može da preživi. 3. Posvećenost. U dugim vezama posvećenost je nešto što se očekuje. Osoba koja je posvećena zna da više nije reč samo o njoj nego da vas je sada dvoje. Posvećenost podrazumeva i kompromis jer drugačije veza teško opstaje. 4. Poverenje. Baš kao i iskrenost i poverenje je važna stvar u zdravim vezama. Bez njega, mnoga negativna osećanja se nakupljaju kao što su ljubomora, nesigurnost, sumnja i neprijateljstvo. Ako nemate vere u svog partnera, onda nema ni veze. 5. Ljubav. Jedna od pozitivnih stvari u vezi je što uvek imate nekoga koga možete zagrliti i sa kim se možete maziti. Ljudi koji su sami priznaju da im nedostaje osoba sa kojom mogu da dele takve stvari. Bilo da je reč o držanju za ruke, ljubljenju ili maženju - ti slatki intimni trenuci su ono najbolje što veze nude. 6. Humor. Kažu da put do muškog srca vodi preko njegovog stomaka. To važi i za humor. Kada delite zajednički smisao za humor, vaša veza je mnogo zabavnija i može vas samo još više zbližiti. 7. Samopouzdanje. Samopouzdanje je vrlo atraktivan kvalitet i kod muškaraca i kod žena. Ono se primećuje kroz dela i stavove, a osoba sa samopouzdanjem uvek privlači pripadnike suprotnog pola. 8. Nezavisnost. Previše njih zaboravlja da vezu čine dve osobe sa sopstvenim životima, a ne osobe koje nemaju život van te veze. Niko ne želi da oseća da njegov partner zavisi samo od njega. Važno je ne odricati se svojih hobija, interesovanja i prijatelja samo zato što ste sada u vezi. 9. Pouzdanost. Svi žele da nađu neku osobu koja čvrsto stoji na zemlji, na koju se možemo osloniti. Nekog pored koga ćemo se osećati prijatno i čiji će nam prijatelji i porodica takođe prijati. Kada nađete nekog ko vam može biti i prijatelj i ljubavnik - znajte da ste na pravom putu. 
