> Izvor: B92
> Datum: sreda 19.06.2013
> Rubrika: život_ljubav
> Naslov: Krupna devojka i mršav muškarac – nemoguće!?
> Članak:

Uverenje da bi parovi trebalo da nastaju prema telesnoj težini dovelo je do borbe sa kojom se dvadesetpetogodišnja Gloria Šuvi Nava i San Hozea u Kaliforniji susreće svaki dan.

Naime, mnogi se pitaju kako njen tri godine mlađi dečko Ali može da bude sa njom, a u eseju koji je napisala za Yahoo otvoreno govori o neugodnim i često grubim komentarima sa kojima se svakodnevno susreće ("Super je što može da zanemari tvoj izgled", "Dobar je jer želi da bude sa tobom" pa sve do "Da li je on slep?"). Gloria tvrdi da komentari ne dolaze samo od njenih fanova na blogu već i od prijatelja čije pohvale vrlo često zvuče nezgodno. Ipak, najveći broj kritika dolazi od njenih fanova, a neka od najružnijih pitanja koje je dobila su: "Ona ima dečka?", "Šta nije u redu sa ovim svetom?" ili "Njih dvoje su imali seksualne odnose? O Bože zašto?". Međutim, Gloria se celog života borila sa ovakvim komentarima i tvrdi da nema nameru da se sa time opterećuje i da planira da jednostavno uživa u životu i svojoj vezi. Bez obzira na to šta društvo o tome misli. Par se upoznao 2009. godine na internetu, a Ali, koji trenutno živi u Glazgovu u Škotskoj, pogledao je jedan njen video nakon čega su počeli da se dopisuju a taj odnos je nakon par godina prerastao u vezu. "Znala sam da voli velike devojke. Sve njegove bivše su bile pomalo buckaste. Neki misle da je to čudno, ali isto je i sa ljudima koji vole plavuše", izjavila je Gloria i dodala da je nakon početka veze počela da mršavi. "Pre Alija se nisam skidala, ali sad sam sigurnija u sebe. Ponekad obučem haljinu koja me ne pokriva od glave do pete. Uopšte me nije briga šta ljudi misle. Lepota i veze dolaze u svim oblicima, a jedan partner ne mora da preslikava drugog. Ljubav je ljubav. To je lekcija koju sam naučila u ovoj vezi", dodala je Gloria.
