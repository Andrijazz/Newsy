> Izvor: B92
> Datum: subota 22.02.2014
> Rubrika: život_ljubav
> Naslov: 10 osobina koje svi tražimo kod partnera
> Članak:

Koliko god ljudi bili različiti, toliko su i slični pa svaki čovek, recimo, ima potrebu da bude voljen i da voli. Isto tako, svi smo jednaki kada je reč o osnovnim kvalitetima koje tražimo kod partnera - bez obzira na to da li smo muško ili žensko, homo ili hetero, stari ili mladi.

Naravno, niko od vas ne očekuje da će vas krasiti svih deset najpoželjnijih osobina, ali to ne znači da tome ne bi trebalo da težite - ne zbog sebe, nego zbog drugih. Otkrijte koji vam od sledećih kvaliteta nedostaje i radite na tome. Osim što ćete povećati šanse da pronađete nekoga ili napokon privučete svog muškarca/ženu iz snova, bićete srećniji sami sa sobom. 1. Samopouzdanje Ne postoji čarobna formula za sticanje samopouzdanja, ali iskreno se suočiti s onime što ne volite na sebi i pokušati da to promenite dobar je početak. Sticanje novih veština takođe neće biti naodmet, ali najbolji način da postanete sigurniji u sebe jeste da se posvetite nečemu što volite i trudite se da u tome budete što bolji. 2. Smisao za humor Pitajte bilo koga šta traži u partneru i teško ćete naći nekoga ko neće reći jednu od ove dve stvari: "nekoga ko će mi izmamiti osmeh" ili "nekoga ko se smeje mojim šalama". Ako vam majka priroda nije podarila smisao za humor, ima nade. Počnite s donošenjem odluke da više cenite smeh u svom životu. 3. Izgled Naravno da je izgled važan, ali većina ljudi ne traži savršenost i, još važnije, ne privlači svakoga isti izgled. Ipak, većina nas reaguje na to kako se druga osoba predstavlja. Ako vas moda i ne zanima preterano, nema veze. Biće dovoljno da uložite malo truda ne bi li pronašli frizuru i odeću koja će vam najbolje pristajati. 4. Dobar seks Vrlo je uobičajeno imati nesigurnosti po pitanju seksa. Biti dobar u krevetu vodi većem uživanju u seksu. Zabavljajte se, budite kreativni i prepustite se. 5. Prihvatanje Osećati da nas neko prihvata jedan je od najdubljih motiva zbog kojih uopšte tražimo vezu. Trik je u tome da morate da budete voljni da date ako želite da budete prihvaćeni. Napravite listu stvari koje nepravedno ili nepotrebno osuđujete i radite na tome da se oslobodite tih predrasuda. 6. Komunikacija Kad ljudi kažu da ne žele dramu u svom životu, zapravo misle da žele nekoga s jednostavnim komunikacijskim veštinama. Nekoga ko neće praviti probleme tamo gde ih nema samo zbog toga jer ne zna na jednostavan način da izrazi osećanja. Svako želi nekoga ko će znati da sluša i jasno se izrazi kada je to potrebno. 7. Izazov Većina ljudi traži udobnost, ali niko ne želi da mu bude dosadno. Mnogi ljudi glume nedostižnost, ali takav izazov vašem partneru biće privlačan samo kratko vreme, a posle će se umoriti. Vezi će puno više pomoći ako izazovete partnera da bude otvoreniji i aktivniji. 8. Finansijska stabilnost Nije najvažnija stvar na svetu, ali plus na vašem računu i novčanik koji nikada nije prazan učiniće vas atraktivnijim. Čak i ako trenutno možete da napravite tek male korake u tom smeru, napravite ih. Odmah ćete biti sigurniji u sebe, a to će prepoznati i drugi. 9. Ukus Ukus je pokazatelj kvaliteta života koji ćete imati s drugom osobom. Neki ljudi imaju bolji ukus od drugih, ali ako počnete da pazite na to šta jedete, kakvu muziku slušate, šta gledate na televiziji, šta čitate, vaš ukus će se razvijati prirodno. 10. Hemija Ništa na ovom popisu nije ni približno toliko važno kao hemija. Nemoguće ju je precizno definisati, a sve što možete jeste da čekate da je osetite i budete spremni da je poduprete sa ostalih devet stvari na ovoj listi kada je nađete. 
