> Izvor: B92
> Datum: subota 26.11.2011
> Rubrika: život_ljubav
> Naslov: 7 smrtnih grehova svake veze
> Članak:

Nemojte reći da vas nismo upozorili jer ništa ne ubija vezu tako brzo kao razlozi koje vam sad navodimo.

Nemojte žuriti sa seksom Ne postoji tačno vreme kada bi trebalo da imate seks. Ali ako dozvolite da se to desi pre nego što vas potencijalni partner zaista upozna rizikujete da upadnete u grupu žena sa kojima samo flertuje i izgubi interesovanje za vas. Muškarac koji utroši svoje vreme i ceni kvalitete mimo fizičkih, želi da mu budete devojka. Zato se nemojte plašiti da malo sačekate pre nego što postanete imtimni sa njim. Ne otvarajte se prebrzo Nije pametno odmah mu ispričati sve vaše životne dogodovštine. Iako je prirodno da želite da što više vremena provedete sa njim kako biste se upounali i ojačali odnos, neke informacije o sebi ostavite i za kasnije. Ne zovite ga često i ne preterujte sa porukama Muškarci uživaju u ulozi lovca zato nemojte vi biti ta koja će loviti. Ako ga prečesto zovete on može polako gubiti interesovanje za vas. Zato spustite taj telefon, usporite i pustite njega da se preznojava. Ne špijunirajte ga Možda vas mami njegov mobilni, ali ako vas uhvati da ga špijunirate i proveravate pozive i poruke, poverenje je u startu klimavo. Ne glumite orgazme Lažiranje orgazma deluje poput male, bele laži, zar ne? E pa nije baš tako. Na duge staze takvim ponašanjem činite sebi više štete nego koristi jer će on misliti da vam se sviđa to što radi u krevetu. Ne očekujte da će se promeniti Ljudi se ne menjaju kada se formiraju kao ličnosti, naročito ne muškarci. Zato, ako vam kod njega smeta mnogo stvari, bolje promenite muškarca. Ne zapostavljajte sebe Iako je važno negovati vezu, žrtvovati se i trošiti mnogo energije i vremena na nju, ignorisanje sopstvenih potreba je velika greška. Bilo da ste u vezi ili ne, uvek sebe stavite na prvo mesto. 
