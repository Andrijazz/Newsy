> Izvor: B92
> Datum: četvrtak 8.03.2012
> Rubrika: život_ljubav
> Naslov: Konačno otkriveno koliko traje ljubav
> Članak:

Uprkos silnim teorijama o tome kako ljubav s godinama bledi, a zamenjuju je poštovanje i razumevanje, naučnici su utvrdili kako to ne mora da se desi. Naravno, kao i za sve velike, vredne stvari u životu, potrebno je da se samo malo potrudite da bi sve bilo kako treba.

Svima nam je poznat onaj osećaj treperenja celog tijela na početku veze, odnosno zaljubljenosti koja izaziva hemijske reakcije u mozgu koje mogu, ako imate sreće, voditi do intenzivnijeg i dugoročnijeg osećaja - ljubavi. Međutim, kako vreme prolazi, može se dogoditi da ljubav počne da vene, a da njeno mesto polako i gotovo neprimetno počne da zauzima poštovanje prema partneru i svemu što ste zajedno prošli. Ipak, uprkos ovom raširenom verovanju, naučnici kažu da takav razvoj događaja ne mora uvek da bude u igri, odnosno da prava, iskrena ljubav sa početka veze istim intenzitetom može plamteti i nakon više decenija. Istraživači sa Univerziteta Stony Brook sproveli su istraživanje u kojem su učestvovale 274 osobe koje su u braku, u trenutku sprovođenja ovog istraživanja, bile najmanje deset godina. Od ispitanika se očekivalo da odgovore na pitanja u vezi svojih osećanja prema partneru, a rezultati su iznenadili psihologe. Oko 40 posto ispitanika izjavilo je kako oseća "vrlo intenzivnu ljubav prema partner", 13.4 odsto njih svoja osećanja opisali su "snažnim", a 26.2 posto ispitanika kazalo je kako je još poprilično zaljubljeno u supružnika. Kada je bili potrebno da definišu svoje emocije, ispitanici su ih opisivali kao kombinaciju "pozitivnih i dobronamernih misli", "ljubaznosti prema supružniku", "seksualnih odnosa" i "opšteg osećaja sreće i zadovoljstva". Analiza dobijenih rezultata pokazala je kako intenzitet osećanja donekle slabi nakon 20 godina braka, ali se deceniju kasnije ponovno pojačava. Takođe, pokazalo se i kako postoji razlika među polovima koja utiče na doživljaj ljubavi. Za muškarce je važno da često razmišljaju o partnerki i da sa njom uživaju u zajedničkim aktivnostima, dok je ženama, verovali ili ne, za sreću potrebno da imaju neku vrstu "slobodnog prostora". Snažniju ljubav prema suprugu tako osećaju žene koje imaju hobije u kojima uživaju same ili posao koji vole i koji ih ispunjava, piše Daily Mail. 
