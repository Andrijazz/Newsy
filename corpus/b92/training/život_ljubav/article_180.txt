> Izvor: B92
> Datum: utorak 5.06.2012
> Rubrika: život_ljubav
> Naslov: Da li ste sa pravom osobom?
> Članak:

Na početku veze svi imamo sumnje u vezi sa potencijalnim dugoročnim partnerom, ali ako se suočavate sa nekim od sledećih problema, možda ulažete vreme i energiju u pogrešnu osobu.

1. Osećate da vi niste vi kada ste u blizini partnera Prijatelji vam govore da ste se promenili. Uvek pazite šta govorite i kako se ponašate u društvu partnera. Nikada niste potpuno opušteni u njegovom prisustvu, čak ni nakon nekoliko meseci zabavljanja. Ako ne možete da pokažete vaše pravo lice pred voljenom osobom priznajte da niko nije vredan tolike žrtve. 2. Nesrećni ste Iako je tačno da partneri nisu odgovorni za našu sreću, oni bi svakako trebalo da nam dane čine malo pozitivnijim. Neko ko je u vezi sa pravom osobom stalno oseća dozu sreće. Ako primećujete da ste stalno nezadovoljni i nesrećni - naročiti kada ste sa partnerom - to može biti znak da niste sa pravom osobom. 3. Iscrpljeni ste Umesto da ste puni energije nakon viđanja sa partnerom, vi se osećate emotivno isceđeno većinu vremena. Partner se stalno na nešto žali ili uvek ima negativan pogled na život. Šta god da je od toga, osoba sa kojom ćete provesti život treba da vam diže raspoloženje, a ne da ga spušta. 4. Faktor prijatelja Ako ste sa nekim a ne želite da ga predstavite prijateljima - to nije dobar znak. Ako ni vi nikada niste videli njegove prijatelje - to je još jedan loš znak. Dobro razmislite zašto ga do sad niste predstavili najbližim osobama. Verovatno znate da će oni primetiti neke stvari koje vi ne želite sebi da priznate. 5. Ne zamišljate zajedničku budućnost Nakon nekog vremena u vezi, normalno je da počnete da razmišljate o zajedničkoj budućnosti i kako bi ona izgledala. Ako vi jednostavno ne vidite vas dvoje zajedno - razmislite šta zaista tražite od životnog partnera, i da li osoba sa kojom ste trenutno u vezi ispunjava te kriterijume. 
