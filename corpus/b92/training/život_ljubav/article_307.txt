> Izvor: B92
> Datum: četvrtak 2.02.2012
> Rubrika: život_ljubav
> Naslov: 10 ubica veze iz nehata
> Članak:

Svima nam je dobro poznat ovaj scenario: upoznate najdivnijeg momka na svetu. Nakon intenzivnog flertovanja, pita vas za broj telefona. Date mu. Uskoro vas pozove na izlazak. Jedno viđanje, drugo viđanje, treće... stvari se odvijaju odlično. Pomislite, "Ovo nekuda vodi".

Ali kako da zadržite taj trenutak? Izbegavanjem sledećih "rupa na putu" koje možda postavljate nesvesno, ali koje mogu i te kako da odvedu vašu vezu u provaliju. 10. Vaše čudne navike postaju iritantne Bez iskrene komunikacije koja će na vreme najaviti da navike - koje vi smatrate dražesnim - (npr. menjanje TV kanala munjevitom brzinom ili spavanje sa pet ćebića čak i leti) zapravo idu na živce vašoj drugoj polovini, one će vremenom postati tempirane bombe. Deaktivirajte eksplozivnu spravu malim razgovorom. 9. Ne interesuje vas njegovo društvo Kad smo već kod toga i neslaganje sa prijateljima/familijom vaše voljene osobe može da bude ozbiljan razlog za raskid. Morate uspostaviti ravnotežu između vremena za vezu, vremena za prijatelje i vremena kad se ta dva preklapaju. 8. Slanje SMS-ova ili IM-ova po ceo dan u toku radnog vremena Sačuvajte svu komunikaciju za kasnije; imaćete o čemu da pričate za večerom. Da ne biste doživeli sledeću scenu: Vi: "E, danas mi se desilo nešto najluđe na poslu". On: "Da, znam, rekla si mi sve o tome danas na g-talku". I onda neprijatna tišina. Da ne pričamo koliko vremena potrošite četujući na poslu o privatnim stvarima. 7. "Prosipanje srca" u rođendanskoj čestitki ili bilo kojim drugim povodom Nekome je to previše. Da ne pričamo o nezgodnom trenutku dok sa ushićenjem gledate kako on čita "roman" koji ste napisali u čestitki, ne biste li ga ohrabrili da vam uzvrati velikom ljubavnom ispovešću? Neće moći. Jednostavno rešenje? Nađite zabavnu čestitku i potpišite se. Imaće istu sentimentalnu vrednost za njega. Verujte. 6. Previše ste otvoreni ili tajanstveni u vezi sa svojom prošlošću Tanka je linija između otkrivanja koliko ste godina imali kad ste izgubili nevinost i prepričavanja tog događaja do nasjtinijih detalja. Ako ga već zanima vaša ljubavna istorija, dajte mu kratke i slatke odgovore i elegantno promenite temu. 5. Previše ste dostupni Ovo ne znači da treba da igrate igru neuhvatljive tako što ćete ignorisati pozive, odlagati odgovor na SMS ili izmišljati planove kad ih zapravo nemate. Niko to ne voli. Ako ste slobodni za izlazak - slobodni ste. Ako niste - pomerite ga za drugi dan. Loša strana toga da ste "na tacni" sve vreme i od samog počletka je da ćete tako postati skloniji gubitku nezavisnosti kad pređete na sledeći nivo - ozbiljnu vezu. A jednom kad izgubite sebe, veza će početi da tone brže od Titanika. 4. Proganjanje na društvenim mrežama Ako pratite svoju drugu polovinu na Twitteru, Facebooku, Google+ i LikedInu i to sve u roku od pet minuta, udaljite se od kompjutera. SMESTA. To hrani nesigurnost i najsamouverenije žene na svetu. Počećete da analizirate komentar, "Hej, kako si?" od neke simpatične brinete koja je, zapravo, samo daleka rođaka koja ga pita za zdravlje. Ludilo nesigurnosti - nikako nije privlačno. A kad smo već kod toga, ako se na bilo kojoj društvenoj mreži i dalje predstavljate i ponašate kao singl, smatrajte svoju vezu mrtvorođenčem. 3. Pokretanje "Šta smo mi" teme Najbrži način ubijanja veze jeste da počnete da pričate kuda ona ide. Ne činite to. Pustite da stvari dođu prirodno. 2. Trčanje za njim Naravno, malo koji muškarac će vam reći da ne podržava ideju da mu žena prva priđe. Ali postoji ogromna razlika između pravljenja prvog koraka i postajanja prilepka. Svi smo gledali He's Just Not That Into You. Ako mu se sviđate, potrudiće se da vas vidi. Ako vam ne odgovara na pozive, smatrajte sebe najboljom ženskom koju nikada nije imao. 1. Različiti životni ciljevi Ako jednoga dana želite da se udate i imate decu a zabavljate se sa nekim ko neće ni jedno ni drugo, bežite iz te veze glavom bez obzira. Da, to je surov savet, ali ne možete da promenite neku osobu i ono što želi u životu. Različiti pogledi na ovako krupne stavri stavljaju rok trajanja na vašu vezu i bolje da sebe poštedite sigurnog sloma. Pogledajte kako to Džordž Kluni elegantno radi. Ako ste od početka jasni i otvoreni o onome šta hoćete od života (okej, ne od prvog sastanka ali pre nego što ozvaničite vezu na FB), poštedećete sebe zaljubljivanja u nekog ko odbija da vam pruži ono što želite. Bonus ubica veze: Ako se prebrzo opustite previše U vezi nikada ne treba da mislite da vam je neko potpuno posvećen. Kad ste zaljubljeni, treba svakoga dana da date partneru razlog što je sa vama. To je jedini način da veza među vama postane sve jača. 
