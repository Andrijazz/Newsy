> Izvor: B92
> Datum: subota 3.05.2014
> Rubrika: život_ljubav
> Naslov: Kakva ženska lica su najprivlačnija muškarcima?
> Članak:

Mislite da su supermodeli sa slatkim, ženstvenim licima najlepše žene na svetu? Ne uvek. Naime, nova studija došla je do zaista zanimljivog zaključka, a rezultati pokazuju kako određene crte lepote nisu uvek najprivlačnije

Studija u kojoj je učestvovalo dve hiljade muškaraca iz 28 zemalja otkrila je kako se određene određene crte razlikuju od zemlje do zemlje. Tako biolozi sa Univerziteta Turku u Finskoj tvrde kako muškarce u razvijenim zemljama više privlače žene ženstvenog oblika lica koje krase nežnije i mekše crte. Međutim, u slabije razvijenim zemljama, čiji status se određuje u odnosu na blagostanje zemlje, prosečni životni vek, stopu smrtnosti majki i dojenčadi i sličnim faktorima, muškarci preferiraju sasvim drugačijim tip žena. Tako rezultati pokazuju kako u slabije razvijenim zemljama s lošijim standardom muškarce više privlače žene s 'muškobanjastim' licem, odnosno s jačim i izraženijim crtama lica. Iako pravi razlog ovih drugačijih sklonosti muškaraca nije jasan, naučnici smatraju kako to vuče korene u evoluciji. Kako navodi vođa istraživanja Ursula Marcinkovska, muškarci u težim uslovima života u potrazi su za jačim, manje ženstvenim ženama, jer se ženstvene žene često percipiraju kao manje socijalno dominantne, piše Yahoo Shine. Ursula Marcinkovska i njen tim želeli su da saznaju kako se menjaju standardi lepote s obzirom na okruženje, nakon što su pročitali nedavno istraživanje koje je pokazalo kako žene u slabije razvijenim zemljama preferiraju izrazito muževne muškarce jer obeležja poput jake vilice i obrva signaliziraju dobre gene. S obzirom na te rezultate, naučnici su u najnovijem istraživanju očekivali kako će muškarce u siromašnijim zemljama više privlačiti ženstvenije žene, međutim, rezultati su ih iznenadili. Tako brojke pokazuju kako muškarce iz Nepala najmanje privlače žene nežnih crta lica, a nakon njih na listi se nalaze Nigerijci i Kolumbijci. S druge strane, američke, japanske i australijske muškarce najviše privlače izrazito ženstvene žene. 
