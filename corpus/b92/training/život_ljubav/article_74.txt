> Izvor: B92
> Datum: sreda 21.08.2013
> Rubrika: život_ljubav
> Naslov: Šta Francuskinje mogu da nas nauče o seksu?
> Članak:

S obzirom na to da Pariz važi za najromantičniji grad na svetu, potpuno je logično pomisliti da Francuskinje znaju mnogo o ljubavi. Po čemu se tačno razlikuju seksualni i ljubavni život Francuskinja od žena u ostatku sveta i da li možemo nešto da naučimo od njih?

1. Orgazam nije sve Psihijatar i seksolog FIlip Breno je 2012. godine objavio izveštaj na 300 strana u vezi sa seksualnošću žena u Francuskoj. Breno je posmatrao 3.404 žene starosti između 15 i 80 godina koje su bile udate ili u građanskoj zajednici, a 74 odsto ispitanih žena izjavilo je da nemaju nikakvih problema kada su želja i zadovoljstvo u pitanju, ali je svega 16 odsto stizalo do klimaksa svaki put tokom seksa. Ovi rezultati sugerišu da većina Francuskinja uživa u seksu bez obzira na to da li će doživeti orgazam ili neće. Možda nije sve zaista u odredištu, već u samom putovanju. 2. Nema potrebe za usporavanjem s godinama Sudeći po podacima iz 2008. godine, 90 odsto Francuskinja starijih od 50 godina su seksualno aktivne. Istraživanja pokazuju da žene u poznijim godinama podjednako uživaju u seksu kao i one znatno mlađe. 3. Flertovanje je način života, a ne samo put do seksa Autorka knjige "Zavođenje: Kako Francuzi igraju igru života", Elani Skolino objašnjava kako je zavođenje ključni deo kulture u Francuskoj. Međutim, njima zavođenje ne predstavlja istu stvar kao ostatku sveta. "Zavođenje je konverzacija. U pitanju može da bude razgovor mirisima, konverzacijom ili prostim pogledom. U osnovi, to je uspostavljanje kontakta sa osobom i razgovor o deljenju zajedničkih interesovanja i daljeg unapređivanja istih", tvrdi ona. 4. Umetnost dugotrajne romanse Džon Ganjon i Alan Giami objavili su članak u kome porede seksualnost u Francuskoj i Americi. Njihovi podaci pokazali su da Francuzi znatno češće imaju seks i da su u dugoročnim monogamnim vezama. Po njima, ključna razlika je u činjenici da su Francuzi maratonci, a Amerikanci sprinteri kada je ljubav u pitanju. Ponekada je jednostavno lepo malo usporiti. 5. Brak nije sve i kraj svega Ganjonova i Giamijeva studija takođe je pokazala da se parovi u Francuskoj češće odlučuju na veze nego na brak. "Francuzi imaju brojne tipove veza, i za njih brak ne predstavlja naredni korak kao za većinu. Brak nije jedini iskreni i odgovoran način zbližavanja i povezivanja sa nekim", tvrdi Gijami. 6. Suzdržavanje može biti seksi U intervjuu za magazin Forbs, Elani Skolino prisetila se saveta koji joj je dala francuska pevačica i glumica Ariel Dombasle: "Nikada ne hodaj naga pred ljubavnikom. Iako mnogi misle da bi trebalo da prihvatimo svoje telo takvo kakvo jeste, ovde je u pitanju nešto sasvim drugo. Ovde se radi o oblačenju i svlačenju, tajnama, skrivanju i otkrivanju, a to je seksi". 7. Sasvim je u redu da žena napravi prvi korak Sudeći po studiji iz 2008. godine, Francuskinje postaju "ekstremno preduzimljive kada su njihove seksualne navike u pitanju". Staro pravilo da su muškarci ti koji love sada je u velikoj nevolji. Francuskinje su odbacile taj i slične stereotipe. Kada one nešto žele, jednostavno odu i uzmu to.


