> Izvor: B92
> Datum: nedelja 25.08.2013
> Rubrika: život_ljubav
> Naslov: Lekcije o braku koje mnogi nauče prekasno
> Članak:

U junu, sveže razvedeni motivacioni govornik Džerald Rodžers je na svom Fejsbuk profilu priznao da je u svom braku mnogo toga mogao da promeni i spasi ga. Svoje savete je objavio i u kratkom roku skupio četiri hiljade "lajkova" i preko 100 hiljada "šerova".

Njegove savete je nedavno podelio još jedan korisnik i skupio preko 68 hiljada lajkova što znači samo jedno - radi se o viralnom hitu. Brak zahteva mnogo truda, ali to je lekcija koju mnogi nauče prekasno. "Očito, nisam stručnjak za veze, ali nakon što je moj razvod okončan, stvari sam sagledao na drugačiji način i uvideo šta sam mogao da promenim. Nakon što sam izgubio ženu koju volim i 16 godina dug brak, ovo vam mogu savetovati", napisao je Džerald. 1. Nikada ne prestajte da se udvarate jedno drugom. Nikada ne prestajte da se ponašate kao da ste na sastanku. Nikada ne uzimajte ženu zdravo za gotovo. Kada ste je zaprosili, obećali ste da ćete biti muškarac koji će paziti na njeno srce. Ona je izabrala vas. Nikada to ne zaboravljajte i nikada ne budite lenji u ljubavi. 2. Čuvajte svoje srce. Baš kao što morate biti predani čuvanju tuđeg srca i svoje morate čuvati sa jednakim žarom. Volite se potpuno, volite svet, ali na to posebno mesto u srcu puštajte samo svoju suprugu. Neka uvek bude spremno da primi samo nju i ne puštajte nikog drugog. 3. Neprestano se zaljubljujte. Konstantno se menjamo i nismo isti ljudi koji smo bili kada smo ušli u brak, a za pet godina nećete biti ista osoba koja ste danas. Promene će doći i zbog toga se neprestano morate iznova birati. Ne mora da ostane sa vama i možda će se pojaviti neko drugi. Borite se za njenu ljubav i ne dopustite da vas neko zameni. 4. Uvek pokušajte da vidite ono najbolje u njoj. Fokusirajte se na ono što volite, a ono na šta se fokusirate postajaće veće. Ako se koncentrišete na ono što vam smeta, to će postati sve što vidite. Ako se fokusirate na ljubav, ljubav će biti sve što vidite. 5. Nije vaš posao da je menjate ili dovodite u red. Vaš je posao da je volite onakvu kakva jeste i ne očekujte da se menja. Ako se to i desi, volite ono u šta se pretvorila, bez obzira na to da li je to ono što želite. 6. Odgovorni ste za svoje emocije. Posao vaše supruge nije da vas čini srećnom ili rastužuje. Vaša je dužnost da pronađete sopstvenu sreću, a paralelno sa tim, vaša će se radost odraziti na vašu vezu i ljubav. 7. Nikada ne krivite suprugu ako vas razljuti jer sve je to u vama. To su vaše emocije i vaša odgovornost. Sami morate da pronađete šta je to što vas ljuti i treba da bude ispravljeno. Ova žena vas je privukla upravo zato što u vama može da podstakne sve pozitivne i negativne emocije. Kada se dovedete u red, više neće moći da vas razljuti i verovatno ćete se pitati zašto se to uopšte i dogodilo. 8. Pustite svoju ženu da bude ono što jeste. Kada je tužna i uznemirena, nije vaš posao da je oraspoložite. Samo budite tu za nju i dajte joj do znanja da je sve u redu. Neka bude svesna da ste vi osoba na koju može da se osloni i ne bežite kada je uznemirena. Poslušajte ono što se krije iza reči i emocija. 9. Ne doživljavajte se preozbiljno. Smejte se. Zasmejavajte je jer smeh će sve učiniti lakšim. 10. Svakog joj dana punite dušu. Naučite njen jezik ljubavi i ono zbog čega se oseća važnom, vrednom i voljenom. Neka napravi listu od 10 stvari zbog kojih se oseća voljenom i zapamtite to. Neka vaš prioritet bude da se svakog dana oseća kao kraljica.

11. Budite prisutni. Nemojte joj dati samo svoje vreme već i svoju pažnju. Kada ste sa njom, budite samo sa njom. 12. Seks je izuzetno važan. Mora da oseti vašu muževnu prisutnost i snagu. Mora da oseti svoju ženstvenost i da zna da vam u potpunosti može verovati. 13. Ne budite idiot, ali ne bojte se toga da to postanete. Grešićete. I ona će. Ne grešite previše i učite na greškama. Niko ne kaže da morate biti savršeni, ali ne budite glupan. 14. Dajte joj prostora. Žene daju, ali ponekad im treba vremena samo za sebe. Posebno ako imate decu. Treba joj to vreme da se obnovi i pronađe se nakon što izgubi radeći za sve druge osim za sebe. 15. Budite ranjivi. Ne morate imati sve pod kontrolom. Budite voljni da deliti svoje strahove i osećanja. 16. Budite transparentni. Želite li poverenje, morate deliti sve. Posebno ono što ne želite. Skinite masku. Ako neprestano pazite na to da pored nje budete savršeni, nikada nećete iskusiti pravu ljubav. 17. Uvek rastite zajedno. Baš kao i kod treninga mišića, ni veza ne raste ako na njoj ne radite. Pronađite zajedničke ciljeve, snove i ideje i radite na njima zajedno. 18. Ne brinite o novcu. Novac je igra i morate pronaći način kako da je zajedničkim snagama pobedite. 19. Opraštajte i budite fokusirani na budućnost, a ne ono što se dogodilo u prošlosti. Ne budite taoci istorije. Opraštanje je sloboda. 20. Uvek birajte ljubav. Uvek birajte ljubav. Uvek birajte ljubav. Nakon svega, ovo je jedini savet koji vam je uistinu potreban. Ako je ovo misao vodilja koja utiče na sve vaše odluke, vašem braku ništa ne može faliti. Ljubav uvek pobeđuje. Brak nije kao bajci. Na njemu morate raditi i biti predani zajedničkom rastu i investiranju u stvaranje zajedničkog života. Kroz rad dolazi sreća. Brak je kao život, ima uspona i padova koje morate prihvatiti i na njima graditi odnos. Ovo su lekcije koje sam naučio na najteži mogući način. Lekcije koje sam naučio prekasno.
