> Izvor: B92
> Datum: četvrtak 8.03.2012
> Rubrika: život_ljubav
> Naslov: Zašto žene vole kad su muškarci nesrećni?
> Članak:

Žene su poznate po tome da žele da pričaju sa partnerima o svojim problemima, dok muškarci takve stvari više vole da čuvaju za sebe.

Sada nam jedna studija pomaže da rasvetlimo zašto je to tako i zašto je parovima tako teško da razumeju jedno drugo; izgleda da se sve svodi na to da polovi samo imaju različite načine da saosećaju sa onim drugim. Žene, tvrde rezultati studije, vole da vide svoje muškarce nesrećne; one smatraju da oni na taj način pokazuju da su posvećeni vezi dok povlačenje u sebe pokazuje suprotno. Žene više vole partneru da daju do znanja kada su nesrećne nego kada su srećne i na taj način pokazuju empatiju dok muškarci više preferiraju da znaju kada su njihove partnerke u dobrom raspoloženju. Za potrebe studije američki univerziteti su testirali više od 150 parova od kojih su svi bili u dugim vezama. Oni su morali da razgovaraju sa partnerom/partnerkom o dramatičnim ili traumatičnim iskustvima u vezi, a zatim da pogledaju video snimak tog razgovora. Ispitanici su u svakom trenutku bili povezani na monitore kako bi on detektovao promene u njihovim mozgovima i samim tim emocije koje se u njima odigravaju. Razlike između polova se izgleda svode na razumevanje partnerovih osećanja, rekli su istraživači. Žena misli da je partner razume ako prepoznaje kada je uznemirena; ako je u stanju da to uradi to znači da je veza jaka i da će lakše prebroditi teška vremena. Shodno tome dame smatraju da ako partner pokaže kada je neraspoložen - da to takođe pokazuje da je on posvećen u potpunosti toj vezi. Muškarci, sa druge strane misle, da je veza jaka ako su oni u stanju da svoje partnerke učine srećnim. "Kada žene vide da je njihov muškarac nervozan, tužan, uznemiren one smatraju da je to pokazatelj njegovog emotivnog učešća u toj vezi," kaže Širi Koen, autorka studije. "Zato su žene nezadovoljne kada primete da se njihov partner povukao u sebe." "Što se parovi više trude da saosećaju jedni sa drugima - to će biti srećniji." 
