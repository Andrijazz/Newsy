> Izvor: B92
> Datum: subota 12.11.2011
> Rubrika: život_ljubav
> Naslov: Šta je muškarcima bitnije od izgleda?
> Članak:

Muškarci najčešće padaju na iste stvari, a iako mislite da će ga najviše privući vaše grudi, kosa ili guza, istina je da većina muškaraca ipak traži nešto više u devojci.

Ona zna da sasluša Većina muškaraca ceni žene koje znaju da slušaju ono što pričaju. Osoba koja sedi pored njega i sluša šta ima da kaže, bez previše upadanja u reč i davanja bespotrebnih saveta uvek će biti privlačnija od one koja svaku temu površno prelazi do trenutka kada nije reč o njoj. Muškarcima treba neko vreme da procesuiraju svoja osećanja, a najviše će ga zaintrigirati žena koja ga ne tera da joj kaže šta mu je na umu, bar ne pre nego što je on spreman. Spontana devojka Devojke koje znaju da se opuste i jednostavno uživaju u trenutku mnogo su privlačnije od onih koje su opsednute planiranjem svakog trenutka. Muškarci vole devojke koje pred njima plešu ili pevaju, a stidljive koje su opsednute time da li ih neko gleda ili ne, brzo im dosade. Dobar vozač Iako se često žale kako nijedna žena ne zna da vozi, muškarci su itekako svesni da to nije istina, a u skladu s tim kod žena cene dobru vožnju, pa i parkiranje. Neki čak i vole devojke koje divlje voze, jer smatraju da je žena za volanom izuzetno moćna i seksi. Zadovoljna i ispunjena Žene koje uživaju u svom poslu su mnogo privlačnije muškarcima, jer zrače pozitivnom energijom. Umesto da prigovarate zbog stvari koje nemate, počnite da cenite stvari koje imate pa ćete delovati mnogo zadovoljnije. Najobočniji dosadni posao može biti itekako seksi ako ga radite bez previše jadikovanja, a pozitivan stav promijeniće vaš izgled i način na koji vas drugi doživljavaju. Voli da jede Zdrava ishrana je uvek bitna, međutim devojka koja je opsednuta kalorijama iznimno je neprivlačna muškarcima. Neki će muškarci čak tvrditi da je žena koja uživa u hrani iznimno seksi, a mi se u potpunosti slažemo s tom tvrdnjom. Devojka koja uživa u masnom čizburgeru u tri ujutro sigurno je opuštenija i spontanija od one koja trči kući da meri svaku sitnicu. Dobra kuvarica Put do srca svakog muškarca je kroz želudac; ovo su govorile naše bake, a istina je i danas. Muškarac će biti oduševljen devojkom koja se dobro snalazi u kuhinji, a to je ujedno znak da će jednoga dana biti dobra majka. Sumnjamo da bi se ijedan muškarac bunio kada bi ga nakon napornog dana dočekao topli obrok. Stvarna je Devojke koje imaju lažnu pojavu, umetke u kosi, nokte i ten možda će dobiti puno više besplatnih pića u životu, međutim retko će koji muškarac da odabere takvu devojku za ozbiljnu vezu. Na ceni su oduvijek bile prirodne devojke koje osobine stavljaju ispred fizičkog izgleda, a muškarci će se radije upustiti u razgovor sa takvom devojkom nego sa iskvarcovanom sponzorušom. Spremna na kompromis Svaki se muškarac oseća bolje kada zna da je u društvu devojke s kojom može da se dogovori oko bilo čega. Devojkama koje su razmažene i inzistiraju da sve bude po njihovom nije potreban dečko, nego tatica, a svakom će tipu kad-tad da prekipi, pa će da poželi normalnu devojku. Brižna On želi da zna da vam je stalo do njega, što se ne može postići samo izjavama ljubavi. Dela govore mnogo više od reči, a umesto da brojite koliko ste mu puta rekli da ga volite, počnite da brojite situacije u kojima ste to i pokazali. Duhovita Smisao za humor muškarcima je veoma bitan, pogotovo ako ozbiljno razmišljaju o devojci s kojom su u vezi. Humor je na ceni jer znači opuštenu i inteligentnu osobu koja zna da se šali i na sopstveni račun, a muškarac zna da mu s takvom devojkom nikada neće biti dosadno. Drži do sebe Naši će mali šopinzi možda ići na živce našem tipu, ali sve kremice i gluposti koje imamo i koristimo za održavanje lepote muškarcima daju do znanja da želimo da održimo svoj dobar izgled. Muškarcima nema ništa gore od devojke koja se u vezi zapusti, a održavanjem linije i zdravlja dajete mu do znanja da se nikada nećete pretvoriti u zapuštenu ženturaču. Samostalna Snaga koju nosi samostalnost veoma je privlačna, jer daje muškarcu do znanja da se možete snaći u životu i bez njegove pomoći. Ponekad mu još uvek možete dopustiti da vas spasi od neke neugodne situacije, ali samostalnost je ipak vrlina koju će najviše da ceni. Muškarci ne žele nesposobnu princezu koja ne može da živi bez njih, nego snažnu ženu koja se topi samo u njihovoj blizini.
