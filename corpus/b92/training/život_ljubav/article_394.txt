> Izvor: B92
> Datum: četvrtak 17.11.2011
> Rubrika: život_ljubav
> Naslov: Šta ženu čini atraktivnom?
> Članak:

Mnoge žene žive u ubeđenju da moraju da izgledaju poput supermodela da bi muškarcima bile atraktivne. Međutim kada muškarci govore o stvarima koje ih privlače kod žena, oni nisu ni blizu izbirljivi kao što dame misle.

Oni ne primećuju par kilograma viška na ženskom telu, i ne očekuju da uvek izgledaju besprekorno kao da su ispale iz časopisa. Uz samo nekoliko trikova očaraćete sve pripadnike jačeg pola. Duga kosa: Dugu kosu svi muškarci vole. To, naravno, ne znači da morate da je puštate do struka, ali je do ramena sasvim dovoljno. Ovo je loša vest za devojke koje vole kratku frizuru, ali razmislite još jednom. Čak i frizeri kažu da se i one, posle razvoda, prvo odluče na puštanje kose. Visoke štikle: Muškarci vole štikle. Naravno i žene znaju da noge bolje izgledaju na visokim potpeticama, iako su one prilično neudobne. Međutim ne morate se šetati u 12 cm visokoj štikli; izaberite neku od par santimetara i cipele koje će vam biti udobne ali i u kojma ćete se osećati seksi. Ženstveno oblačenje: Nosite suknje ili haljine. One su dizajnirane tako da ističu sve vrline ženskog tela. I same ćete se osećati bolje i atraktivnije. Smejte se: Žene nisu ni svesne koliko je osmeh važan. Bilo da idete na satanak ili ste već u vezi, smejte se što više. Muškarce više privlače srećne žene, zato razvucite usne i zakoračite sigurno pred svog izabranika. U visokim štiklama, naravno. 
