> Izvor: B92
> Datum: četvrtak 14.06.2012
> Rubrika: život_ljubav
> Naslov: Da li vam je dosadno u vezi?
> Članak:

Ako vam je dosadno u vezi - ne osećajte se krivim; samo treba da shvatite zašto je tako i da preduzmete nešto povodom toga.

Zašto se to dešava? Nste planirali da se odljubite, to se jednostavno dogodilo. Međutim pre nego što odlučite da okončate vezu ili se upustite u aferu, postavite sebi par pitanja. Zašto vam je dosadno? Šta želite da učinite povodom toga? I najvažnije, koji su razlozi zbog kojih vam je veza postala dosadna? Kada odgovorite na ova pitanja, možete sprečiti da se ponovo nađete u toj situaciji. Nabrajamo vam najčešće razloge dosade u vezi; vi se možete pronaći u jednom ili u svim. Ako možete da naučite da zaobiđete ove prepreke - prevazići ćete dosadu i uživati u savršenoj vezi. 1. Dnevna rutina. Vaša veza je postala dosadna rutina. Predvidljiva je i tačno znate šta ćete sledeće raditi sa partnerom/partnerkom. Kada ljubav postane monotona, neki od nas se osećaju kao da su zaključani u sobi. 2. Nedostatak uzbuđenja. Kada ste vas dvoje poslednji put radili nešto uzbudljivo? Ne sećate se? Kada smo u dugoj vezi iznenađenja i uzbuđenja uzimamo zdravo za gotovo. Ako vam je dosadno jer u vezi više nema uzbuđenja - učinite nešto. Isplanirajte odmor ili izađite na večeru; samo uradite nešto! 3. Krhka podloga. Kada se dvoje prebrzo zaljube, veza je na staklenim nožicama, naročito ako ste zajedno zbog odličnog seksa. Zato predlažemo da ne žurite sa zaljubljivanjem i zajedničkim životom. Dajte sebi vremena da se dobro upoznate. 4. Bolje prilike. Gde god da pogledate oko sebe, vidite bolje prilike za vezu. Mnogo volite svog partnera ali duboko u sebi mislite da zaslužujete bolje. Ako se zaista ovako osećate jedino rešenje je da izađete iz veze jer nikada neće biti zaista srećni u njoj. 5. Emotivne afere. Možda imate emotivnu aferu sa prijateljem ili kolegom, a da to ni ne znate. Da li vam je lakše da o svojim problemima pričate sa nekim drugim, a ne sa partnerom? Ako vam nije prijatno da najdublja osećanja delite sa drugom polovinom, uvek će vam biti dosadno i nećete osećati bliskost. 6. Seks je dosadan. Nakon nekoliko godina veze seks može postati monoton. Ali to ne znači da ne možete ponovo vratiti strast među čaršave. Ako želite da popravite stvari, potrudite se malo više. 7. Zajednička sećanja. Posebne uspomene čine jednu vezu, baš kao i sam život. Kada pogledate unazad, uglavnom se sećate srećnih trenutaka. I ljubav funkcioniše na isti način. Ako prestanete da stvarate nezaboravne trenutke nećete imati čega vrednog da se sećate. 8. Komunikacija. Da li se ponekad umorite od objašnjavanja nečega partneru, jer vam je potrebna večnost za to? Upravo tako se gubi komunikacija u vezi. Ljudima je dosadno da spominju neke stvari jer smatraju da su nevažne. Ali u realnosti, baš te male stvari najviše znače. 9. Spontanost. Planiranje zajedničkog života je lep način pripreme za budućnost. Ali tu i tamo vam je oboma potrebno nekoliko trenutaka ludila kako biste vezu održali uzbudljivom. 10. Nedostaje vam samoća. Ovo je nezahvalna situacija i morate da naučite da se izborite sa njom. Ako želite da budete sami i bez partnera - možda ste samo zapali u neku fazu. Uostalom, šta biste radili da niste u vezi? Radite isto to i sa partnerom, ali bez flertovanja sa drugim osobama. U ovakvim situacijama nemate mnogo opcija. Ako vam je dosadno u vezi, bolje se sada suočite sa tim ili ćete odnos završiti ružnim raskidom. 
