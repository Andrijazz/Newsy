> Izvor: B92
> Datum: subota 9.06.2012
> Rubrika: život_ljubav
> Naslov: Da li veza na daljinu može da uspe?
> Članak:

Za neke ljude, veza na daljinu može da bude veoma teška i mnogi parovi koji su pokušali da održavaju ljubav na ovaj način nisu u tome uspeli.

Stručnjaci kažu da veza na daljinu ipak nije nemoguća. Ključ za opstanak leži u tome da promenite način na koji razmišljate. Umesto da na udaljenost gledate kao na problem, posmatrajte to kao prednost vaše veze. Evo nekih razloga za to. Može da vas učini srećnijim. Vi imate mnogo više vremena koje možete posvetiti sebi, što podrazumeva zdraviji način razmišljanja ali i zdraviji način života. Možete da radite na svom obrazovanju ili karijeri. Drugim rečima, osećaćete se sjajno, ali i voljeno. Vaša veza može da bude savršena. Oni koji su singl često žude za ljubavlju i obavezom, dok ljudi ma u vezi često nedostaje slobode. Vi možete da imate i jedno i drugo. Niko vas ne sputava. Često ćete čuti parove koji kažu: "Planirao/la sam da nastavim sa obrazovanjem, ali je moj partner želeo/la porodicu." Za vas to ne mora da bude problem jer možete da nastavite da ostvarujete svoje snove, bez straha da oni nisu u skladu sa partnerovim željama. Vaša veza može da postane jača i zdravija. Nezadovoljstvo jednog partnera često može da uništi jednu vezu. Vi to možete izbeći jer vaša veza neće osećati pritisak svakodnevnog stresa i problema, koji su često uzrok svađa. Postaćete maštovitiji i originalniji u ljubavi. Veza na daljinu zahteva od partnera da budu originalniji u pronalaženju načina da izjave i pokažu ljubav, jer nisu u prilici da govore to jedno drugom svaki dan. Zato su ovakve veze često posebnije od ostalih. Kakva su vaša iskustva? Može li veza na daljinu da uspe? 
