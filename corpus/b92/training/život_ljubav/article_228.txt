> Izvor: B92
> Datum: utorak 17.04.2012
> Rubrika: život_ljubav
> Naslov: Ljubav ipak nije slepa
> Članak:

Novo istraživanje sprovedeno od strane kompanije "Harris Interactive" srušilo je mit da je za uspešnu vezu potrebna samo ljubav. Istraživanje je okupilo više od 1000 žena i muškaraca kako bi se odgonetnuo odgovor na pitanje koliko je zapravo fizička privlačnost bitna u vezama na duže staze, prenosi Huffingtonpost.

Ispitanicima su postavili pitanje koje nam svima prođe kroz misli, ali ga retko postavljamo naglas: "Koliko ste zadovoljni sa izgledom partnera?" i "Šta mislite, koliko je partner zadovoljan vašim izgledom?" Zadovoljstvo u vezi je teško održati Zatim su se fokusirali na pitanje bi li ljudi bili srećniji kad bi njihovi partneri poklanjali više pažnje vlastitom izgledu i koja im je fizička stavka najbitnija. Rezultati su vrlo interesantni. Zadovoljstvo je u vezi teško zadržati. Bez sumnje, sreća para uveliko zavisi od njihove emotivne povezanosti. Međutim, to je danas daleko od dovoljnog da bi se veza održala. S obzirom na to da je životni vek čovjeka sve duži, idealna bi veza između dvoje ljudi trebalo da traje 70-80 godina, što je izuzetno dug period čak i za one najodanije, najprivrženije i najzaljubljenije. Neki se sociolozi pitaju da li su li dugovečni brakovi stvar prošlosti, dok ekonomisti pak na ovaj fenomen gledaju s druge strane. Brak je nekad predstavljao instituciju pomoću koje su žene bile zbrinjavane materijalno i što je omogućavao deci da budu odgajana od strane oba roditelja. Ali to više nije tako, žene se sve više odlučuju za samohrano majčinstvo, često zbog razloga što zarađuju dovoljno da bi izdržavale i sebe i svoje potomke, a muž im kao potpora u finansijskom smislu više nije potreban. Koliko je bitan fizički izgled Pitajući parove u različitim fazama veze šta misle o partnerovom izgledu, uočava se jedna bitna stavka koja nam govori koliko zapravo podcenjujemo važnost fizičkog izgleda. Istraživanje takođe naglašava razliku između parova koji žive zajedno od 1-7 godina, 8-14 godina i 15-21 godinu, a takođe i razliku između muškog i ženskog roda. 78 posto parova smatra da je fizički izgled vrlo bitan, pogotovo u prvih 7 godina veze. Što su ljudi duže u vezi, emotivni faktori postaju bitniji. Dobra komunikacija i zajednički interesi pomažu da se održi međusobna privlačnost čak i u slučaju da se izgled promenio. Ovo vredi i za obrnutu situaciju. Ako se par fizički jako privlačio, a u međuvremenu su se u odnos uvukle negativne emocije - fizička će privlačnost nestati. Sasvim očekivano, zaključeno je da je muškarcima fizički izgled puno bitniji nego što je to ženama. Kad procenjuju koliko im je žena privlačna, 62 odsto muškarca najpre će gledati lice, dok će 53 posto njih prvo primetiti telo. Međutim, ni žene ne zaostaju previše za ovim rezultatima. 50 posto žena zaključilo je da je lice muškarca najbitnije, dok se 39 posto njih ipak odlučilo da telo stavi na prvo mesto. Za oba pola najvažniji faktori privlačnosti su oči, koža i usne. Različitosti reakcija na starenje partnera takođe su zanimljiva tema. Naime, muškarci su zabrinutiji za znake starenja lica svojih partnerki, pogotovo u prvih 7 godina veze, ali njihova zabrinutost s vremenom jenjava. 92 posto parova zaključilo je kako su njihove veze bile zdravije kad su se oboje osećali pouzdano u vezi svog izgleda. 52 posto žena i muškaraca izjavili su kako bi voleli da njihovi partneri više vremena provode oko uređenja vlastitog izgleda. Smatraju da bi to uvelike uticalo na poboljšanje kvalitete odnosa. Zaključak Ovo nam je istraživanje pokazalo da ljubav ipak nije slepa. Bez sumnje, parovi bi trebalo da rade na emotivnoj povezanosti, ali bi isto toliko pažnje trebalo posvećivati fizičkom izgledu. Vreme je da prihvatimo činjenicu koju znamo svi, ali ponekad ne želimo da je priznamo - izgled je takođe vrlo bitan! 
