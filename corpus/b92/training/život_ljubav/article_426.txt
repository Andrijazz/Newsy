> Izvor: B92
> Datum: utorak 11.10.2011
> Rubrika: život_ljubav
> Naslov: Šta ne treba raditi posle raskida
> Članak:

Raskid je uvek bolna stvar i najteže pada onom ko je ostavljen. Ipak, to nije opravdanje da činite nepromišljene stvari zbog kojih ćete se samo osećati gore.

1. Zovete ga svaki put kad pomislite na njega Ako vam bivši pada na pamet na svakih 7 minuta to nije ništa čudno. Svuda okolo su stvari koje vas podsećaju na njega. Ali ukoliko okrenete njegov broj svaki put, evidentno je da pokazujete znake ludila. 2. Delite svoje promenljivo raspoloženje sa svim prjateljima na fejsbuku Sigurno svi znaju na koga mislite kada napišete "Neki ljudi će zauvek ostati kreteni" ili "Sve se dešava sa razlogom". Ovakvi potezi samo čine da vi ispadnete patetični u očima drugih. Time pokazujete da niste spremni da krenete dalje. Morate shvatiti da fejsbuk nije dnevnik. 3. Šišate se na kratko Šta je gore od toga da budete ostavljeni? - Da budete ostavljeni i pritom imate jezivu frizuru. Sačekajte da prvi nalet besa i stresa prođe pre nego što napravite ovako radikalne poteze. 4. Bacate se u zagrljaj drugog Sasvim je u redu da uskočite u krevet drugog muškarca i uživate u svojoj novostečenoj seksualnoj slobodi. Ali svakako nije vreme za novu emotivnu vezu. Sigurno jedva čekate da opet ostvarite blizak odnos sa nekim, ali ipak prvo morate da prebolite. 5. Insistirate na prijateljstvu sa bivšim Da li ste sigurni da vam ne bi smetalo da slušate njegove priče o drugim devojkama? Prijateljstvo odmah nakon veze ne dolazi u obzir. 
