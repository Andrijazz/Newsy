> Izvor: B92
> Datum: sreda 25.04.2012
> Rubrika: život_ljubav
> Naslov: Šta muškarci misle o vezama
> Članak:

Da li biste voleli da umete da "čitate" muškarce? To će vam poći za rukom, ako razumete kako njihov mozak funkcioniše. Ne brinite, predvidljiviji su nego što mislite.

Pratite nekoliko jednostavnih saveta koji će vam razotkriti kako razmišljaju muškarci. 1. Oni misle da su svi komplimenti iskreni S komplimentima ne možete napraviti grešku. Svi muškarci misle da su sva laskanja njima upućena potpuno tačna. Izgleda da oni žele da veruju da su nekome lepi, dobri i privlačni i to po svaku cenu. Ako želite da ga pridobijete, samo mu recite da ima divna ramena i snažne mišiće. Učiniće sve za vas. 2. Lako ih je impresionirati Možda će vam to biti smešno, ali je svakako istinito. Njih može zaludeti svaka žena koja ume da flertuje ili s njima razmeni "bezobrazan" osmeh. Čak i kad ste s muškarcem više godina i dalje možete da ga razoružate smeškom, naivnim treptanjem i molećivim glasom. 3. Oni misle da su zaštitnici Muškarci za sebe misle da su zaštitnici. Još dok nisu bili ništa pametniji od majmuna, oni su bili lovci i zaštitnici zajednica, dok su žene bile negovateljice. Ako uspete da probudite taj instinkt u njemu, on će vas paziti kao malo vode na dlanu. Muškarci vole da udovoljavaju ženama, ali mu morate dati šansu da bude tu za vas, budući da oni odavno misle da su žene preuzele upravljanje svetom. 4. Za sebe misle da su emocionalno jaki Muškarci misle da su snažni, ali nisu, barem ne u glavi. Oni su izuzetno sujetni, ali se njihov ego može lako ugušiti. Ipak, to ne znači da treba to da učinite, jer će vas on mrzeti zbog toga. Bolje bi bilo da mu pomognete da svoje samopouzdanje učine funkcionalnim i umerenim. 5. Muškarci misle da im je stalo do ličnosti žena Većina muškaraca misli da su mudri i bistri, ali uvek je izgled ono što ih prvo privlači. Oni su potpuno vizuelna bića, pa sledeći put kada poželite da privučete njihovu pažnju, obucite nešto provokativno. 6. Muškarci misle da im se sviđaju žene koje naprave prvi korak Muškarci kažu da im se sviđa kad žena preuzme inicijativu. To im u mnogome olakšava život. Međutim, istina je da oni ne vole da žene preuzimaju njihovu ulogu. Više im se dopada kada devojke igraju igre "vruće - hladno" jer će u suprotnom duboko u sebi zauvek misliti da je bolji od njih. 
