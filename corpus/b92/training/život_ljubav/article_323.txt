> Izvor: B92
> Datum: subota 21.01.2012
> Rubrika: život_ljubav
> Naslov: Da li je OK ostati u vezi zbog seksa?
> Članak:

Dobar seks je u većini veza jedna od najvažnijih stvari, pa zato nije ni čudno da neki ljudi pristaju da trpe ostale probleme samo zarad povremenog fizičkog užitka.

Ipak, pre nego što se odlučite da prihvatite ovakve okolnosti, potrebno je da se zapitate: 1. Da li ste srećni? Prvo i najvažnije jeste da budete zadovoljni svojim životom. Ako je seks nešto što vam veoma znači u vezi i ako je dovoljan da se osetite ispunjeno, nema razloga da sumnjate u svoju odluku. 2. Da li je vaša veza od samog početka čisto fizička? Ako se važa veza oduvek zasnivala na fizičkom zadovoljstvu, ali osećate da više niste srećni, vrlo je moguće da ste sazreli kao osoba i da sada očekujete nešto više. 3. Da li je vaša veza počela kao isključivo emocionalna? Ako je odgovor potvrdan, onda se nalazite u nezavidnoj poziciji. Postoje brojni razlozi zbog kojih ste u nekom trenutku prešli na čisto fizički odnos. Moguće je da prolazite kroz trenutnu krizu, pa bi u tom slučaju dobar seks samo mogao da pomogne da je prevaziđete. 4. Da li partner oseća nešto prema vama? Ako ste vi u vezi samo zbog seksa, a vaš partner vas doživljava kroz mnogo dublje emocije, najpravednije bi bilo da okončate tu situaciju. Ostaak zbog seksa je u redu, ali samo kada obe strane imaju iste razloge. U suprotnom neko mora da bude povređen.
