> Izvor: B92
> Datum: četvrtak 23.01.2014
> Rubrika: život_ljubav
> Naslov: Šta je za vas neverstvo?
> Članak:

Da li biste ušli u brak s osobom koja vam je već jednom bila neverna? Nova studija pokazala je da bi mnogi ljudi bili spremni na takav korak.

Istraživanje koje je obuhvatilo više od 2.600 odraslih muškaraca i žena starih između 18 i 59 godina pokazalo je da bi više od četvrtine njih bilo spremno da uđe u brak s nekim ko ih je prevario. Neobične rezultate dobili su sajtovi Christian Mingle i JDate koji se bave upoznavanjem srodnih duša. Kada je reč o neverstvu, istraživanje je pokazalo da muškarci i žene različito doživljavaju neversvo, a žene su postale liberalnije po pitanju prevare u vezi. U istraživanju sprovedenom 2013. godine 82 odsto žena i 56 odsto mušakraca reklo je da slanje "vrućih" poruka ili flertovanje na internetu smatra nekim oblikom neverstva. Te godine, broj žena koje su na taj način "prevarile" partnere porastao je za 68 procenata, a muškaraca za 51 odsto. Devedeset odsto žena (u poređenju sa 100 procenata 2013.) reklo je da je "strastveni poljubac sa nekom drugom osobom" oblik varanja. Smanjen je i broj muškaraca koji tako doživljavaju prevaru, pa se sada s tim stavom slaže 75 odsto, za razliku od 86 odsto koliko je bilo 2013. Ispitanici su za "seks sa drugom osobom koji se dogodio više puta" rekli da se može smatrati neverstvom i to mišljenje delilo je 92 odsto žena i 86 odsto mušakraca. Muškarci i žene različito su doživljavali stvaranje duboke emotivne veze sa drugim osobama. Sedamdeset odsto žena reklo je da to smatra varanjem, u poređenju sa 50 odsto mušakraca. Ako se partner poveže sa "bivšom" ili "bivšim" na Facebooku, 26 odsto žena bi to smatralo prevarom, dok to mišljenje deli 21 odsto muškaraca. Zanimljivo je da su oni ispovedili i svoje istorije neverstva. Od ispitanih, 28 odsto priznalo je da je bilo neverno nekada u vezi, što je nešto više od 22 odsto koliko ih je bilo 2013. Šta vi smatrate neverstvom? 
