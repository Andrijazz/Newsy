> Izvor: B92
> Datum: petak 20.01.2012
> Rubrika: život_ljubav
> Naslov: Januar: spremite se za svađe i raskide
> Članak:

Kraći dani, loše vreme i hroničan nedostatak novca čine januar najgorim mesecom za parove.

Prosečan par se svađa osam minuta dnevno u januaru, prema istraživanju koje je objavio Daily Mail, dko dve trećine parova raskinu upravo u ovom mesecu. Jedan od glavnih razloga je duži boravak u kući u odnosu na letnji period. "Tokom mračnijih zimskih meseci, a posebno u januaru, izražen je fenomen nazvan "Cabin Fever" koji se javlja kada su osobe duže vremena u zatvorenom prostoru. Nedostatak sunčeve svetlosti nas čini letargičnim i depresivnim. Nedostatak fizičke aktivnosti i činjenica da samo zatvoreni u malim prostorijama sa centralnim grejanjem nas čine nervoznim", kaže Dona Doson, bihejvioralni psiholog. Ako tome dodate dosadu, nedostatak novca i previše vremena provedenog s partnerima, imate savršen recept za svađe i raskide. Istraživanje je pokazalo da se prosečan par, zbog toga što više vremena provodi u kući, posvađa 20 puta u toku zimskog meseca, dok se leti taj broj smanjuje na 16. Dve trećine njih krivi loše vreme za boravak u kući, drugi nedostatak dnevnog svetla, a treći potrebu za štednjom. Januar je poguban čak i za prijateljstva pa je tako većina ljudi priznala da se ređe viđa s prijateljima u prvom mesecu godine. Za 59 posto ispitanika januar je najgori mesec za ustajanje iz kreveta. 
