> Izvor: B92
> Datum: subota 8.03.2014
> Rubrika: život_ljubav
> Naslov: 8 stvari koje muškarci potajno vole
> Članak:

Bilo da je muškarac u dugoj vezi ili tek započinje zabavljanje sa ženom, postoje male stvari koje ona može slobodno da uradi a koje muškarci, potajno, vole.

Ovi saveti dolaze od jednog muškarca i zato ih treba shvatiti što ozbiljnije. Novinar "Huffington Posta" Džejms Majkl Sama je odlučio da iskreno sa ženama podeli ove, male-velike, tajne. Iako ih je mnogo, otkrivamo vam osam zanimljivih: 1. Kada žena stavi glavu na muške grudi Dok ležite na kauču i gledate TV ili se spremate za počinka nakon drugog dana, jedan od najboljih osećaja za muškarca jeste kada žena stavi svoju glavu na vaše grudi i zagrli vas jednom rukom. Muškarci vole osećaj zaštitnika a ova poza njima govori da se ona oseća sigurno u njihovom naručju. 2. Kada žena prva šalje poruke Veliki je pritisak na muškarcima da iniciraju konverzaciju. Poneka oni ne znaju da li su navalentni ili dosadni, stoga se odlučuju da ne pošalju poruku što ostavlja ženu zbunjenom. I muškarci vole pažnju, a ako mu se dopada neka žena i on će misliti na nju. Pošaljite mu kratku poruku koja će mu popraviti dan i začiniti dobru konverzaciju. 3. Kada mu kažete koliko vam je važan Neki ljudi su nežniji od drugih, i to je u redu. Samo zapamtite, ako se muškarac trudi u vezi, znači da mu je stalo. Takođe, on se neće žaliti ako ga pohvalite, kažete koliko vam je važan i nežan. 4. Mazite ga po kosi dok vozi Kada vozi, nežno ga češkajte po zadnjem delu glave. Garantovano će se nasmejati. Ipak, ne preterujte, kako mu ne biste odvukli pažnju dok vozi. 5. Hvalite ga na Fejsbuku Ako vaš muškarac učini nešto lepo za vas, lepo je ako postavite fotografiju, na primer, večere koju vam je pripremio. To će mu dati do znanja da ga cenite i da ste spremni da to podelite sa svojim prijateljima. 6. Zaista ga slušajte Žene najbolje znaju koliko je aktivno slušanje važno. Potrudite se da učestvujete u njegovoj priči. Ukoliko ima problem, pokušajte savetom da ga ohrabrite. 7. Pošaljite mu poruku kada ste u izlasku sa drugaricama Biće mu drago da zna, da iako ste sa drugaricama i zabavno vam je, ipak mislite na njega. 8. Budite pažljivi i pokazujte nežnost Ne treba da ga spopadate u javnosti, ali sitne stvari kao što je dodirivanje njegove ruke, dok šetate, grljenje u redu za kasu će učiniti da oboje osetite bliskost. Pozivamo muškarce da nam u komentarima otkriju, koji gestovi njih obaraju s nogu...
