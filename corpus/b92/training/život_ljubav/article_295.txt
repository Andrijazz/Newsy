> Izvor: B92
> Datum: ponedeljak 13.02.2012
> Rubrika: život_ljubav
> Naslov: Da li biste bili "drugi" u vezi?
> Članak:

Mali je broj ljudi koji bi pristao da bude "drugi" u nečijem životu. Ipak, to se dešava. Bilo da je reč o nekome koga ste tek upoznali ili onom prema kom dugo gajite osećanja, odluka da uđete u vezu sa zauzetom osobom je veoma teška.

Veza sa zauzetom osobom uvek izaziva osude drugih ljudi, pa će to uz grižu savesti dodatno otežavati funkcionisanje vašeg odnosa. Stavimo, za početak, sve predrasude na stranu i fokusirajmo se na to koliko je teško biti sa nekim ko nije u potpunosti "vaš". Umesto da se mučite i pitate šta će se dalje dešavati, budite iskreni prema sebi i pažljivo promislite o tome da li vam je tako nešto potrebno. Predstavljamo vam nekoliko istina koje vam u tome mogu pomoći. 1. Vi mu nećete biti centar sveta Ako ste očekivali da vam ta osoba bude uvek dostupna, pomirite se s tim da tako neće biti. Možda ćete se naći u situaciji da vam je potreban razgovor ili podrška, a to vam zauzeta osoba ne može priuštiti. Ako ste generalno osoba kojoj treba pažnja i ljubav, već zbog ove činjenice treba da odustanete od toga da nekom budete na drugom mestu. 2. Teže je nego "veza na daljinu" Iako je teško izdražati "veze na daljinu", biće vam još teže da osobu koja vam je relativno blizu, ne viđate neko duže vreme. U pravoj vezi u kojoj su partneri iz nekog razloga fizički udaljeni, obično se insistira na čestim telefonskim razgovorima i kontaktu putem društvenih mreža. Ovde to nije slučaj, jer kada vezu držite u tajnosti, nikada ne možete odvojiti duže vreme za telefonske razgovore ili izazovno dopisivanje putem interneta. 3. Morate se pretvarati da ste singl Niste se videli niti razgovarali telefonom već nedeljama. Moraćete da odaberete da li da sedite i plačete ili nastavite sa životom normalno. Izlazak iz kuće i flertovanje s drugim ljudima na javnim mestima može vam pomoći da se otarasite osećaja samoće. Nikad se ne zna: možda sretnete neku osobu koja će vas više poštovati. 4. Osećanja nisu crno bela U ovakvim situacijama, pomešana osećanja nisu nikakvo čudo. Ako ste mislili da možete biti u vezi sa zauzetom osobom, a da nemate ni jednu sumnju, lagali ste sebe. Zato, dobro razmislite o svemu i priznajte sebi šta vam je zaista važno. 5. Neko će biti povređen To je neizbežno. Moraćete prihvatiti mogućnost da ćete možda biti povređeni baš vi, ali nekada je teže pomiriti se s tim da ste učinili da neka druga osoba pati. Kada se otkrije da neka osoba vara, pate sva tri učesnika u ljubavnom trouglu. Da li biste bili spremni na sve ove posledice? 
