> Izvor: B92
> Datum: petak 18.05.2012
> Rubrika: život_ljubav
> Naslov: Koliko prijatelji utiču na vezu
> Članak:

Kako bi ispitali tržište, jedan novi sajt za upoznavanje "srodnih duša", sproveo je istraživanje o tome koliko je važno mišljenje prijatelja, kada je reč o sklapanju nove veze.

Sajt je ispitao 1.193 singl žene širom Velike Britanije, a čak 42 odsto njih reklo je da im je potrebna potvrda prijatelja da čine pravu stvar. Čak 12 procenata njih bi i okončalo vezu, ukoliko bi ih prijatelji tako posavetovali. Ipak, samo osam odsto ispitanih je reklo da bi okončalo vezu s kojom se njihova mama ne bi slagala. Čak 21 odsto ispitanica reklo je da bi se osećalo nervozno u trenutku kada upoznaje novog partnera sa prijateljima. Samo 59 odsto ispitanica je reklo da im je važno da se njihovi prijatelji svide novom dečku. "Šokiran sam koliko veze zavise od mišljenja prijatelja. Cenim značaj bliskih ljudi u životima drugih, ali mislim da veze ne treba raskidati samo zato što se nekom od njih ne dopada vaša veza", kaže Luk Pomaro, osnivač sajta datewithmate.com, koji je i sproveo istraživanje. "Osnova zdrave veze je u tome da se dvoje ljudi koji su zajedno srećni i da im je samo to važno". 
