> Izvor: B92
> Datum: sreda 22.01.2014
> Rubrika: život_ljubav
> Naslov: Zašto se u januaru desi najviše raskida?
> Članak:

Tokom prvog meseca u godini okonča se najveći broj emotivnih veza, a razlog tome je stres izazvan novogodišnjim i božićnim praznicima, kao i želja da se u novoj godini okrene novi list.

Mesec januar je najkritičniji za ljubav, pokazuje najnovije istraživanje, koje je obavio "Vouchercloud". Tokom prvog meseca u godini okonča se najveći broj emotivnih veza, a razlog tome je stres izazvan novogodišnjim i božićnim praznicima, kao i želja da se u novoj godini okrene novi list. Prazničan period je stresan i često može da prozrokuje trzavice u ljubavnim odnosima. Sve to u kombinaciji sa zimskom depresijom na mnoge parove deluje negativno, a rezultira prekidim veze. Osim toga, osobe koje novu godinu doživljavaju kao novi početak, a nezadovoljne sz svojim emotivnim životom, januar vide kao najbolje vreme da naprave promene. Međutim, raskidi su i obeležje februara, dok se na trećem mestu po broju raskida našao mart. Naučnici su osobe koje su prekinule vezu u januaru pitali da li je na njihovu odluku uticalo doba godine? Čak 62 procenata ispitanika odgovorilo je potvrdno.
