> Izvor: B92
> Datum: ponedeljak 30.01.2012
> Rubrika: život_ljubav
> Naslov: Nauka razbija mitove o ljubavi
> Članak:

Stalno slušamo o ljubavnim pravilima, savetima kako da se ponašamo i stvarima koje nikako ne treba da radimo da bismo bili srećni u ljubavi.

Šta nauka kaže o svemu tome? Neuronauka koja izučava mozak i ponašanje nudi jedan savim drugačiji pogled na ljubav i seks. Najnovije studije pokazale su da neke ustaljene ideje o vezama i nisu toliko tačne. Ljubav je emocija One se stavlja u istu kategoriju sa besom, tugom i iznenađenjem. To su sve emocije, kako ih nazivaju pesnici i pop pevači. Međutim, naučnici su dokazali da je ljubav više do nagona. Helen Fišer, biolog koji se bavi proučavanjem ljubavi romantičnu ljubav opisuje kao veoma snažno psihičko iskustvo. Srce ubrzano kuca, dlanovi se znoje i osećate se čudno. Dr Fišer je otkrila da je deo mozga određen za romantičnu ljubav odvojen od dela za seks i vezivanje, ona nam pomaže ne samo kao podsticaj za reprodukciju, već i da se povežemo sa drugima. Muškarci žele seks, a žene vezu Oduvek se tvrdilo da muškarci i žene žele različite stvari. Muškarci su površni, dok nežniji pol žudi za dubljim smislom i dugotrajnošću. Ipak, nauka dokazuje da postoji više razlika među osobama istog pola nego između muškaraca i žena. Studije su otkrile da i jedni i drugi imaju identične razloge za stupanje u seksualne odnose. Ljubav i mržnja su dve suprotnosti Oba osećanja dele iste oblasti mozga. Zato vrlo lako ljubav može da preraste u mržnju. Pornići uzbuđuju samo muškarce Seksualni stimulansi utiču na mozak 2 do 3 puta intenzivnije od drugih i ovaj fenomen nije ograničen na muškarce. Postoje određene razlike u moždanoj aktivnosti muškaraca i žena kada gledaju seksualne slike, ali se oba pola podjednako uzbuđuju. Muškarci su programirani da varaju Geni ne mogu na taj način da usmeravaju bilo čije ponašanje. Oni mogu da predodrede neke stvari, ali je zapravo mozak taj koji pomaže da odlučujemo, čak i kada je iskušenje preveliko. 
