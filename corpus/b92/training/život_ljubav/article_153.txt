> Izvor: B92
> Datum: sreda 1.08.2012
> Rubrika: život_ljubav
> Naslov: Tajna srećnog braka: znajte kad da ućutite
> Članak:

Mnogi brakovi su na klimavim nogama. Štaviše, statistike pokazuju da ni procenat uspešnosti drugih ili trećih brakova nije visok. Ima li recepta za dugovečnu ljubav?

Šta da radite ako i dalje verujete u ljubav i u 60. ali statistike nisu na vašoj strani? Ne samo da, prema nekim podacima, 45% svih brakova završi razvodom, već se 67% drugih i 73% trećih brakova takođe neslavno završi. Ispostavlja se da će skoro svaka nova veza da doživi sudbinu prethodnih. Suzan Kvilijam, psihološkinja specijalizovana za veze, kaže da je nekoliko razloga zašto drugi i treći brakovi ne uspevaju. "Ako vi ili vaš partner već imate iskustvo napuštanja braka, biće vam lakše je da napustite i sledeći. Drugi razlog može biti da ste toliko uplašeni prethodnim raskidom da niste sposobni da radite na uspehu sledeće veze. A ako se niste dovoljno oporavili od prethodnog raskida, skoro neizostavno ćete napraviti pogrešan izbor." Evo lekcija kako da volite i drugi, treći ili koji već put... Svet se ne vrti oko vas Oslušnite svog partnera. Možda ste ponekad preokupirani svojim brigama i mislima pa zanemarujete njegove probleme. Nekad on treba da bude prioritet, a ne vi. Zaključavajte vrata od kupatila Neka pristup kupatilu bude zabranjen za onog drugog, osim ako ne usledi jasan poziv. Čak i kada stignu deca i ako imate kućnog ljubimca, ne dozvolite da to bude slobodna zona za svakoga. Seks je ključan Ako stavite seks na dno vaše liste prioriteta, stvari će da krenu nizbrdo. Iako seks nije garant za dugu i uspešnu vezu, nedostatak istog je ubica brakova. Važno je da uvek budete na seksi oprezu. Škakljive porukice mogu da učine čudo, kao i razmena "onih" pogleda za večerom ili zavodljivi hod po dnevnoj sobi. Ponekad je i maženje dovoljno. Nikada nemojte da zaboravite na to. Zvocanje je opasno Ponekad naprosto poludite kad se on vrati sa pogrešnim paradajzom sa pijace i pridike krenu same od sebe. Ali ne mora sve da bude kako ste vi zamislili. Neće svet da vam se sruši ako umesto običnog dobijete čeri paradajz. Čak i kada vam pokloni minđuše koje bi vam mnogo bolje išle u srebrnoj nego zlatnoj varijanti, ili vam isprži kajganu ni izdaleka tako sočnu kao što je vaša, setite se da budete zahvalni za poklon ili za obrok i neka ostane na tome. Naučite kad treba da zaćutite. Inače ćete im ubiti volju svojim kritikama da se više nikad neće ponuditi da spreme doručak. Budite svoji Zadržavanje sopstvene individualnosti održava stvari svežim. Bežite na kilometar od nekog ko previše zavisi od vas. Ali ako odnosi počnu da hlade, ne preterujte u vremenu koje provodite sami ili sa svojim društvom - ne izbegavajte jedno drugo, već sedite i rešite probleme. Novac je bitan Ako stvari zaguste na finansijskom planu, novac i te kako može da postane glavni razlog za svađu. Ili ako ste vi štedljivi a on previše galantan. Ili ako vi zarađujete više od njega - muškarci to vide kao borbu moći. Obratite pažnju da li ste na tom polju kompatibilni pre ulaska u ozbiljnu vezu. Razgovarajte "Na kraju, ono što vezuje svaki odnos, bilo u braku ili prijateljstvu, jeste razgovor", pisao je Oskar Vajld. Ideal svake veze je da razgovor stalno teče i da nikada ne izgubite zanimanje za mišljenje onog drugog, čak i ako se ne slažete sa istim. I nikada nije kasno da promenite sebe, ali ako mislite da možete da promenite partnera, u dubokoj ste nevolji (on može da se promeni samo ako sam to želi). Poštovanje, uvažavanje i nežnost su ključni sastojci uspešne veze, a veoma lako možete izgubiti iz vida te stvari kad vas preplavi stresna svakodnevica. Nemojte gušiti partnera ljubavlju ali važno je da on bude svestan da ga volite i da ste zahvalni što on voli vas - svakoga dana, bez izuzetka. 
