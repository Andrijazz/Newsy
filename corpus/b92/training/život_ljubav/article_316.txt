> Izvor: B92
> Datum: subota 28.01.2012
> Rubrika: život_ljubav
> Naslov: Zbog čega bi vas on ostavio?
> Članak:

Razlozi zbog kojih muškarci raskidaju nekada su potpuno misteriozni. Međutim, postoji nekoliko poznatih stvari koje muškarci ne mogu da tolerišu i koje su dovoljne da zauvek kaže "zbogom".

Predstavljamo vam sedam najčešćih razloga zbog kojih muškarci raskidaju.

Ili ste vi prevarili njega, ili je on prevario vas. Uglavnom, kada se prevara desi, muškarac zaključuje da vezu ne vredi održavati, naravno, ako je iole pošten. Ukoliko ga niste prevarili, a sumnjate da je on prevario vas i zbog toga raskinuo, trebalo bi da porazgovarate o tome i raščistite račune pre nego što nastavite dalje.

Muškarac želi da može da veruje svojoj devojci. Ako kod nje primeti neiskrenost, to ga može zauvek odbiti.

Ako ste nesigurni u vašeg partnera i neprekidno pokušavate da ga učinite ljubomornim, on će vas na kraju ostaviti. Muškarci koji žele ozbiljnu vezu imaju potrebu da se osete sigurnim pored svoje devojke, a to što ga činite ljubomornim može učiniti da ispunjenje snova traži negde drugde.

Ako ste stalno ravnodušni i ne pokazujete emocije čak ni kada se on istinski trudi da vas oduševi, on će pomisliti da nije pravi čovek za vas. Muškarci imaju veoma osetljiv ego i zato se nemojte s njima takmičiti u izigravanju ravnodušnosti.

Mnoge žene zvocaju, ali nemaju predstavu kako to utiče na muškarce. Možete biti sigurni da će mu to u jednom trenutku dosaditi i da će vas ostaviti.

Svi ljudi su ponekad loše raspoloženi. Međutim, ako ste stalno negativni i govorite isključivo o lošim stvarima koje vam se događaju, možete opteretiti partnera i oterati ga od sebe.

Muškarac ima potrebu da oseti da ga voljena osoba poštuje. Ako ga stalno nipodaštavate i postavljate se superiorno u odnosu na njega, on će potražiti drugu koja će znati da ceni ono što ima.
