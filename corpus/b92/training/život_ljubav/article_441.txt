> Izvor: B92
> Datum: petak 16.09.2011
> Rubrika: život_ljubav
> Naslov: 7 popularnih ljubavnih mitova
> Članak:

Ljubavni mitovi mogu da budu smešni, preterano romantični, optimistični ili čak deprimirajući. Da li treba da verujemo u njih?

1. Prava ljubav se dešava samo jednom Jedna šansa - jedna ljubav. Nije baš lako poverovati u to. Šta se dešava kada vam osoba koju volite to ne uzvraća? A šta je sa svim onim ljudima koji su vas voleli, ali vam to nisu rekli jer su znali da se vi ne osećate isto? Zaljubiti se ponovo nije lako, ali nije ni nemoguće. 2. Ljubav je iskra Ljubav je prasak, vatromet - "Kada sam ga ugledala odmah sam znala da je on taj". Nažalost, ovo je samo još jedan u nizu ljubavnih mitova u koje filmski producenti žele da verujemo. Nekada se taj veliki potres dogodi sa pogrešnom osobom, a nekad sa pravom usledi tek kasnije. 3. Parovi koji se vole nikada se ne svađaju Ovaj mit bi se mogao nazvati "Dizni sindrom" - tipičan primer nerazumevanja koncepta o ljubavi i o načinu na koji se zaljubljeni ljudi ponašaju. "Živeli su srećno do kraja života" zvuči sjajno, ali mora doći trenutak kada će makar jedno ustati na levu nogu. 4. Ljubomora je sinonim za ljubav Svako od nas je makar malo nesiguran i osećanje ljubomore je potpuno normalna stvar. Pravdati je ljubavlju nameće lošu reputaciju samoj ljubavi. Kada nekog volite, želite da bude srećan - ne samo sa vama, već i sa prijateljima, porodicom, na poslu... 5. Ljubav je kada često govorite "volim te" Sasvim je normalno da osobi koju volite to i govorite, ali nije sve u rečima. Dela govore više od 1.000 reči. 6. Ljubav su strast, romantika, privlačnost Sve ove stvari izblede pre ili kasnije, ostavljajući prostora za drugačija, dublja i trajnija osećanja - posvećenost, poštovanje i brigu. 7. Bilo je suđeno Dvoje ljudi se su zadesili na pravom mestu u pravo vreme - to je samo početak. Tek sledi rad i trud. Svaka veza ima svoje uspone i padove. I najsrećniji parovi preživaljavaju teške trenutke. Razgovor i kompromis rešavaju problem. Veza se ne dobija servirana na zlatnom tanjiru. 
