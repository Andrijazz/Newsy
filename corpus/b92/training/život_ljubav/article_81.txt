> Izvor: B92
> Datum: petak 12.07.2013
> Rubrika: život_ljubav
> Naslov: Ljubav na prvi pogled je više nego stvarna
> Članak:

Čak 25 odsto muškaraca zaljubilo se na prvi pogled i bili su opčinjeni partnerkom već nakon prvog sastanka. Ženama sa druge strane, treba ipak malo više vremena da bi shvatile šta žele, tačnije, tri sastanka.

Oko 50 odsto ljudi oseća se zaljubljeno već nakon prvog sastanka sa potencijalnim ljubavnim partnerom, što dokazuje da su i u moderno doba ljudi ostali romantični, pokazalo je istraživanje britanskog portala Expedia. Prema njemu, 25 odsto muškaraca već nakon prvog sastanka oseća da li je ta žena za njih, a 29 odsto će priznati da ih je na prvom sastanku očarala partnerka, mada još nisu zaljubljeni. Ipak, pripadnice lepšeg pola nisu tako brzoplete, a tek svaka peta je nakon prvog sastanka opčinjena muškarcem, dok je većini njih potebno tri izlaska da bi mogle da procene da li postoji šansa za neki ozbiljniji odnos. Razgovori o seksu su nešto što će većina žena oceniti kao neprikladnu temu za prvi sastanak, a muškarce odbijaju razgovori o osnivanju porodice i braku, tvrde istraživači. Neutralne i najbolje teme za razgovor na prvom izlasku su posao, putovanja, muzika i hobiji. Za 81 odsto ispitanika najveću prekretnicu u odnosu donelo je prvo zajedničko letovanje, jer se na njemu partner čak i bolje upozna nego kroz druženje sa prijateljima ili roditeljima. 
