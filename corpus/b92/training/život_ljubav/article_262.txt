> Izvor: B92
> Datum: petak 9.03.2012
> Rubrika: život_ljubav
> Naslov: Kako da budete bolja devojka
> Članak:

Kako da budete bolja devojka? Uvek se trudimo da budemo najbolje u svemu što radimo, naročito kad je o vezama reč. Sve znamo šta hoćemo od muškarca i koje osobine tražimo kod partnera, ali da li smo same dobre devojke?

To je mnogo više od pravljenja ubistveno dobre gibanice i pomaganja u svakodnevnim obavezama. 1. Budite nezavisna žena Niko ne želi da ga gušite niti da se oseća kao da se ceo vaš život vrti oko njega. Organizujte sopstveno vreme i provodite ga sa prijateljima, radeći ono što volite. Nemojte drastično da menjate sebe ili svoj životi stil samo zato što ste sada deo para - ostanite osoba u koju se zaljubio! 2. Pokažite da ga poštujete Ponižavanje, vređanje ili "na moj način ili nikako" stav neće izazvati poštovanje kod vašeg muškarca. Ako hoćete da budete bolja devojka slušajte ga, ne pravite scene i dozvolite mu da bude svoj. Ako već imate spisak stvari koje biste kod njega promenile, onda on verovatno nije pravi za vas. 3. Imajte poverenja Da biste imale čvrstu vezu morate da imate poverenja. Čak i ako ste imale loših iskustava u prošlosti, nemojte pretpostavljati da je vaš sadašnji dečko kao vaši bivši. Ako ste stalno sumnjičave ili lažete, to će samo da vam navuče probleme. 4. Ne zvocajte Izbegavajte prepirke samo prepiranja radi i mudro birajte svoje bitke. Muškarci i žene drugačije komuniciraju a maltretiranje dečka nije lepo. Ako vas nešto zaista muči, to mu i recite i dođite zajedno do rešenja. 5. Budite prijateljski nastrojeni Bez obzira šta misli o njegovim prijateljima i porodici, dobra devojka je uvek društvena i uljudna. Ne morate nikome da se uvlačite u pozadinu, ali vaš muškarac će i te kako umeti da ceni vaše napore da budete ljubazni sa njegovim prijateljima i familijom jer su mu oni važni. 6. Pokažite ljubav Možete biti dobra devojka i reći mu koliko ga volite, ali ako hoćete da budete bolja devojka - pokažite mu! To ne podrazumeva mantil i golotinju, dovoljno je da napišete koju romantičnu poruku, napravite picu za njega i njegove drugare kad gledaju fudbal ili mu jednostavno kažete koliko ste ponosni što ste s njim. 7. Izazovite najbolje u njemu Ako nađete nekoga ko izaziva najbolje u vama ili vas tera da budete bolja osoba, onda ga čuvajte po svaku cenu. A bićete još bolja devojka ako iz svog muškarca izvučete ono najbolje. Da biste bili bolja devojka, potrebno je malo finesa i razmišljanja, ali nije neizvodljivo. I nikad ne zaboravite zlatno pravilo - tretirajte svog dečka sa istom ljubalju i poštovanjem koje biste želeli za sebe. Drage devojke, kako vi pokazujete ljubav svom dečku? 
