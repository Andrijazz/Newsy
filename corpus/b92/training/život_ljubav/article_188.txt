> Izvor: B92
> Datum: petak 25.05.2012
> Rubrika: život_ljubav
> Naslov: Zašto muškarci ostavljaju?
> Članak:

Napokon ste sreli divnog muškarca koji se dopada čak i članovima vaše porodice i prijateljima. Ipak, osećate strah da bi nešto moglo poći naopako.

Predstavljamo vam nekoliko stvari koje bi vam mogle pokvariti odnos s partnerom i čak dovesti do raskida. 1. Neverstvo Muškarci retko ili nikad ne prelaze preko prevare. Ako ste "švrljali", računajte da će vas ostaviti. 2. Ne slušate ga Žene su obično brbljivije od muškaraca, pa se potrudite da u razgovoru čujete šta on ima da kaže. Sebično je da uvek vodite monolog. 3. Sve govorite bližnjima Većina muškaraca voli da drži svoju privatnost daleko od očiju javnosti. Ako vi imate naviku da sve što vam se dešava prenosite prijateljicama ili, još gore, članovima porodice, on neće želeti da bude u vezi s vama. 4. Slušate previše svoje prijatelje Kada imate mnogo singl prijatelja, verovatno ponekad zaboravite da njihov način života ne odgovara osobama koje su u vezama. Možete biti sigurni da će vas on ostaviti ako primeti da počinjete da se ponašate kao da nemate partnera. 5. Gušite ga To što ste zaljubljeni, ne znači da treba da provodite svaki trenutak zajedno. I jedno i drugo treba da negujete vaša lična interesovanja. 6. Previše ste zahtevni Nemojte insistirati na tome da u svakom trenutku znate gde se on nalazi. Opustite se. Oboje ste odrasli ljudi. 7. Neprestano ga kritikujete Svako od nas je različit. Ako ne možete da se pomirite sa tim kakvu muziku sluša, kako žvaće ili hrče noću, onda ga vi ostavite. U suprotnom će on vas. 8. Ne možete da prevaziđete prošlost Veliko ste zlopamtilo i neprekidno se vraćate na neke davne probleme koje ste imali. U jednom trenutku će mu to sigurno dosaditi. 9. Sve vam je važnije od njega Počeli ste da ga shvatate zdravo za gotovo i ponašate se kao da ste već dovoljno uložili u vašu vezu. 10. Dosadno vam je s njim Upali ste u kolotečinu i više ne želite da s njim istražujete nove stvari. 11. Ne podnosite njegove prijatelje Ili još gore, ne podnosite njegovu porodicu. To je kao da odbijate i njega. 12. Više razmišljate o budućnosti, nego on U jednom trenutku naći ćete se u raskoraku i on će suviše kaskati za vama. 13. Promene ga odvlače od vas Dobio je novi posao, preselio se ili uneo bilo koju drugu promenu u životu. Uz to obično ide i promena perspektive, pa je moguće da se vi nećete uklopiti u njegov novi sistem. Zašto biste vi ostavili devojku? 
