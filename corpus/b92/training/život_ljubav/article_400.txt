> Izvor: B92
> Datum: petak 11.11.2011
> Rubrika: život_ljubav
> Naslov: Zbog čega je dobro biti zaljubljen?
> Članak:

Onlajn anketa vebsajta match.com pokazala je da Australijanci seks i intimnost stavljaju na prva dva mesta kada je reč o vezama. Zašto je to tako?

Istraživanje je obuhvatilo 779 Australijanaca koji su rekli da su regularan seks, intimnost i saznanje da se mogu osloniti na partnera kada su vremena teška - najbolje stvari koje zaljubljeni parovi cene. Međutim, šta to zaista znači? Intimnost se svodi na poverenje, kaže antropolog dr Helen Fišer. Ona tvrdi da je poverenje u partnerove emocije i seksualnost "glavna komponenta savremenih veza" i da nije čudno što su ti kvaliteti ispred tradicionalnih pojmova ljubavi i partnerstva. "Ljudima širom sveta je važnija veza sa partnerom nego porodični odnosi," dodaje ona. "Seks i intimnost su lepak koji održava partnere zajedno." Koje su još prednosti kada ste u vezi? Evo šta se pored navedenog još našlo na listi: - Uživanje u regularnom seksu i intimnosti (30%) - Oslanjanje na partnera u teškim vremenima (24%) - Biti zaljubljen (23%) - Imati nekoga sa kim ćete provoditi vreme (18%) - Interesantniji društveni život (3%) - Deljenje računa i kućnih obaveza (2%) 
