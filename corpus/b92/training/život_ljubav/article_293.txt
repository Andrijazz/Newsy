> Izvor: B92
> Datum: utorak 14.02.2012
> Rubrika: život_ljubav
> Naslov: Dan zaljubljenih širom sveta (FOTO)
> Članak:

Možete da ga volite ili mrzite, ali Dan zaljubljenih proširio se po celom svetu dovodeći do stvaranja brojnih običaja od zemlje do zemlje. Većina će ovaj dan vezati za čokoladu i ruže, ali postoje nacije koje svoju ljubav iskazuju i na drugačije načine. Pogledajte kako se Dan zaljubljenih slavi širom sveta u našoj Galeriji

Od Pekinga do Iraka, različite kulture izražavaju svoju ljubav na različite načine - neki vise sa litice, dok drugi prave takmičenja u ljubljenju. Tajland Tajland je zemlja u kojoj je Dan zaljubljenih u punom uzletu - bukvalno. Visenje sa stena, skakanje iz aviona i podvodna venčanja samo su neki od načina na koji se obeležava ovaj dan. Ukoliko se plašite visine, ili dubine, na Tajlandu postoji i hram gde žene ostavljaju crvene ruže, sveće i mirise u nadi da će naći muža. Gvatemala Dan zaljubljenih u Gvatemali izuzetno je šarenolik. Širom Latinske Amerike ovaj dan obeležava priajteljstvo podjednako kao i ljubav. Na ovaj dan pokloni se ne daju samo osobama u koje smo zaljubljeni već svim dragim osobama, a u pardama koje se širom zemlje organizuju učestvuju građani svih doba. Nemačka Ukoliko sklonio sa strane sve predrasude koje možemo imati, Nemci su izuzetno romantičan narod, a čak 70 odsto parova oslovljava se slatkim nadimcima. Nakon Drugog svetskog rata Danu zaljubljenih počela je da se pridaje sve veća pažnja. Nemci su za razliku od standardnih poklone uvrstili i neke nove poput kolača u obliku srca kako bi obradovali voljene. Kina Ne samo da ima sopstvenu Novu godinu, Kina ima i svoj Dan zaljubljenih koji se dešava sedmog dana sedmog lunarnog meseca najčešće u avgustu. Muškarci koji žele da obraduju svoje lepše polovine vode ih na večeru i obasipaju ružama. Sa sve većim uticajem koji zapadna kultura ima, 14. februar uglavnom slave homoseksualni parovi brojnim uličnim proslavama koje promovišu istopolne veze. Indija Komercijalni praznici u Indiji predstavljaju pomalo nezgodnu temu. Nije nesvakidašnje videti nacionaliste kako pale čestitke i sve povezane proizvode za Dan zaljubljenih. Nacionalističke grupe veruju da je ovaj praznik jedan od mnogih pokušaja na koje Zapad pokušava da ugrozi tradicionalne vrednosti. Ipak, punjene životinje i kutije sa čokoladom u obliku srca uspeli su da pronađu svoj put i do Indije. Filipini Masovna venčanja na kojima stotine parova izgovara sudbonosno "da" postala su jako popularna za Dan zaljubljenih. Pored venčanih poljubaca, uz pomoć vlade i proizvođača paste, od 2004. godine Filpinci se sakupljaju kako bi oborili svetski rekord u masovnom ljubljenju. Irak Iako Dan zaljubljenih nije priznat u celoj zemlji, Iračani su uspeli da razviju sopstvene tradicije i rituale kako bi proslavili ovaj dan. Kurdi veruju u gozbu ljubavi, a čuvanje jabuke tokom godine predstavlja priču o Adamu i Evi, i donosi prosperitet i ljubav. U zemlji u kojoj se ohrabruje skromnost a zabranjuje javno udvaranje, opuštanje zakona mnogo znači svim građanima, iako vas u pojedinim delovima zemlje držanje za ruke sa voljenom osobom može koštati noći provedene u zatvoru. Vels Da li će ljubav potrajati posle 14. februara odrediće svete jegulje u posebnom ritualu, a najčešći poklon predstavljaju drvene kašike. Ovaj običaj najverovatnije su započeli mornari koji su za svoje voljene rezbarili drvene kašike koje su ukrašavali različitim simbolima poput ključa koji je predstavljao njegovo srce, točkova koji su simbolizovali naporan rad i perli koje su označavale koliko dece žele. Japan U Japanu Dan zaljubljenih funkcioniše na potpuno drugačiji način. Ne postoji jedan, već dva romantična dana. 14. februara žene svim muškarcima koje poznaju daruju čokoladu, pa čak i šefovima na poslu, a mesec dana kasnije muškarci uzvraćaju pažnju. 14. marta jači pol obasipa svoje drage donjim vešom, nakitom i cvećem. Italija Jedna od najromantičnijih destinacija na svetu Dan zaljubljenih proslavlja po mnogima na pravi način. U Veroni, rodnom gradu Romea i Julije, parovi se sakupljaju kako bi uživali u velikom broju romantičnih dešavanja koja priređuje grad uključujući tu i pisanje najromantičnijeg pisma Juliji. Pogledajte kako se Dan zaljubljenih slavi širom sveta u našoj Galeriji
