> Izvor: B92
> Datum: utorak 20.03.2012
> Rubrika: život_ljubav
> Naslov: Kako da impresionirate muškarca
> Članak:

Muškarca nije toliko teško zavesti, koliko može biti teško impresionirati ga. Svaki muškarac je drugačiji i svakog će zadiviti sasvim različite stvari. Ipak, neke su im zajedničke.

Predstavljamo vam šest načina kako da ga impresionirate. 1. Pokažite neslaganje Možda na prvom sastanku osećate da bi trebalo da se slažete u svemu, pa ako to nije slučaj, deklarativno potvrdite ono što je on rekao, a zatim odlučite da mu se više nikad ne javite. Međutim, neke razlike u stavovima mogu biti čak i poželjne za buduću vezu, pa mu dajte šansu da odbrani svoje mišljenje time što ćete mu se suprotstaviti. Ako budete znali kako da raspravljate, a da ne padnete u vatru, sigurno će biti impresioniran. 2. Pronađite hobi i naučite sve o njemu Vrlo je zanimljivo kada muškarci i žene mogu da razgovaraju o svojim hobijima, naročito zato što "snažniji" pol češće neguje različita interesovanja. 3. Budite pametni Nemojte se praviti da ste naivni, jer se odavno zna da se muškarcima sviđaju pametne žene. Dame koje stavljaju do znanja da su pametne, bez potrebe da nekog impresioniraju, postiće upravo takav efekat. Inteligentna žena ima mnogo više toga da ponudi, a toga je i on svestan. 4. Šalite se s njim Muškarci vole da igraju igre. Zato, ako on ispriča neki smešan vic, vi pokušajte da prepričate bolji. 5. Izgledajte opušteno i negovano Biti privlačan je veoma važno, ali ako treba da izgledate impresivno, potrebno je mnogo više truda. Žene koje mogu izgledati lepo, čak i kad su obučene u potpuno običnu garderobu su impresivne. 6. Živite život kakav želite Život nikom nije savršen. Međutim, ako sretnete ženu koja kaže da je srećna s onim što ima, to deluje sasvim impresivno. Ljudi koji uzimaju sve od života s entuzijazmom i strašću su retki, ali je takav stav "zarazan". 
