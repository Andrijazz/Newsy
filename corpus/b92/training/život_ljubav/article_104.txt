> Izvor: B92
> Datum: četvrtak 7.03.2013
> Rubrika: život_ljubav
> Naslov: Kada će reći: "Ja te volim"?
> Članak:

U pitanju su tri male reči koje svaka žena želi da čuje - međutim, one takođe čekaju duže da bi svom dečku rekle: "Ja te volim".

Sada je i zvanično: Kada se muškarci zaljube, to se dešava brzo. Njima je potrebno 88 dana da bi partneru izjavili svoju ljubav u poređenju sa 134 dana koliko je potrebno ženama da odluče, sudeći po novom istraživanju. Takođe, 39 odsto muškaraca izusti ove reči tokom prvog meseca viđanja sa nekim, dok to čini svega 23 odsto žena. Oni su takođe prilično brzi kada je obavezivanje u pitanju - 33 odsto ispitanih muškaraca izjavilo je da su nakon mesec dana zabavljanja počeli da žive zajedno sa svojom lepšom polovinom. Suprotno verovanju da su muškarci takođe loši u pamćenju važnih datuma, 77 odsto njih bez problema se setilo kada su prvi put rekli "Ja te volim", dok svega 5 odsto nije moglo da se seti prvog puta kada su svog partnera uhvatili za ruku. Studija koju je sproveo sajt eHarmony otkrila je i da su mlađe generacije znatno rezervisanije od očekivanog: osobe starosti od 18 do 24 godine bile su najsporije kada su izjavljivanje ljubavi, prvi poljubac i držanje ruku sa partnerom u pitanju. Ali su bili najbrži od svih generacija u vezi sa ulaskom u ozbiljnu vezu - 39 odsto ispitanih tinejdžera smatralo je da se nalaze u ozbiljnoj vezi nakon samo jedne nedelje. Muškarci su takođe brži i sa dugoročnim obavezivanjem, 33 odsto njih započelo je zajednički život sa partnerom u toku prve godine zabavljanja a 37 odsto njih kleklo je pred svoje izabranice tokom prvih 12 meseci veze. "Ukoliko sagledamo stvari realno i sa psihološkog stanovišta, muškarci su znanto fokusiraniji na zadatke nego žene. Oni sebi odrede cilj i onda se postaraju da ga ispune bez obzira na sve, bilo da je u pitanju trčanje maratona ili trosatno udvaranje devojci njihovih snova", izjavila je Dženi Trent Hjudžis, ekspert za veze.


