> Izvor: B92
> Datum: subota 1.09.2012
> Rubrika: život_ljubav
> Naslov: Žene praštaju prevaru, muškarci ne?
> Članak:

Većina žena bi svom partneru oprostila jednu ili čak dve prevare. Međutim, ukoliko bi ih partner prevario treći put, ostavile bi ga, kaže najnovije istraživanje na ovu temu.

Muškarci ne praštaju kao žene i samo jedan od deset muškaraca bi ostao sa partnerkom koja ga je prevarila. Čak 53 posto žena koje su učestvovale u istraživanju je reklo da bi svom partneru pružile drugu šansu nakon što saznaju da ih je prevario, isključivo ako se to desilo samo jednom i ako nije trajalo duže. Nasuprot tome, samo 13 posto muškaraca je reklo isto za svoje partnerke. Oko 89 posto od 2.000 ispitanih muškaraca i žena je reklo da je prevara problem posle koga je teško vratiti se normalnim odnosima. Na vrhu liste ovih problema su još i nedostatak intimnosti i romantike ali i previše vremena provedenog sa prijateljima ili kolegama na poslu. Oko 38 posto veza prevaziđe neku vrstu problema povezanih sa neverstvom. Jedan od glavnih razloga zašto se takve veze održavaju je taj što oba partnera nakon toga imaju potrebu da budu iskreni i otvoreno govore o svojim osećanjima. Da li biste Vi oprostili prevaru partneru?
