> Izvor: B92
> Datum: petak 24.02.2012
> Rubrika: život_ljubav
> Naslov: Strast u javnosti - gde je granica?
> Članak:

Razmena nežnosti na javnim mestima nigde se ne smatra naročito pristojnom, a u nekim zemljama je čak i kažnjivo delo. Kako biste sprečili da dođete u neprijatne situacije, trebalo bi da obratite pažnju na ponašanje.

Kontekst je važan Niko neće kritikovati srećni par koji se rastaje na aerodromu poljupcima, ali će svima smetati dvoje koje se ljube u sred restorana. Treba dakle prepoznati mesta koja nisu primerena za razmenu nežnosti. Svi porodični skupovi, automatski ne dolaze u obzir, kao ni verske službe. Treba li da napominjemo koliko je to nepristojno raditi na poslu? Mislite na vašu mamu Zanimljivo je se većina ljudi ustručava da sa izabranicom / izabranikom razmenjuje nežnosti pred roditeljima. Neka vam onda to bude merilo: šta ne smete da radite pred roditeljima, nemojte ni na javnom mestu. Ljubav na "Fejsbuku" Zahvaljujući "Fejsbuku", nikada nije bilo lakše poslati nekome poljubac. Međutim, mnogi na tuđim "Zidovima" ostavljaju gotovo nepristojne poruke na kojima se međusobno nazivaju simpatičnim nadimcima i tepaju. Poštedite vaše "Fejsbuk" prijatelje ovakvog izliva nežnosti. Tako široka društvena mreža nije mesto za to. Suzdržite se Nekim osobama je u ranom stadijumu veze ljubljenje pred drugima znak "obeležavanja teritorije", odnosno dokaz da su te osobe zauzete za udvarače. Zar ne mislite, međutim, da je za tako nešto dovoljno i držanje za ruke? Birajte publiku Ništa loše nema ako se pred prijateljima povremeno poljubite, ali pred strancima je vrlo ružno iznositi svoju privatnost. Takođe, nemojte se maziti pred prijateljem koji je nedavno ostao bez devojke. 
