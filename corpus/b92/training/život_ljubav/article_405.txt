> Izvor: B92
> Datum: sreda 2.11.2011
> Rubrika: život_ljubav
> Naslov: Kako naći dečka za 25 dana?
> Članak:

Nemate dečka i mislite da ga nikad i nećete pronaći? Ne gubite veru, jer vam se život može promeniti za nepunih mesec dana.

Ako vam nedostaje osećaj zaljubljenosti, probudite ga najpre u odnosu na sebe, a zatim krenite u lov na muškarca koji će vam upotpuniti život. Predstavljamo vam 25 narednih koraka: 1. Razglasite svuda Porazgovarajte sa najbližim prijateljima o vašoj potrebi da pronađete dečka. Oni će vam spontano preporučiti neke slobodne muškarce koje poznaju, a vi ćete moći da birate. 2. Probudite samopouzdanje Nemate šta da izgubite. Ako u potragu za dečkom krenete puni samopouzdanja, veće su šanse da ćete pronaći nekog ko vam odgovara, jer muškarci to veoma cene. 3. Izvežbajte "nevini" smešak Usavršite zavođenje bez reči. Nagnite glavu blago na dole, zatim "žrtvu" pogledajte pravo u oči i nasmešite se. Neće vam odoleti. 4. Izađite sa dve drugarice Muškarci obično zaziru od "čopora" devojaka, pa zato u izlazak povedite samo dve drugarice. One mogu jedna drugoj da prave društvo dok vi flertujete sa osobom koja vam se dopadne (pogledati pod 3.). 5. Još osmeha Ne budite namrgođeni i zbunjeni. Opustite se i čavrljajte sa drugaricama, samo ponekad bacajući pogled ka dečku koji vas zanima. Izgledaćete pristupačno. 6. Vežbajte Učlanite se u teretanu ili neki kurs samoodbrane. Poranite, kako biste nekog zgodnog muškarca zamolili da vam asistira u podizanju tegova, ili vam sparinguje. 7. Umrežite se Ako planirate neki izlazak sa kolegama s posla, pošaljite mejl nekom ko vam se dopada. Osim što ćete bolje upoznati kolektiv, možda ćete dobiti i više od toga. 8. Izađite Sve što možete, radite napolju. Jedite u restoranu, čitajte knjigu u parku idite u duge šetnje i tome slično. Veća je verovatnoća da ćete sresti nekog zanimljivog. 9. Volontirajte Uključite se u neki hobi klub ili volontirajte za neku dobrotvornu organizaciju. Među ljudima koji imaju slična interesovanja kao vi, kriju se pravi dragulji. 10. Koristite društvene mreže Najgori način da koristite "Fejsbuk" je da putem njega uhodite bivšeg. Bolje bi bilo da se prisetite drugara iz osnovne ili srednje škole i pošaljete im zahtev za prijateljstvo. Sigurno će im biti drago da vas ponovo vide. 11. Flertujte Proćaskajte sa muškarcima koje srećete na običnim mestima, poput gradskog prevoza, lifta ili reda u banci. Tako ćete uvežbati veštine flertovanja. 12. Uposlite prijatelje Do sada bi trebalo da su vam prijatelji već javili kako su se setili nekih zanimljivih, slobodnih muškaraca. Ponudite vaš broj telefona. 13. Budite prijateljski raspoloženi Sećate se dečka iz teretane koji vam je pomogao oko tegova? Sledeći put kada ga vidite, pozdravite ga kao da ste stari prijatelji. Istraživanja su pokazala da se ljudima mnogo više dopadaju osobe koje ne postavljaju veliku distancu u odnosu. 14. Pozovite nekog da izađete Ako ste bilo gde od pomenutih mesta sreli nekog zanimljivog dečka i upisali njegov broj telefona, pozovite ga da izađete. 15. Ostanite u kontaktu Do sada ste već dobili i povratnu informaciju o tome da li je zainteresovan ili ne. Ako jeste, ostanite s njim u kontaktu, ako ne, pređite na alternativne varijante. 16. Inicirajte razgovor Gde god da ste, možete se spontano uključiti u razgovor sa nekom grupom mladića. 17. Napravite žurku Napravite žurku na koju ćete pozvati nekoliko prijatelja i zamoliti ih da svako od njih pozove još po jednu osobu. Sredite se najbolje što možete. Sve i da veče ne bude "blagorodno", proširili ste krug prijatelja. 18. Izađite u novi lokal Na putu od posla do kuće svratite u neki kafić u kom do tad niste bili. Sigurno ćete biti primećeni. 19. Napravite tagove Tagujte nove ljude koje ste upoznali na nekim zanimljivim fotografijama na "Fejsbuku". Tako će oni koji su zainteresovani za vas lakše sami pokrenuti konverzaciju. 20. Druženje s kolegom Dogovorite se s kolegom s posla da posle radnog vremena negde odete na piće. Vaša veza onda neće biti isključivo poslovna. 21. Sudarite se sa slatkim dečkom "Slučajno" naletite na seksi muškarca u marketu. To je idealan povod za početak komunikacije. 22. Sledite svoje želje Nemate s kim da izađete? Sami idite na neku svirku. Sve i da ne bude zanimljivih muškaraca u publici, možete se zanimati posmatranjem zgodnog gitariste. 23. Budite hrabri Pošaljite nekom dečku piće u kafiću. Sigurno će poželeti da vam se zahvali. 24. Zatražite mišljenje Dok ste u butiku muške garderobe, zamolite nekog zanimljivog dečka da vam pomogne u odabiru poklona za rođendan starijeg brata. 25. Dajte nekome vaš broj telefona Već ste uvežbani u komunikaciji sa muškarcima i zato sada napravite korak dalje - nekom ko vam se dopao dajte vaš broj telefona. 
