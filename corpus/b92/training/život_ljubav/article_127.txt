> Izvor: B92
> Datum: četvrtak 15.11.2012
> Rubrika: život_ljubav
> Naslov: Kakvog partnera traže žene?
> Članak:

Kada su u pitanju veze, žene su sada iskrenije nego ikada. One uz sebe žele muškarca koji dobro izgleda.

Žene su danas spremne da odbiju muškarca sa dobrim primanjima i smislom za humor zarad onog koji izgleda bolje. FlirtFinder, kompanija koja je naručila ovo istraživanje, otkrila je da savršen muškarac treba da bude zgodan, mišićav i da strastveno prati sport. Sajt za upoznavanje otkrio je da njegovi najpopularniji korisnici nemaju višak kilograma i nisu neprivlačni - svi izgledaju dobro, bave se sportom i poseduju izvajano telo. Pivski stomak kod muškarca uopšte nije privlačan ženama koje tvrde da pored sebe žele muškarca koji se bavi sportom. Takođe, kao iznenađenje nije došla ni činjenica da žene vole muškarca u uniformi pošto su najpopularniji korisnici sajta vatrogasci i pripadnici vojske. Sa druge strane, muškarci nisu toliko izbirljivi. Većina nije previše zabrinuta fizičkim izgledom, već da ih interesuje koliko toga zapravo mogu da vide. Većina muškaraca je priznala da je najbolji način da se zadobije njihov a pažnja dekolte, bez obzira na to kako je žena građena i izgleda. "Muškarci nisu toliko izbirljivi i ne nišane previsoko kao žene. Uglavnom se dopisuju sa ženama za koje su sigurni da ih neće odbiti. Dok žene traže alfa mužijake sa potencijalom za dugoročnu vezu, muškarci samo žele vezu", izjavio je Džustin Batel, izvršni direktor sajta. 
