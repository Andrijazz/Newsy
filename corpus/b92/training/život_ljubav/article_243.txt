> Izvor: B92
> Datum: petak 30.03.2012
> Rubrika: život_ljubav
> Naslov: Istina o ljubavi na prvi pogled
> Članak:

Da li verujete u ljubav na prvi pogled? Mnogi ljudi tvrde da su je iskusili barem jednom u životu, ali tako nešto deluje gotovo nemoguće. Romantici ih opovrgavaju.

Zna se kako ljubav na prvi pogled funkcioniše: dvoje ljudi koji se prvi put vide osete kombinaciju ekstaze i straha praćenu "leptirima u stomaku" i shvate da žele da što duže budu jedno pored drugog. Međutim, iako je to dobar početak odnosa, trenutno zaljubljivanje znači da ste izgubili kontakt s realnošću i ako brzo ne stanete na zemlju, možete izgubiti osobu koja vas je toliko privukla. Zašto nam se takva ljubav događa? Tokom ljudske evolucije, naučili smo kako da se izborimo za hranu, razmnožavamo i opstanemo. Međutim, sada znamo i mnogo više. Evolucija nas je naučila da se zaljubimo, da nas druga osoba seksualno privuče, da nekog strasno želimo. Svi imamo sposobnost da stvorimo podsvesnu sliku potencijalnog partnera, pa u startu niko nije zainteresovan za sve osobe s kojima stupi u kontakt. Vremenom, potencijalni partner koji vas je privukao može da se zagreje za vas i poželi da bude s vama. Ipak, to ne znači da se svi ti procesi uvek događaju u nekoliko sekundi. Studije su pokazale da su muškarci skloniji tome da se zaljube u trenutku. Verovatno su više stimulisani fizičkim izgledom, nego žene. S druge strane, žene mnogo bolje osećaju "hemiju" sa potencijalnim partnerom. Dakle, muškarci mogu da se zaljube u ženu čim je vide, dok se žene mogu zaljubiti u muškarce posle prvog razgovora. Prvi poljubac Da li ste znali da vaš prvi poljubac može uticati na "hemiju" između vas i partnera? Studije su pokazale da razmena pljuvačke takođe funkcioniše i kao test ljubavi. Svaki put kada se poljubite, MHC geni (MHC - veliki kompleks histokompatibilnosti) se razmene i ako vaš organizam u pljuvački partnera prepozna previše sličnosti, možda ćete izgubiti interesovanje. To nije sve: vaš miris takođe može predvideti da li ćete uspeti da se zaljubite na prvi pogled. Podsvesno, svi mi smo privučeni određenim mirisima na telu partnera. Pošto nauka uglavnom igra ulogu provodadžije, zaljubljivanje na prvi pogled može biti divno iskustvo. Iako u tom procesu deluju naši feromoni, geni i telesni mirisi, sve što osećamo su trenuci ekstaze slični onima koje narkomani osete kada uzmu svoju dozu. Umesto da brinete o tome da li će takva ljubav opstati, ili ne, to pitanje prepustite vašem organizmu. Ako ste oboje na prvom sastanku osetili isto, postoji velika šansada je evolucija spojila savršen par. 
