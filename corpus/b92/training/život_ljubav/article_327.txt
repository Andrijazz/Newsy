> Izvor: B92
> Datum: četvrtak 19.01.2012
> Rubrika: život_ljubav
> Naslov: 12 stvari u vezi koje su ženama bitne
> Članak:

Često muškarci prigovaraju ženama da im ne mogu čitati misli kada odmah ne shvate neke signale, a one se uvrede jer smatraju da bi neke stvari u dugoj vezi ipak trebalo da znaji. Zavrzlamu oko čestih nesporazuma možete rešiti uz listu od 12 stvari koje su ženama jako bitne u vezi

Kolumnistkinja Huffington Posta Heather Robinson istakla je 12 stvari koje su ženama važne, a ne žele da ih uvek priznaju ili misle da se podrazumevaju. Pogledajte listu koja će razjasniti neke večne dvojbe u vezama muškarca i žene. 1. Henri Kisindžer nije bio u pravu kada je rekao kako je moć najjača privlačnost. Žene iznad svega žude za pažnjom i brigom. 2. Nemojte misliti da vaš partner ne primećuje kakav odnos s majkom imate. Poštujete li je i to joj pokazujete ili uvek naglašavate da vas nervira i ne razumete kako ste godinama živeli u istoj kući? Vaš odnos prema majci može se odraziti i na odnos prema partnerki za dugi niz godina. 3. Ako se spremate da udielite kompliment, radije recite da je prelepa nego slatka i mila. Slatki su zečići i medvedići, a ona je prekrasna i oduzima vam dah. 4. Gotovo ne prođe ni jedan dan da se odnekud ne oglasi reklama o mršavljenju i problemima s celulitom. Žene su time jako opterećene, ali cene kada im pokažete da volite obline i znate da se ne radi o višku kilograma. 5. Ponekad je dovoljno samo malo drugačije postaviti neko uobičajeno pitanje. Svakoj je ženi lepše da čuje: "Hoćemo li na večeru u subotu?" umesto "Ma, trebalo bi da ponekad negde izađemo". 6. Scene iz filma poput "Oficira i džentlmena" uvek će biti popularne. Stoga ponekad svoju nežniju polovinu uzmite u naručje ili je ponesite do spavaće sobe, bez obzira na to što se ona tome jako čudi i pita što vas je spopalo. 7. Nikada nemojte svoju dragu upoređivati s drugim ženama, posebno retuširanim lepoticama s naslovnih stranica magazina. I jedini tačan odgovor na svako slično pitanje jeste: "Ti si bolja!" 8. Žene su zavisne o romantičnim životnim pričama, a jedna od njih je i ona za decu o tome kako je sve počelo. Ovo svaki muškarac može da okrene u svoju korist jer puno je romantičnija priča da ste joj prvi put prišli u parku i pomogli s kvarom na biciklu, nego slali prijatelja da ispita šta misli o vama. 9. A kad smo već kod romantike, žene su uvek sklone preterivanju i veruju u bajke pa tako i u to da je partner princ na belom konju. Jedini problem je što u takvim bajkama nema prolaznica na ulici za kojima se vi nepopravljivo uvek okrećete. Probajte da to radite što manje. 10. Iako se u bajku uklapaju raskošna venčanja, kočije i puno gostiju, nema svaka verenica iste želje i prihvatite da bi možda umesto glamurozne pijanke radije večeru s roditeljima i zabavu sa drugarima. 11. Supermen je izmišljen lik, a da je stvaran, i on bi u nekim životnim situacijama pustio suzu. Zato slobodno pokažite da ste ljudsko biće i plačite ako imate potrebu za tim. Osim toga, i Supermen je pustio suzu kada je vratio vreme da bi spasio voljenu Lois Lejn. 12. Žene većinom ne vole da budu same, mada vole svoju slobodu. Najobičnija istina je da žena voli kad je muškarac prisvaja, čvrsto zagrli i pomogne da postavi police u dnevnom boravku. 
