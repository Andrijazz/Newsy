> Izvor: B92
> Datum: četvrtak 26.07.2012
> Rubrika: život_ljubav
> Naslov: Najgori muški saveti koje dele međusobno
> Članak:

Nakon koliko dana da je nazovete i da li lagati ako ste naleteli na bivšu? Ovakve situacije često su konfuzne, a prijatelji često znaju da daju potpuno pogrešne savete

Koji su najlošiji saveti koje muškarci dele jedni drugima kad je u pitanju odnos prema vezama i seksu napisala je Brenda Dela Kasa za Glamour.com, a rezultate je dobila ispitivanjem čitalaca. Pogledajte najlošije muške savete koji vam mogu upropastiti šansu za sreću: Izbaci to iz sistema Prijatelji i stariji članovi porodice često savetuju da pre braka ili ozbiljne veze treba spavati sa što više žena, a tome još nabacuju neverovatne brojke iz sopstvenog iskustva. Međutim, činjenica je da muškarci to nikada neće izbaciti iz sistema jer će ih lepe žene uvek privlačiti. Na kraju im jedino preostaje da ne upropaste pravu ljubav ako je pronađu. Tri dana do narednog poziva Odavno se zna za pravilo od tri dana pre nego što se opet javi devojci koja ga interesuje. Glavni razlog ovog saveta je da razmak od tri dana ne odaje utisak da se radi o nekom jadniku, već tipu koji ima zanimljiv i ispunjen život. Međutim, kad malo bolje razmislite, zašto biste čekali tri dana da se javite nekome ko vam se sviđa? Komunikacija sms-om U današnje vreme društvenih mreža i novih tehnologija, mnogi će prijatelji dati dobronameran savet da je devojku dovoljno pozvati na sastanak i običnim sms-om. Ipak, osnove lepog ponašanja i ljudskosti nalažu da je lepše nazvati osobu i dogovoriti izlazak. Komplimenti su nepoželjni Među muškarcima kruži glasina da žene stalno slušaju komplimente od udvarača, a posebno one atraktivne. Ako vam prijatelj kaže da takvoj ženi ne treba dati kompliment jer ćete biti poput slabića koji želi da je osvoji na isti način kao i svi drugi, zanemarite ga. Setite se da svaka žena voli kada joj pridržite vrata ili kažete da ima lepu haljinu. Ona nije za tebe Ponekad se čini da je određena devojka izvan vaše lige, ali ipak želite da pokušate jer vam se zaista sviđa. Prijatelji u takvoj situaciji često znaju da naglašavaju da nećete uspeti što negativno utiče na vaše samopouzdanje. Osim toga, i da doživite odbijanje nije kraj sveta i stekli ste jedno životno iskustvo više. Bicepsi su zakon Svaka bi devojka poželela dečka poput brojnih poznatih mišićavih glumaca, ali to su tako retki trenuci u odnosu na stvaran život. Prijatelj koji vam savetuje da je važnije posvetiti pažnju bicepsima umesto emocijama i odnosu prema vezi, apsolutno nije u pravu. Poljuljaj joj samopouzdanje Neki se oslanjaju na ideju da će negativnim rečenicama o njenoj ličnosti poljuljati samopouzdanje što će im omogućiti da je lakše kontrolišu. Zapitajte se samo kako će ta veza funkcioniswati na duge staze i da li će takav muškarac biti zadovoljan svojim ljubavnim životom. Laži Zna se da je jedna od temeljnih stvari za kvalitetnu vezu iskrenost. Ako vam prijatelj predloži da slažete kako ste u klubu videli bivšu koja je od vas tražila broj telefona, dobro razmislite zašto bi to učinili i gde će vas na kraju laži odvesti. Ma, kakva moda Iako se čini da muškarac koji ne pazi svoj stil deluje muževnije, devojke više vole muškarce koji znaju da spare odeću. Ako vaši prijatelji nose razvučene stare majice oparanih rubova i već deset godina nose iste starke, ne znači da su u pravu i da će imati više sreće nego vi. 
