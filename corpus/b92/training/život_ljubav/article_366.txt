> Izvor: B92
> Datum: nedelja 18.12.2011
> Rubrika: život_ljubav
> Naslov: Kako izlečiti slomljeno srce?
> Članak:

Svako je makar jednom u životu izašao iz veze slomljenog srca. Ovih nekoliko trikova će vam pomoći da brže prebolite voljenu osobu.

1. Budite dobri prema sebi Iako vam se ne ustaje iz kreveta, naterajte se. Izađite napolje. Zakažite masažu, šišanje ili upišite časove joge. Videćete kako vam se vraća samopouzdanje. 2. Napravite listu stvari koje su vas nervirale kod njega Ne saželjevajte sebe tako što ćete njega idealizovati. Sačinite listu 10 stvari, makar i najmanjih sitnica, koje su vas ritirale u vezi. 3. Prekinite svaki kontakt sa njim Blokirajte ga na Fejsbuku, a sa profila sklonite sve vaše zajedničke fotografije. Ne pozivajte ga telefonom, osim ukoliko to nije isključivo da bi vam vratio stvari. Naravno da vam nedostaje, ali ako vam je potreban razgovor možete se obratiti svima osim njemu. 4. Potražite pažnju drugih muškaraca Neka vas drugarice stalno podsećaju da ste pametniji i lepši nego što on zaslužuje. Flertujte sa drugim muškarcima, osetite se ponovo poželjnom. 5. Uklonite sve uspomene Očistite kuću. Sklonite sva pisma, fotografije ili bilo šta drugo što podseća na njega. Sve stvari ubacite u kutiju i sklonite je duboko u ormar. Kada je otvorite sledeči put, jedva da ćete mu se i imena sećati. 6. Otputujte Možda ne možete da priuštite sebi put na Bali, ali vam je odmor svakako potreban. Posetite prijatelje ili rodbinu, isplanirajte ekskurziju ili vikend izvan grada.
