> Izvor: B92
> Datum: subota 7.01.2012
> Rubrika: život_ljubav
> Naslov: Pravila zabavljanja koja treba kršiti
> Članak:

Ako to niste već učinile, pravo je vreme da odbacite neka pravila zabavljanja.

Čak iako vaša mama smatra da ona i dalje važe, verujte nam (a i momcima) - njihovo vreme je isteklo. Evo koja pravila treba da prekršite: Ne inicirajte kontakt Dok su sms-ovi pod uticajem alkohola i bezbrojna zivkanja sve sem seksi ponašanja, većina muškaraca voli da mu ponekad posaljete poruku ili ga pozovete. Ako to uradite kako treba, on će se još više zainteresovati za vas. U nekom trenutku treba da istupite i date mu do znanja da vas zanima. Nemojte biti agresivne, ali zabavne poruke i mejlovi su nešto što momci vole da vide, baš kao i vi. Čekanje na seks do trećeg izlaska Neki muškarci ne žele da im dama baš na prvom sastanku ponudi seks, ali ovo pravilo zavisi od slučaja do slučaja. Međutim većina pripadnika jačeg pola misli da nema ničeg lošeg u tome da mu se prepustite već na prvom sastanku, jer će oni misliti da vam se zaista sviđaju, a ako čekate, kod njega već izazivate sumnju. Ne prihvatajte poziv koji stiže u poslednji čas Nekada se smatralo da je žena koja ovo uradi očajnica. Međutim moderni momci ne misle tako. Ako vas pozove u petak popdne da to veče popijete piće, zašto biste ga odbile ako već nemate planove? Očekujete da muškarac plati Dok je većina njih srećna što može da plati račun na prvom sastanku, ima žena koje se u tim trenucima ni ne hvataju za novčanik. Momci smatraju da je to nepristojno. Ako on plati večeru, ponudite mu da ga posle odvedete negde na piće. Neka univerzum odluči da li ćete biti u vezi Svakodnevno proveravanje horoskopa može biti zabavno u trenucima dosade, ali njegovo korišćenje kako biste odlučile da li da nastavite da viđate mladića ili ne je zaista nezrelo. Mislite da što više vremena provodite zajedno to ćete biti bliži Prirodno je da želite da provodite što više vremena sa osobom koja vam se dopada, ali preterivanje sa viđanjima u novoj vezi može biti kontraproduktivno. Viđate se samo sa određenim tipom muškarca Mnogo žena izlazi samo sa muškarcima određene visine, boje očiju i građe i na taj način propuštaju priliku da upoznaju sjajnu osobu čiji kvaliteti možda ne ulaze pod ove "kriterijume". Pretpostavljate da vam je veza monogamna Nemojte tako nešto misliti ako vam muškarac ne saopšti da želi da viđa samo vas. Ako se u isto vreme viđa i sa drugim devojkama, učinite isto i izlazite sa još nekim momcima. Pričate sve drugaricama Žene misle da sa svojim drugaricama treba da podele i najmanji detalj i onda slušaju njihove savete koji im mogu upropastiti odnos sa partnerom. Ako vas nešto interesuje - pitajte njega. 
