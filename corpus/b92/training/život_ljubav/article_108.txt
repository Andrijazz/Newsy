> Izvor: B92
> Datum: ponedeljak 18.02.2013
> Rubrika: život_ljubav
> Naslov: Bizarna objašnjenja svadbarskih običaja
> Članak:

Svi su tokom života prisustvovali barem jednoj svadbi, gledali kako mladoženja ljubi mladu i kako ona baca buket preko svog ramena, međutim, da li znate poreklo ovih običaja?

Zašto mlada nosi veo, zašto ne sme da vidi mladoženju pre venčanja, zašto sa sobom nosi buket? Venčanja uključuju veliki broj neobičnih rituala koji su prisutni vekovima, a mi ćemo probati da vam objasnimo poreklo nekih. Momačko veče Iako je ovo danas samo izgovor da se muškarci napiju, ili naprave neku drugu glupost, momačko veče je ranije bilo poznato kao momačka večera a poreklo vuče još iz starog Rima kada su se muškarci skupljali da pozdrave svog prijatelja koji ulazi u bračne vode. Nakon večere bi svi navodno otišli da kidnapuju mladu. Deveruše Deveruše pomažu mladoj da se spremi za svoj veliki dan, međutim, nekada su njihove uloge bile znatno ozbiljnije. Nekada je postojao običaj da se deveruše oblače u istu odeću kao i mlada dok su je pratile ka mestu iz kog je mladoženja kako bi zbunile prezrive udvarače koji su možda želeli da je kidnapuju. Rimski zakon je propisiva da mladu i mladoženju moraju da prate svedoci kako bi zbunili zle duhove koji žele da im naude. Bela venčanica Nekada je postojao trenutak kada je venčanica ujedno bila i najleša haljina u ormaru devojke i nije morala da nužno bude bela. Venčanje kraljice Viktorije 1840. godine postavilo je standard da venčanica mora da bude bela. Pre ovog venčanja najzastupljenija boja venčanice bila je plava. Ona je nekada predstavljala čednost baš kao što to danas predstavlja bela. Veo Poreklo vela može se pratiti sve do Rimskog carstva gde je simbolizovao nevinost i skromnost. Ta simbolika izgubljena je tokom godina, ali je tradicija njegovog nošenja opstala. Buket Nekada su mlade nosile aromatično bilje, začine i beli luk kako bi oterale zle duhove. Različito bilje značilo je različite stvari, recimo, žalfija je predstavljala mudrost. Nešto staro, novo, pozajmljeno i plavo U pitanju je sujeverje. Nešto staro trebalo je poveže mladu sa svojom prošlošću, nešto novo predstavljalo je njen novi život, pozajmljena stvar uzimala se od osobe koja je uspešna u braku kako bi nešto svoje sreće prenela na par. Plava boja predstavljala je čednost. Mladoženja ne sme da vidi mladu pre venčanja Mnogi parovi ne poštuju ovu tradiciju zbog drugih obaveza u vezi sa svadbom. Ovaj običaj svoje korene ima u ugovorenim brakovima kada je otac bukvalno prodavao mladu mladoženji. Par je u tom slučaju po prvi put imao priliku da se upozna ispred matičara kako ne bi došlo do premišljanja. 
