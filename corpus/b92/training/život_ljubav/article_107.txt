> Izvor: B92
> Datum: ponedeljak 18.02.2013
> Rubrika: život_ljubav
> Naslov: Najezda delfina kod San Dijega (VIDEO)
> Članak:

Turisti koji su bili na krstrerenju brodom u blizini San Dijega prisustvovali su neverovatnom prizoru: Hiljade delfina je skoro sat vremena plivalo u jatu dugačkom više od 15 kilometara.

Kapetan broda Džoe Dutra sa kruzera kaže da nije neuobičajeno da delfini plivaju uz brod, ali da je ovo što se dogodilo pre neki dan skoro neverovatno i procenjuje da je u jatu bilo oko 100.000 delfina. "Dolazili su sa svih strana, golim okom se nije video kraj jata, video sam u svojoj moreplovačkoj karijeri svašta, ali ovo je sigurno najveći broj delfina na jednom mestu", uzbuđeno je govorio Dultra. I drugi iskusni moreplovci kažu da se ovakve scene viđaju vrlo retko, uprkos tome što je more u području južne Kalifornije poznato po vrlo velikoj populaciji delfina koji u njoj žive. "Ovakvi prizori su san svakog kruzera, o njima se mašta, a samo retki imaju priliku da uživaju u ovakvim čudima prirode", kažu oni i dodaju da se uzbuđenje može meriti sa onim u kojem se odjednom nađete usred krda divljih konja. Najezda delfina došla je iznenada, a kako očevici tvrde delfini su plivali brže od broda brzinom od oko 40 kilomatar na sat. Ovaj događaj vrlo podseća na sličan "stampedo" delfina koji se takođe u vodama Južne Kalifornije desio u januaru ove godine kada je zajedno plivalo oko 1.000 delfina.
