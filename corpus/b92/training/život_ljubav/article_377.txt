> Izvor: B92
> Datum: četvrtak 1.12.2011
> Rubrika: život_ljubav
> Naslov: 12 trikova za uspešnu vezu
> Članak:

Jedno od najčešćij pitanja koje postavljamo sebi je "kako održati vezu". Odgovor je složen i zavisi od osobe do osobe, ali sadrži i nekoliko opštih mesta.

Predstavljamo vam 12 klišea koji, iako jednostavni, mogu učiniti da vaša veza bude "zdrava i dugovečna". 1. Ne zaboravljajte na manire "Hvala", "molim" i "nema na čemu" su izrazi koji mogu mnogo da vam pomognu u odnosu sa partnerom jer će ga podsećati da ga volite, poštujete i ne uzimate "zdravo za gotovo". 2. Raznolikost je začin Studije su pokazale da dosada i monotonija vode nezadovoljstvu u vezi. Međutim, nekoliko noviteta, poput zajedničkog odlaska u neki nepoznat restoran, može vam doneti mnogo radosti. Zajednička otkrića vas takođe mogu učiniti mnogo bližim. 3. Par koji se zajedno igra, zajedno i ostaje Pronađite sport ili hobi koji oboje volite (gledanje TV-a se ne računa) i učinite ga prioritetnom obavezom u vašoj vezi. Kampovanje, biciklizam, izrada maketa... šta god to bilo, uživaćete u zajedničkoj aktivnosti. 4. Svađajte se znalački Kako biste zadržali dobre argumente, držite se pravila svađanja. Nikad ne nazivajte supružnika pogrdnim imenima. Kada situacija postane teška, napravite pauzu u svađi. Dozvolite voljenoj osobi da završi rečenicu i nikada ne inicirajte raspravu kada ste besni. 5. Usluga za uslugu Niko ne voli zahteve, ali svi cene kompromise. Ako želite da vaš ljubavnik učini nešto, a niste sigurni da li će se on složiti, najbrži način da izbegnete sukob je da ponudite nešto zauzvrat. Na primer, gledajte utakmicu s njim, ali pod uslovom da posle gledate film po vašem izboru. 6. Dve glave su pametnije od jedne Kada ste u vezi, to znači da ste sklopili "koaliciju". Niste spojeni pupčanom vrpcom, ali ipak zajedno lakše rešavate probleme, nego pojedinačno. Zato tako pristupajte svakom od njih. Bilo da je reč o tome da li se neko od vas dvoje ugojio ili imate finansijske brige, mnogo produktivnije ćete ih prevazići ako budete delovali kao saborci. 7. Zadržite interesovanja koja su samo vaša Ako budete održavali prijatelljstva i s vremena na vreme izlazili i bez vaše "duge polovine", bićete mnogo zadovoljniji i ispunjeniji. Štaviše, u slučaju da veza ne uspe i dalje ćete imati vaše prijatelje. 8. Komunicirajte Razgovarajte o teškim temama - novcu, religiji, vernosti, podizanju dece... To možda neće biti najzabavnija stvar koju ste zajedno radili, ali će sigurno biti vredna. 9. Smeh je najbolji lek Naučite da se smejete sebi i smešnim greškama. Ako je on ubacio vaš skupi džemper od kašmira u veš mašinu, bolje ćete se osećati ako se zbog toga budete smejali, nego ako se posvađate. Na kraju krajeva, to je samo običan odevni predmet. 10. Ne sitničarite Pa šta ako je već deseti put zaboravio ime vaše drugarice? To ne znači da morate da tražite kavgu. Ako vam je osoba sa kojom ste cilj, ne dozvolite da vas sitnice skrenu s puta ka njemu. 11. Ako odustajete, ne možete pobediti Pronađite neki ritual i održavajte ga bez obzira na sve. Neka to bude ljubljenje pred spavanje, lepi novogodišnji pokloni, seks jednom nedeljno... Izaberite nešto što vam oboma odgovara i pridržavajte se toga, čak i kada priželjkujete da preskočite. 12. Na vreme posetite terapeuta Ako ste u teškom periodu, što pre pronađite terapeuta uz čiju pomoć ćete moći zajedno da rešavate probleme. Bilo da je to sveštenik, savetnik ili psiholog, uvek će vam bolje pomoći, nego da se sami ozlojeđeni sukobljavate. 
