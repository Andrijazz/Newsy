> Izvor: B92
> Datum: sreda 14.03.2012
> Rubrika: život_ljubav
> Naslov: Ženske stvari koje muškarci ne razumeju
> Članak:

Muškarci mnogo toga ne razumeju kada je reč o ženama. Nekada samo naslućuju (obično pogrešno) šta one žele, ali to može lako da se promeni. Saznajte više o tome šta one vole, a šta ne.

Postoji mnogo stereotipa o ženama u koje muškarci veruju, što im otežava da zaista shvate šta im je potrebno i šta im prija. Na primer, mnogi muškarci misle da ih ni jedna neće hteti samo zato što nisu dovoljno visoki. Istina je, međutim, da žene nemaju ništa protiv niskih muškaraca, pa gledajte da izlečite komplekse zbog visine, ako ih imate. Njima je potreban samouveren, šarmantan muškarac koji će se dobro osećati u svom telu, ma koliko da je ono. Isto važi i za lepotu/ružnoću. Tačno je da će im se dopasti neki lep muškarac, ali je nekada dovoljno samo da ga gledaju. Da bi bile s nekim, izgled u većini slučajeva nije presudan, nego ono što možete da joj ponudite na emotivnom polju. Sve i da ste najlepši muškarac na svetu, ako ne umete da je nasmejete, neće vas poželeti za partnera. 
