> Izvor: B92
> Datum: utorak 13.09.2011
> Rubrika: život_ljubav
> Naslov: Kakve žene muškarci žele?
> Članak:

Svaki inteligentan i zreo muškarac koji drži do sebe više voli nezavisne, samouverene i samosvesne žene.

Muškarci danas vrednuju i poštuju žene kao sebi ravne. Mnogo je manje nesuglasica i stresa u vezi gde su partneri ravnopravni. Muškarcima je mnogo lakše da komuniciraju sa ženama koje su intelektualno i društveno jednake njima. Sa jednom takvom osobom ne moraju da se koriste manipulativnim igrama, već uvek znaju na čemu su. Samouverene žene su privlačnije upravo zato što joj muškarci nisu potrebni kao onima koje ne rade i nisu u mogućnosti da se same izdržavaju. Kada je seks u pitanju, ovakva žena se ne plaši da kaže šta želi. Ona nema problem sa nametnutim društvenim pravilima i veoma je zainteresovana da se kreće izvan tradicionalnih šema. Ne usteže se da bude inicijator u krevetu. U svom poslu, ona predstavlja samo plus za svakog muškarca. U većini veza muškarci cene činjenicu da je žena ravnopravni donosilac prihoda. Takva žena zaslužuje poštovanje, jer odaje utisak odrasle osobe, umesto deteta o kome neko mora da brine. Ona je provokativna i zabavna, a ne samo pasivna devojčica koju treba bodriti. Muškarci zapravo preziru zavisne žene u svakom smislu - emocionalnom, finansijskom i psihološkom. Progresivan i moderan muškarac ne želi da bude u vezi sa takvom ženom. Ona samo može da mu bude smetnja i nepotreban stres. Devojčica sa maskom odrasle osobe uvek će biti ostavljena zbog sposobne, odlučne, nezavisne i inteligentne žene. 
