> Izvor: B92
> Datum: ponedeljak 2.01.2012
> Rubrika: život_ljubav
> Naslov: Kako pobediti stidljivost?
> Članak:

Prvi sastanak nije prijatan čak ni najsamouverenijima. Ali šta je sa onima koje nelagodnost i stidljivost sprečavaju čak i da započnu razgovor sa osobom koja im se dopada?

To se zove ljubavna stidljivost. "Ako želite da budete voljeni, neophodno je da ostvarite emotivnu vezu sa nekim", rekao je Kris Grej, autor knjige "Od stidljivosti do društva: Vodič za stidljive muškarce". "Ako je neko preterano stidljiv i nema iskustva, prirodno je da se plaši prepuštanja", dodao je. Stidljivost sabotira govor tela, inspiraciju za razgovor i ponašanje. Strah od odbijanja nadvladava samopouzdanje i čovek je tada sklon nepromišljenim potezima. Mnogi muškarci ne shavataju da je odbijanje sastavni deo izlazaka sa ženama. Grej tvrdi da žene imaju mnogo manji problem kada je ljubavna stidljivost u pitanju. "Muškarci su ti od kojih se očekuje inicijativa. Čak i kada daje jasne signale da je zainteresovana, žena pušta muškarca da prvi priđe", rekao je Grej. "Bukvalno ne umem da razgovaram sa ženom koja mi se dopadne. Inače sam komunikativan i volim da se dužim sa ljudima, ali kada je u pitanju neko ko me privlači, mozak mi se "gasi" i ponašam se potpuno drugačije. Isuviše sam nervozan da bih bio ono što jesam", priznao je Džef (34). Kada počnete da razmišljate o ženi kao kategoriji ili simbolu, pre nego osobi, živite u stalnom strahu da ćete biti odbačeni od "žena", umesto od samo jedne od njih. Uz stručnu pomoć, brojne knjige, učenje govora tela i vežbanje razgovora moguće je prevazici ljubavnu stidljivost, tvrdi Grej.
