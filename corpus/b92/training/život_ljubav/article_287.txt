> Izvor: B92
> Datum: nedelja 19.02.2012
> Rubrika: život_ljubav
> Naslov: Kako da je usrećite?
> Članak:

Hoćete li ikada biti savršeni suprug poput onoga koji radi sve dole navedeno? Verovatno ne.

Ali, to ne znači da ne možete pokušati ili barem tome težiti. Tako ćete dobiti dve stvari - ona će dobiti muža kakvog zaslužuje, a vi zadovoljnu ženu, a znate već šta to sve donosi sa sobom. 1. Izbegavajte ove dve reči Ne koristite reči nikada i uvek. Pre svega, tehnički su netačne. Ali još važnije, one su reči koje imaju efekt posipanja benzina na vatru - umesto njih koristite one poput ponekad, osećam ili želim. Jesu blage, ali znate šta? Najbolji muževi zapravo su osetljiviji na ženine osećaje. Usput, reči poput nikad ili uvek dobre su kod komplimenata poput - nikada me nisi izneverila ili uvek volim kad mi to radiš. 2. Pozdrav Uđete kroz vrata umorni, možda ometeni nečim što ste radili na poslu. Pitate je kako joj je prošao dan, date joj ovlaš poljubac. Ali budimo iskreni, niste uopše obratili pažnju na nju, je li tako? Ona dobije samo mrvicu vaše pažnje. To nije dovoljno dobro. Niko ne kaže da je non-stop morate gledati i cvrkutati, a posebnu pažnju čuvajte za posebne prilike. A ono što bi stalno trebalo da koristite i sa čim sve možete popraviti je - pogled. Na trenutak ili dva pogledom joj dajte do znanja da vam je drago što ste kod kuće uz nju, u vašem utočištu. Ova vrsta suptilne, ali svakodnevne pažnje održaće motor upaljenim. 3. Smejte se njenim šalama Jedna od najafirmativnijih stvari koje jedna osoba može dati drugoj jeste smenjanje njenim šaljivim pokušajima. Previše muževa, s vremenom, zaboravi na to. Šta kažete? Supruga vam nije smešna? Pa šta? Nije ni vaš dosadni šef, ali se smejete njegovim bednim pokušajima. Zašto? Jer mu želite ukazati poštovanje. Upravo tako! Jedan od najvećih opasnosti brakova je da jedno drugom prestanu pokazivati poštovanje. 4. Ričite poput lava Svaki bi muž, sa vremena na vreme, morao stati u glasnu obranu svoje porodice. To se neće događati često, ali kada ste u situaciji da blage reči nisu delotvorne - bilo da se radi o sporu s učiteljicom, prodavcem, komšijom, vašom majkom - morate biti spremni da nedvosmisleno branite svoju porodicu. Ne bežite od te obaveze. 5. Budite i poput jagnjeta, takođe Da, to je suprotno gore navedenoj ideji, ali biti suprug je svestrana uloga. Blagost, dobrota i nežnost i sve one osobine koje se u spoljnom svetu baš i ne pokazujete, čisto su zlato kada je u pitanju brak. Dobar suprug se oslanja na svoju suprugu, ceni njene savete, dopušta mu da ga voli. Najviše smo ljudi kada smo ranjivi i izgubljeni. Pomaganje obogaćuje svakoga, podjednako onoga koji daje i onoga koji prima. S vremena na vreme, zagrlite suprugu i šapnite da ste zbunjeni, uplašeni...Dozvolite joj da vam pomogne da pronađete put. 6. Bliskost Ženama treba bliskost da bi osećale seksualnost, a muškarcima treba seks da bi osećali bliskost. To je temeljni i neprobojni komadić slagalice u ljubavnim odnosima. Iako većina ne zna kako to da uskladi, pravi muškarci to stalno imaju na umu. 7. Osetljivost Muškarci retko dodiruju svoje žene osim, naravno, ako ne misle na seks. Međutim, 'neseksualni' dodir ženama jako puno znači. Žene vole kada muškarce uhvate pod ruku ili kada joj jača polovina lagano položi dlan na donji deo leđa dok šetaju. Dovoljno je da je voljeni muškarac poljubi pr u kosu i bez ikakvih seksualnih naznaka da joj da do znanja da je ceni. 8. Oprana šoljica kafe Muškarci često ne razumeju stvari koje ženama idu na živce poput neoprane šoljice kafe u sudoperi. Njihovi mozgovi opterećeni su time hoće li biti seksa taj dan, jesu li im mišići izraženiji... Kada bi se muškarci samo malčice potrudili oko takvih stvari, bilo bi više mira u kući. Jer žene cene i najmanji znak pažnje, kao što je oprana šoljica ili pospremljena dečja soba. 9. Ne pokušavajte je promeniti Ljudi se retko menjaju. Kada se osećaju prihvaćenima i nemaju osećaj da se moraju menjati, odnos samo može napredovati. 10. Igrajte da biste pobedili Čuli ste za onu sportsku mudrost kako ne smete igrati samo zato da ne biste izgubili. Teorija se svodi na to da morate biti opušteni kako biste svojim veštinama dali da dođu do izražaja i igrali sa najboljim rezultatom. Isto važi i kada je brak u pitanju. Ljudi obično pristaju na mirno partnerstvo, jer se boje da će im neka škakljiva ili sporna pitanja uništiti brak. Boje se da će na kraju završiti sami, kao beskućnici živeći pod mostom iza srednje škole. Oslobodite se, igrajte hrabro i to tako da ne razmišljate o velikom riziku - razvodu. Stariji parovi često znaju da kažu da je jednom kada su zaključili da odlazak jednog od drugog nije više opcija, njihova veza dobila novi pozitivan zamah. Kada su prestali da se plaše da bi mogli ostati sami, počeli su rešavati svoje probleme. Naravno to može biti teško i bolno, ali u svakom slučaju nije dosadno i može vezu učiniti boljom i strastvenijom. 
