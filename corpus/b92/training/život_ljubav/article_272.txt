> Izvor: B92
> Datum: petak 2.03.2012
> Rubrika: život_ljubav
> Naslov: Da li možete da promenite muškarca?
> Članak:

Ako ste ikad izgovorile: "Promeniće se on sa vremenom", želimo vam dobrodošlicu u klub zvan "Kraljice samoobmane". Svrha ovog kluba je da okuplja žene širom sveta koje su barem jednom pokušale da promene svog muškarca. Dakle, budimo realne, ovo je klub svih žena koje su ikad postojale.

Setite se samo svojih veza u kojima ste zapravo hodale sa slikom muškarca kog ste stvorile u vlastitim glavama, umesto sa njim samim. Sav vaš trud, emocije i energija bili su potrošeni uzalud. Pokušavajući da promenite partnera zapravo lažete najvažnijoj osobi na svetu, a to ste vi same. Iako mislite da vam veze nisu uspevale zbog manjka truda, istina je da su propale zbog manjka iskrenosti prema sebi. Da li želite da imate savršenog partnera? Prebacite fokus sa "on" na "ja" i sledite ove savete: Prebolite Arogantna je i sama pomisao da sebi dajete pravo da menjate nečiju ličnost. Bez obzira na to koliko ljubavi i truda uložite u svoj odnos s partnerom, samo je jedna osoba zbog koje će se on želeti da se promi - a to je on sam. Da, čak ni vaša ljubav nije dovoljno snažna da promenite nešto na nekome bez njegove želje za istim. Odustanite od pomisli da možete imati moć nad nekom osobom i zapitajte se koga vi zapravo (ne)volite. Stavite se pod lupu "Popravljačice" često vole da se fokusiraju na druge ljude kako bi odvratile pažnju s vlastitih problema. Pošto ne verujemo da ste bez mana, zapitajte se šta bi u vezi sebe menjale. Ne možete da nađete odgovor? Stvarno? Porazgovarajte sa prijateljicom za koju znate da je osoba od poverenja i pažljivo slušajte šta ima da vam kaže. Prestanite da budete žrtva Usmeravanje pažnje i energije na popravljanje svog muškarca odvešće vas pravo u zemlju zvanu Patnja. Prihvatite činjenicu da patiti ne znači voleti. Veze zahtevaju pažnju, a ne žrtvu. Izbegavajte da izjednačavate negativne emocije i ljubav jer iz toga može proizaći samo hrpa dodatnih frustracija i nezadovoljstava. Budite u vezi s njim, a ne onim što bi on mogao da bude To što u njemu vidite potencijal da bude savršena osoba za vas, ne znači nužno da će i biti. Vaš će vam partner pokazati kakav je zaista kroz svoja dela. Sudite na temelju toga. Ova je činjenica nešto što ne bi smele da ignorišete; usmerite pogled na ono šta se dešava sad, umesto da gledate na to što bi se moglo dešavati u budućnosti. 
