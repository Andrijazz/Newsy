> Izvor: B92
> Datum: utorak 10.04.2012
> Rubrika: život_ljubav
> Naslov: Muškarci: stvari koje ne možete promeniti
> Članak:

Vaš voljeni čovek ostavlja prljave čarape po kući? U oči vas gleda i laže da ne izgledate debelo u svetlim farmerkama? Posmatra druge žene? Dame, ne nadajte se da ih možete promeniti.

Predstavljamo vam sedam stvari koje nikada nećete moći da promenite kod muškaraca. 1. Sitne laži On neće oklevati da izgovori neku sitnu laž u slučajevima kada bi vas istina povredila. On jednostavno ne može da vam prizna da ste se malo ugojili ili da je umesto duže na poslu, vreme proveo na pivu sa drugarima ili gledajući fudbal. Pokušajte da se naviknete na to, jer ćete se u suprotnom mnogo nervirati. 2. Gleda u druge žene To što muškarac gleda druge žene, ne znači da nije zainteresovan za vas. To im je u krvi i bez toga ne mogu. 3. Higijena Ako je muškarac uredan, to znači da će takav biti do kraja života. Nažalost, isto važi i za aljkave. Ovde još i možete nešto da učinite, ako mu budete napravili detaljan raspored obaveza u domaćinstvu o kojima on mora da brine. To ne znači, međutim, da će biti uredan i kada vi odete na neko poslovno putovanje. 4. Stil Ako on želi da nosi havajsku košulju i šorts potpuno različitih dezena, vi tu ništa ne možete da učinite. On jednostavno ne ume da sklapa boje, dezene i materijale, a da ne govorimo o prikladnom odabiru garderobe za posebne prilike. Ono što možete je da ga lično vodite u kupovinu i svakodnevno mu birate šta će obući. 5. Sport Neki muškarci su jednostavno zaluđeni sportom. Nemate pravo da se žalite na tu osobinu, ako je vaš dragi od početka veze to jasno stavljao do znanja. 6. Izbegavanje svađe Većina muškaraca će na sve načine pokušavati da izbegne svaku vrstu rasprave. Pošto to ne možete da promenite, najbolje bi bilo da sačekate da vas ljutnja popusti, pa tek onda na miru da porazgovarate s njim. 7. Stav o seksu Način na koji on zamišlja seks, uvek će biti drugačiji od vašeg. Naravno, ako vas on voli i poštuje, uvek će biti raspoložen da vam ispunjava želje u krevetu, pod uslovom da isto i vi činite za njega. Šta biste vi želeli da promenite kod vašeg muškarca? 
