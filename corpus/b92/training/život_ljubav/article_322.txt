> Izvor: B92
> Datum: sreda 25.01.2012
> Rubrika: život_ljubav
> Naslov: Izaberite pravi dan za romansu
> Članak:

Konačno vas je pozvao na sastanak i jako ste uzbuđeni, ali ne znate šta da očekujete i kako da se postavite. Iako je prerano za analize i tačna predviđanja šta će se dogoditi, dan u nedelji koji je odabrao za izlazak sa vama može ponešto otkriti

Na prvi se pogled čini da je svejedno hoćete li na prvi sastanak u sredu ili petak, ali Caroline Divine ima teoriju prema kojoj svaki dan u nedelji može značiti određenu vrstu izlaska. Evo teorije o tome šta on želi i misli u zavisnosti od toga na koji dan u nedelji je poželeo da vas vidi: Ponedeljak Možda ste se upoznali preko nekog sajta i sada niste sigurni da li je uopšte doći na taj sastanak. U tom slučaju biće vam bitno da ne naiđete na nekog poznatog i ne potrošite previše novca. Najpametnije je da za početak odete na piće u neki kafić i vidite kako će se veče razvijati. Utorak U neformalnom istraživanju muškarci su otkrili da je utorak pravi dan za opušteni izlazak koji bi bio savršen sa seksom na kraju. Budući da ostaju još četiri dana do vikenda, imaju dovoljno vremena da smisle kako će vas tada do kraja šarmirati i oboriti s nogu. Četiri dana razmaka između sastanka dovoljna su da se utisci slegnu nakon površnog upoznavanja i postave temelji za dalje. Sreda Izlasci sredom obično dobro prođu jer su već svi polako umorni od poslovnih obaveza. Ako ne možete da protumačite njegove signale, možda je zainteresovan, ali to ne želi da odmah pokaže ili mu je možda dosadno, ali ne želi da bude nepristojan. Kako god bilo, drugi izlazak će odagnati sve nedoumice. Osim toga, sredina nedelje dobra je za sastanak i malo flerta jer ćete lakše dočekati vikend i imati novu temu za tračanje s prijateljicama. Četvrtak Vikend je tako blizu i sastanak četvrtkom prava je prilika za zabavnu predigru. Budući da je to dan dobrih vibracija jer je radna nedelje polako iza nas, puno izlazaka prođe jako dobro. Ako se lepo provedete, imajte na umu da u petak nećete biti uzoran radnik jer ćete većinu vremena 'googlati' potencijalnog partnera. Petak Nakon naporne nedelje obično se dogovaraju izlasci s prijateljima ili razne proslave jer su svi željni dobre zabave i opuštanja. Zato izlazak petkom znači samo jedno - jako mu se sviđate i siguran je da će mu sa vama biti lepo i zabavno. Subota Dnevni izlet očigledan je znak da sa vama želi više od povremenog seksa ili kratkoročne zabave. Ako vas je pozvao da izađete u večernjim satima, to takođe možete shvatiti kao potvrdu da mu se jako sviđate jer inače ne bi rizikovao upropašćen subotnji izlazak i radije bi pozvao prijatelje. Nedelja Nazvao je i rekao da biste mogli nešto da pojedete ili popijete kaficu? Ako je mamuran, onda mu baš i niste bili na pameti dok se provodio s društvom i ko zna koliko devojaka. Međutim, ukoliko se javi odmoran i dobre volje, možda je imao neke obaveze pa je nedeljno jutro bilo savršeno da vas konačno malo bolje upozna. 
