> Izvor: B92
> Datum: petak 23.09.2011
> Rubrika: život_ljubav
> Naslov: Šta muškarce privlači kod žena?
> Članak:

Pitanje je staro koliko i čovek, a na njega u agoniji pokušavaju da odgovore svi: od psihologa, do strina i tetaka - "Šta muškarce privlači kod žena?".

Prema rezultatima nekih istraživanja, odgovor je višeznačan. Međutim, mi vam predstavljamo najvažnije faktore koji utiču na hemiju između muškaraca i žena, u pozitivnom i negativnom smislu. 1. Plus: Ponovo crvena Kao i muškarci i žene izgledaju atraktivnije kada nose crvenu boju. Ta boja navodno privlači pažnju muškarca iako oni toga nisu ni svesni. Delovanje crvene boje, navodno, ima korene u revoluciji kada je ta boja bila vezana za seksualnu privlačnost između primata. Ženke babuna i šimpanzi, napimer, pocrvene kada su u ovulaciji. 2. Minus: Duhovitost Mnoge muškarce odbijaju duhovite žene i čak ih se plaše, tvrde naučnici sa tri velika američka univerziteta. Zanimljivo je da nemaju ništa protiv humora kod drugarica, ali im potencijalne partnerke koje vole da se šale na svoj i tuđi račun deluju neozbiljno. 3. Plus: Pune usne Studija je pratila pokrete očiju 50 muškaraca kojima su prikazane slike različitih žena. One koje su nosile karmin, privlačile su pogled muškarca na punih sedam sekundi, dok su očima i kosi posvetili svega 0,95 odnosno 0,85 sekundi. Naučnici su zaključili da žene sa punijim usnama ili karminom deluju privlačnije muškarcima. 4. Minus: Plava kosa Suprotno tradicionalnom verovanju, nedavna američka studija otkrila je da muškarci više vole brinete ili crnke. Čak 60 odsto njih priznalo je da prednost daje uvojcima boje čokolade, dok je samo 29,5 odsto njih privlačila svetla kosa. 5. Plus: Duge ruke Dužina ruku jedan je od najvažnijih faktora privlačnosti kada je reč o ženama. Istraživači sa Univerziteta u Novom Južnom Velsu otkrili su da muškarci više vole žene sa dugim rukama, nego one sa dugim nogama. 
