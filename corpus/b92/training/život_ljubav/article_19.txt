> Izvor: B92
> Datum: utorak 18.02.2014
> Rubrika: život_ljubav
> Naslov: Kada bolest stane na put velikoj ljubavi
> Članak:

Ovo je priča o jednoj ljubavi koja je mogla da ima divan kraj. Proslavu srebrne i zlatne svadbe, gomilu dece. Međutim... U narednim redovima, pročitajte šta se desi kada se na početku velike ljubavi ispreči bolest, baš kao u filmu "Ljubavna priča" (Lovestory) sa Rajanom O Nilom i Eli MekGrou iz 1970. godine.

Krisu je dijagnostikovan rak u aprilu 2012. protiv koga se borio da bi se on opet pojavio u martu prošle godine. Iako je znao da mu je ostalo svega šest meseci života, odlučio je da zaprosi svoju devojku Seri, piše Dejli Mejl. Svoje poslednje dane proveo je sa njom, i njeno četvoro dece, ispunjavajući njihove i svoje snove i želje. Kris (26) posvetio je ostatak svog života Seri (29) a nakon venčanja svi zajedno otputovali su u Diznilend. Posle venčanja odlučili su da ne provedu mnogo vremena kod kuće, već da ovaj kratki ostatak života pokušaju da provedu u ispunjenju obostranih želja. Prošlog meseca, Kris je umro u Serinom naručju a sahrana je održana u crkvi u kojoj su se venčali šest meseci pre. "Bio je pozitivan. Nikada nije govorio o umiranju i samo je želeo da svi zajedno budemo srećni", priseća se Seri koja kaže da jer Kris voleo da ih iznenađuje: "O odlasku u Diznilend pričali smo kao o planu za budućnost a kada je saznao da je bolestan odmah je rezervisao karte i sve isplanirao."

Par se znao iz tinejdžerskih dana ali su počeli da žive zajedno tek u januaru 2012. Kris je bio fit i zdrav i kod doktora nije išao više od 10 godina. Nakon bolova u stomaku, obratio se lekaru pre dve godine. Doktori su mu otkrili rak da bi nakon toga on otišao na osmočasovnu operaciju jednjaka koji je delimično i odstranjen. Međutim rak se vratio, godinu dana kasnije. Nakon konstatacije da nema leka osim hemioterapije koja mu samo može produžiti život, preminuo je u januaru ove godine. "Da je ljubav mogla da ga spasi, živeo bi od moje zauvek", rekla je Seri. "Mnogo toga smo spakovali u kratko vreme. Njegova bolest učinila je da je živeo trenutak. Umro je u mom naručju", priča Seri. "Moje srce se slomilo njegovim odlaskom. Nosim njegove stvari kako bih osetila njegov miris". Odlučila je da bude hrabra i da živi od sećanja na zajedničkih poslednjih šest meseci i sreće koju su doživeli zajedno. "Ne kajem se, prihvatili smo šta će nam se desiti i cenili svaki sekund koji smo proveli zajedno. Na njegovoj sahrani, pustili smo njegovu omiljenu pesmu `Robin S - Show me love`. Nedostaje mi svakog dana".
