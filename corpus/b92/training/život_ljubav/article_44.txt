> Izvor: B92
> Datum: subota 7.12.2013
> Rubrika: život_ljubav
> Naslov: Veza neće funkcionisati ako fali...
> Članak:

Istraživanje doktora Epšajna i kolega Redžina Varfel i Džejmsa Džonsona ukazuje na postojanje sedam osnovnih veština koje su neophodne za gradnju sreće u dugotrajnim vezama.

Nezavisno o vašem karakteru i mestu na kojem se vaša veza trenutno nalazi, uvežbavanje sledećih sedam veština poboljšaće odnos s partnerom. KomunikacijaOva kategorija uključuje prilično važne veštine: treba znati slušati drugu osobu, deliti svoje misli i osećaje potpuno iskreno, suzdržati se od kritikovanja svog partnera i podsticati svog partnera da deli sa vama svoje emocije. Rešavanje konflikataVeština rešavanja konflikata sadrži tehnike poput zadržavanja fokusa na temi razgovora, ostajanja u sadašnjem trenutku umesto nabrajanja što zameramo od pre, spremnosti na oproštaj ili izvinjneje, kao i znanja kada je potrebno uzeti predah ili odmak od situacije. Poznavanje partneraKoja je njegova ili njena veličina majice, koja najdraža hrana? Osim direktne komunikacije, jednostavno poznavanje mnogih činjenica o našem partneru vrlo je moćan način pokazivanja da nam je stalo i čini nas spremnijima da odgovorimo na trenutne potrebe našeg partnera. Planirate li nekako da delujete u hitnom slučaju? Vežbate li i održavate liniju? Istraživanja pokazuju da ljudi žele da njihovi partneri doprinose određenom nivou sigurnosti u njihovom životu u dugoročnim vezama. Takođe, žele da se njihovi partneri dobro brinu o sebi samima. Upravljanje sobomOsobe koje su dobre u upravljanju sobom poznaju svoje jake i slabe strane i uvek teže poboljšanju i napretku. Znaju kako da protumače zabrinjavajuće događaje na pozitivan način i naporno rade kako bi postigle svoje ciljeve. Seks i romantikaLjudi s izraženim veštinama u ovom području angažuju se i vode brigu o tome kako da zadovolje svog partnera seksualno, odvoje vreme za intimnost, suzdrže se od okrivljavanja partnera kada seks ne teče glatko i nastoje da ostanu fizički privlačni svom partneru. Upravljanje stresomZnate li kako da koristite disanje, meditaciju ili vizualizaciju kako biste se bolje nosili sa stresom? Ako znate kako izbeći ili se bolje nositi sa stresom, bićete u mogućnosti više da volite i podupirete svog partnera. 
