> Izvor: B92
> Datum: utorak 31.07.2012
> Rubrika: život_ljubav
> Naslov: Da li je vaša veza normalna?
> Članak:

Svi želimo da se nađemo u normalnoj romantičnoj vezi i svi imamo ideju u svojoj glavi kako ta savršena veza treba da izgleda. Međutim, uglavnom završimo u vezi koja je daleko od naše vizije što mnoge vrlo često natera da se zapitaju da li je to u redu ili ne?

Uglavnom odgovor ispliva kada uporedimo vezu sa odnosima drugih parova u pokušaju da vidimo da li je njihova bolja. Ukoliko se pitate da li je vaša veza normalna dajemo vam nekoliko saveta koji vam mogu pomoći da dođete do odgovora: 1. Veze su teške bez obzira na sve. Ako vam neko kaže da je drugačije, ili laže ili nikada nije bio u vezi. 2. Vaša veza je normalna sve dok ste i vi i partner zadovoljni. Pričajte sa partnerom o tome šta je za njega "normalno". Sve dok komunicirate i iskreni ste jedno prema drugom, uopšte nije važno šta drugi ljudi misle o vašoj vezi. 3. Nemojte podleći pritisku drugih. Ako brak nije za vas, već monogamna i posvećena veza, onda imajte takvu vezu. Izaberite onu vazu kakvu vi i vaše partner želite da imate bez obzira na to šta ostali misle. 4. Ako niste u vezi ali želite da počnete da stvarate porodicu, i to je sasvim u redu. Samohrani roditelji danas više nisu tabu. Ako možete da podneset sav pritisak koji roditeljstvo sa sobom nosi, nemojte razmišljati dva puta. 5. Pogledajte oko sebe i stvarno se zagledajte u druge veze. Primetićete da oni nisu zapravo onake kakvim ih vi zamišljate. Niko nema savršenu vezu, zato nemojte misliti da ste jedina osoba koja ima probleme u vezi. 6. Nemojte verovati da je trava zelenija u susednom dvorištu. Normalno je da one stvari koje su kod drugih bolje poželite u svojoj vezi, međutim, u tim vezama postoje i mnoge stvari koje nikako ne biste želeli u svom životu. 7. Svi se ponekad posvađaju. To je sasvim normalno. Vaša veza ne bi bila prava veza kada sa vremena na vreme ne bi nailazili i određeni problemi. Veze su izazovi i dobro je što je tako. 8. Vrlo je važno da u vezi imate više srećnih nego tužnih dana. Normalno je s vremena na vreme imati poneku svađu, ail bitno je samo da ti trenuci ne preovladavaju u vašoj vezi. 
