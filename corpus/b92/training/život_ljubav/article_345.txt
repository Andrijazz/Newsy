> Izvor: B92
> Datum: petak 6.01.2012
> Rubrika: život_ljubav
> Naslov: Nemojte joj ovo govoriti tokom praznika
> Članak:

Prema istraživanju Nacionalnog foruma za gojaznost, trećina muškaraca neće reći ženi svog života da se ugojila; i to zbog straha da je ne povrede ili da ne bi isprovocirali njenu lošu reakciju.

Možda neke stvari nikada ne treba reći partnerki, ali to još više znači u ovo, praznično doba godine. Evo šta bi muškarci trebalo da zadrže za sebe kada je reč o njihovim lepšim polovinama: 1. "To je samo pečenje, ne znam zašto praviš toliku frki." Ova rečenica je pogrešna. Zašto? To nije samo pečenje, to je mnogo više od toga. Nije u pitanju bilo koji subotnji ručak, jer da jeste na stolu ne biste sad imali toliko đakonija. Cenite malo više njen trud, jer je to zaslužila. 2. "Voleo bih da si napravila pitu kao što moja mama to radi." Ovo je drugačije doba i žene se ne posvećuju kuvanju kao što su vaše mame to radile. Neke stvari vaša partnerka nikada neće biti u stanju da napravi kao što je to vaša mama radila. Oladite malo! 3. "Ne mogu da verujem da opet plačeš zbog ove reklame." Ne, ne plaču. Verovatno samo seckaju luk dok je ta reklama na televiziji, jer je to ono što najviše rade u ovo doba godine. 4. "Trebalo bi da se opustiš malo" Izbegavajte reč "opustiti". Nema nijedne druge reči koja će je više iznervirati. 5. "Mogli smo da odpešačimo do žurke da nisi u tolikim štiklama" Decembar je, hladno je, a slobodnih taksija ima manje nego ikada. Naravno da je mogla da obuje udobnije cipele, ali ta haljina je "zahtevala" potpetice od 12 cm. Zato joj tako nešto nemojte ni predlagati. 6. "Poješćeš još jedan kolač? Zaista?" Uf. Savetovanje vašoj partnerki šta treba da jede a šta ne se nikada ne može dobro završiti. To bi bilo kao kada biste je pitali: "Jel znaš da imaš ogromnu bubuljicu na čelu?" Ni izjava "baš si oslabila" vam ne ide u korist, jer će ona misliti da ste je ranije smatrali debelom. 7. "Jesi li takva zbog hormona?" Ne, nisu hormoni! Pomirite se da će vaše žene jednom mesečno uvek vikati na vas. 8. "Tvoje noge su dlakavije od moje brade." Uzdržite se od ovakvih komentara kao i ostalih koji imaju veze sa dlakama na ženskom telu. Žene imaju dlake, pomirite se sa tim. Neke dame se možda briju svaki dan, ali zimi većina njih ne vodi toliko računa o tome. Možda zato što im se ne vidi ni milimetar kože u tom periodu. 9. "Baciću đubre kasnije" Ma važi. A kad to "kasnije" dođe, one će vas opet podsetiti i zapašćete u čuvenu prepirku o zvocanju. "Treba lepo da me zamoliš, a ne da mi zvocaš," biće vaša odbrana. Međutim, činjenica je da vas je prvi put već zamolila. 10. "Sigurno sam ih dao tebi" Ovo je muški refleksni odgovor kada bilo šta zagube. Ne mogu da nađu ključeve, znači sigurno su kod nje...Međuti, pola sata kasnije se ipak pojave u džepu vašeg kaputa. 
