> Izvor: B92
> Datum: petak 18.11.2011
> Rubrika: život_ljubav
> Naslov: Kako do bračnog blaženstva?
> Članak:

Dok naučnici ne nađu način da naprave "ljubavni napitak", moraćemo da se zadovoljimo njihovim istraživanjima i savetima o bračnom životu.

Predstavljamo vam šest naučno potvrđenih preporuka koje vam mogu pomoći u tome da zadržite "mir u kući". 1. Uđite u brak sa sličnim trošadžijom Škrtice se češće udaju ili žene osobama koje nisu naročito oprezne u trošenju novca, što može značajno da im poremeti odnos. Naučnici sa Univerziteta u Mičigenu analizirali su oko 1.000 osoba od kojih su neki bili u braku, dok su drugi bili samci i otkrili da za životne saputnike najčešće biramo ljude koji su naše sušte suprotnosti po pitanju trošenja novca. Međutim, većina bračnih problema je upravo zasnovana na finansijama. Zato je bolje birati osobu koja će trošiti slično kao vi. 2. Često upražnjavajte seks Sigurno ste već jednom sreli neku stalno nervoznu osobu, koja lako izgubi živce i podložna je čestim promenama raspoloženja. Ako je takva i osoba koju ste izabrali za suživot, najbolje bi bilo da njenu nervozu umanjite što češćim seksom. Istraživanje objavljeno u Žurnalu socijalne psihologije i nauke o ličnosti 2010. pokazalo je da parovi koji često upražnjavaju seks imaju manje problema i bolje se slažu nego oni koji ga zanemaruju. Čak i kada seks nije dobar, dajte sve od sebe da ga popravite. Uostalom, s godinama prirodno postaje sve bolji. 3. Govorite "hvala" i "mi" Reči mogu da vam promene život. Naime, istraživanje iz 2007. godine obavljeno na Univerzitetu u Arizoni pokazalo je da osobe osećaju zahvalnost prema partnerima, ali je retko iskazuju pod pretpostavkom da on ili ona to već zna. Rezultati su pokazali i da su osobe koje misle da ih partner ceni mnogo srećnije u vezi, nego oni kojima partner nije posvećivao pažnju. Sledeća važna reč u partnerskoj komunikaciji je "mi". Studija objavljena u septembru 2009. godine u Žurnalu psihologije i starenja otkrila je da se supružnici koji često koriste reči "mi", ređe svađaju. 4. Budite brzi Ako vam smeta ponašanje vašeg partnera, odmah mu to recite. Naime, istraživači su ispitali 800 osoba o njihovom osjećaju odbojnosti prema partneru kada provedu više vremena zajedno. Ispostavilo se da se različitosti između partnera vremenom samo produbljuju, pa ako sada ne podnosite neke osobine osobe sa kojom ste, bolje je da se odmah raziđete. 5. Budite grubi Neki parovi opstaju samo zato što se svađaju. Oni koji imaju ozbiljne probleme, najbolji način da se oslobode stresa je da stalno krive jedno drugo. Međutim, naučnici su shvatili da se njihova veza ne bi poboljšala nešto miroljubivijom retorikom, nego se upravo pokvarila. Dakle, ako imate problema, najbolje bi bilo da što je moguće više kritički iste predočite partneru. 6. Vredno radite na vezi Ljubav ne predstavlja onaj početni zanos na početku veze, nego se gradi godinama i to veoma predanim radom. Istraživači su otkrili da parovi koji zaista razmišljaju o svakom problemu u vezi i pokušavaju da ga reše žive srećnije. Takođe, studije su pokazale da nežnost između partnera podstiče lučenje dopamina i norepinefrina, poznatih kao "hormoni sreće". 
