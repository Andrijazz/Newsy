> Izvor: B92
> Datum: petak 7.02.2014
> Rubrika: život_ljubav
> Naslov: Šta su za modernog muškarca romantični gestovi?
> Članak:

Iznošenje smeća, nameštanje kreveta i spuštanje daske na WC šolji su romantični činovi, smatraju moderni muškarci.

Istraživači su zaključili da su romatični potezi poput večere sa svećama i kupovine cveća i dalje na listi, ali daleko od pomaganja oko sudova i čuvanja dece. Samoinicijativno peglanje, puštanje veš-mašine i usisavanje su među potezima koji se smatraju romatičnim, tvrde muškarci. Jedan od rezultata istraživanja je i da je sedam od deset muškaraca pre pokušalo da bude romantično kada su na odmoru sa svojom partnerkom. "Ovih dana, čini se da je pomaganje sa svakodnevnim obavezama i pamćenje partnerovog rođendana romantičan potez modernog muškarca. Međutim, iako su ove stvari važne, obe strane u vezi treba da se potrude da održe romansu živom. Bilo da je to kupka sa ružinim laticama i svećama ili doručak u krevetu ili brzinski piknik, partneri vole da se osećaju posebno", piše Dejli mejl.

Studija, u kojoj je učestvovalo 1.000 muškaraca, otkrila je da i dalje postoje romantični tipovi koji kažu "volim te", otvaraju vrata i pišu ljubavna pisma svojim boljim polovinama. Međutim, na ceni su i drugi romantični gestovi kao što je oslobađanje vremena partneru, pranje veša i iznošenje smeća. Tri četvrtine ispitanih kaže da bi trebalo da se potrude na polju romantike, dok 85% priznaje da bi njihova veza imala dobrobiti od zajedničkog vikenda. Jedna četvrtina muškaraca priznala je da im romantično ponašanje dosta zavisi od prostora u kome se nalaze i da im je lakše da budu romantični recimo u hotelu. Jedan od deset muškaraca kaže da im činjenica da su daleko od stresa i obaveza pomaže da probude varnice u svojoj vezi.

Iznošenje smeća Samoinicijativno pranje sudova Poziv na šoljicu čaja Izjavljivanje ljubavi Otvaranje vrata Nameštanje kreveta Briga o deci kako bi partner izašao Slušanje partnera kako se žali na naporan dan Poljubac ili zagrljaj Ostavljanje ljubavnih poruka Poklon dan u velnesu Samoinicijativno peglanje Spuštanje daske WC šolje Prepuštanje izbora filma partneru Poklanjanje čokolade Iznenadni izlazak vikendom Prepuštanje daljinskog upravljača partneru Oslobađanje toaleta Čišćenje za sobom Večera uz sveće Pamćenje godišnjica i rođendana Spremanje večere Udeljivanje komplimenata Zajednička šetnja Masaža stopala Doručak u krevetu Pripremanje kupke Usisavanje Kačenje veša Odlazak u kupovinu ili porodični izlazak
