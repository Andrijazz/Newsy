> Izvor: B92
> Datum: utorak 22.05.2012
> Rubrika: život_ljubav
> Naslov: Kako da budete savršen dečko
> Članak:

Žene mogu da budu i izbirljive kada je reč o odabiru muškaraca, ali nekolicini njih jednostavno neće odoleti. Naučite kako da budete pravi muškarac za nju.

Ako zaista želite da budete savršen muškarac za neku ženu, nema ničeg lošeg u tome da se poslužite trikovima drugih ljudi. Ugledanje na uzore koje smatrate savršenim muškarcima, može vam čak pomoći da i vi postanete jedan. Najpre je potrebno da izaberete dobre uzore. Neka to budu muškarci kojima ste se oduvek divili i koji u svojim filmskim ili stvarnim životima imali uspeha kod žena zbog šarma i neodoljivosti. Ne morate biti njihova kopija, ali usvajanjem nekoliko njihovih dobrih izreka, može napraviti veliku razliku u životu. Dakle, umesto da se pitate "šta nije u redu" s vama, treba da se pitate "kako mogu da se popravim". Veoma je važno da vas vaša uloga ne ponese i da sve vreme stojite čvrsto na zemlji. Nemojte postati nešto što zapravo niste, nego se trudite da popravite i unapredite sopstvene osobine. Zato je najbolje da imate nekoliko uzora, koje ćete koristiti u zavisnosti od situacije i tako izbeći da vas neko posmatra kao imitatora. Videćete da uspeh neće izostati. Koji muškarac bi vama mogao da bude uzor? 
