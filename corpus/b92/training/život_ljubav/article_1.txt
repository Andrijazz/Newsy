> Izvor: B92
> Datum: subota 17.05.2014
> Rubrika: život_ljubav
> Naslov: Parovi otkrivaju istinu o prvoj bračnoj noći
> Članak:

Da li je prva bračna noć zaista toliko bitna? S obzirom da brojne statistike pokazuju da između 25 i 55 odsto parova prve bračne noći ne stigne da ima seks, magazin "Huffington Post" želeo je da sazna šta parovi zapravo rade prve bračne noći.

Od umora izazvanog juranjvom pa do umora izazvanog alkoholom, pogledajte istinite priče bračnih parova koje otkrivaju šta se zapravo desilo njihove prve bračne noći: Celu noć smo proveli u bolnici "Moj muž je tokom prijema je odlučio da se malo zagreje na podijumu za igru. Otprilike 20 minuta kasnije, moj najbolji prijatelj je došao do mene u panici kako bi mi rekao da moj muž krvari na podu u kuhinji. Otrčala sam do njega kako bi zatekla njegovog rođaka kako pokušava da zaustavi krvarenje na njegovoj bradi. Moj izabranik je tokom plesanja pao na bradu i rascepio je. Probala sam da nađem vodu za njega, ali pošto je prijem bio na samom kraju, svi barovi su bili zatvoreni. Kada sam napokon pronašla jednu flašu i krenula da mu je odnesem, zatekla sam ga ponovo na podijumu sa zavijenom bradom na rukama prijatelja. Nakon završetka prijema otišli smo u bolnicu, gde smo proveli našu prvu bračnu noć". Onesvestio se pijan "Na svom venčanju sam se baš napio i onesvestio uveče u sobi. Planirali smo zabavu posle prijema u našem apartmanu, tako da je tamo bilo petnaestak ljudi koji su se zabvaljali dok sam ja spavao. Naručili su čak i picu, a rečeno mi je da su ljudi skakali po mom krevetu u pokušaju da me probude. Ničega se nisam sećao ujutro i imao sam nagori mamurluk koji se može zamisliti pošto smo morali da ustanemo u 6 ujutro ne bi li smo stigli na avion jer smo medeni mesec imali na Havajima. Bilo je to jedno krajnje neprijatno iskustvo". Previše umorna da bi mogla da pričam "Očekivala sam da će moja noć venčanja biti ovako nezaboravna i da ću se zabavljati do jutra. Nakon svega samo sam sa mužem sela u kadu, mislim da nisam imala snage da prozborim reč. Samo sam razmišljala o tome koliko sam umorna i gladna tako da smo naručili picu. Dok smo čekali, samo sam utonula u san, bukvalno sam se onesvestila. Muže je pokušao da me probudi kako bih pojela nešto nakon čega sam se ponovo onesvestila od umora. Nisam znala da ću biti toliko premorena. Prespavala sam dobar deo naredna tri dana kako bih se oporavila". Bračna noć iz snova "Tražila sam od kuma i njegovih roditelja da mi pomognu da sredim hotelsku sobu. Kada smo žena i ja u nju ušli, čekale su je ruže na podu koje su vodile do frižidera i kreveta. U frižideru su se nalazile jagode prelivene čokoladom, dok je u spavaćoj sobi krevet bio prekriven ružama koje su sačinjavale srce kao i sveće koje su samo pojačavale romantičan utisak. Žena je bila oduševljena. Bila je iznenađena jer nije mislila da ću imati vremena da učinim sve to. Takođe je rekla da je to bila najromantičnija noć njenog života". Bili sam odlučna "Zaista sam želela da imam seks prve bračne noći. Uprkos tome što smo ostali do kasno i što smo bili umorni i malo pripiti, i dalje smo obavili našu dužnost. Ono što je smešno, imala sam spremljen seksi donji veš i sve ostalo, ali sam odustala od tog plana i moj muž nije imao nikakvih problema sa tim". Neočekivani posetilac "Samo ću reći da je u sred svega naišla moja ujna. Mislila je da pravimo svoju sopstvenu zabavu u sobi i tražila je od osoblja hotela da otvori vrata. Nismo odgovarali na njeno kucanje jer smo želeli da odustane i ide. A onda, u jednom trenutku u sobi je bilo još par ljudi sa našim poklonima. Bili smo prestravljeni i počeli smo da vičemo da odu. To je u potpunosti ubilo naše raspoloženje za bilo čime tokom ostatka večeri". Pijane suze "Pre samog venčanja, moji nedavno oženjeni prijatelji su nas konstantno podsećali da bi trebalo da uživamo zato što je noć isuviše kratka i krajnje skupa. To smo i uradili, bili smo potpuno pijani i žena je zaboravila da pleše sa ocem. Kada smo se povukli u našu sobu, počela da plače pošto se skoro ničega nije sećala. Bilo je nekako smešno". 
