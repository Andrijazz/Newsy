> Izvor: B92
> Datum: utorak 10.01.2012
> Rubrika: život_ljubav
> Naslov: Da li ste lenji u vezi?
> Članak:

Kada ste u dužoj vezi teško je utvrditi da li je vama i vašem partneru udobno u njoj ili ste jednostavno lenji.

Iako postoji razlika između udobnosti i lenjosti u vezi ponekad je lako pobrkati ta dva pojma. Evo nekih informacija koje će vam pomoći da odlučite šta se od ta dva dešava u vašoj vezi. Kada vam je prijatno u vezi, komunikacija sa partnerom je laka. Vi i vaš partner možete razgovarati o svemu umesto da ignorišete određene teme i nadate se da će neki problemi prosto nestati. Komunikacija je najvažnija stavka za svaku uspešnu vezu i ona joj daje dugovečnost. Kada vam je prijatno sa partnerom, možete da budete ono što jeste. Ne plašite se da kažete šta mislite i osećate i lako delite svoja interesovanja. Vi i vaša druga polovina do kraja prihvatate jedno drugo. Uživate u društvu onog drugog bilo da odlučite da ostanete u kući ili da izađete u provod. Lako pronalazite kompromis. Ako ste se olenjili u vašoj vezi radićete sve suprotno od gore navedenog. Umesto da razgovarate o problemima, vi ih ignorišete. Zapamtite da i ako počnete da pričate o nečemu što vas muči, tema može da nestane, samo kada se problem do kraja reši. Stvari vam klize iz ruke. Umesto da se suočavate sa partnerom, vi prećutkujete mnoge stvari samo da ne biste upali u konflikt. To nije dobro, jer najčešće problemi počinju da se nagomilavaju. Zato rešavajte problem po problem kako biste održali vezu zdravom. Neki parovi ostaju zajedno jer im je tako zgodnije. Ponekad osobu mrzi da opet krene za izlaženjem i pronalaženjem novog partnera i jednostavno odlučuje da ostane u trenutnoj vezi. Ovo nije fer prema vašem partneru i sigurno nije odraz dobre veze. Ako ste i dalje u odnosu sa nekim jer se plašite samoće a ne zato što ga volite i uživate u njegovom društvu - znači da ste jednostavno lenji. Ako i dalje niste sigurni da li ste lenji ili vam je veza zaista dobra porazgovarajte sa partnerom o tome kako se on oseća i šta misli. Uvek je dobro održavati bliskost i biti u toku sa uzajamnim osećanjima. Ako on ne želi da priča, objasnite mu zašto je to važno. Kako da izbegnete "lenju" vezu Parovi se obično ulenje kada prestanu da se trude jedno oko drugog. Ako svaki put odlazite u isti restoran, uvek se družite sa istim ljudima i generalno ne unapređujete vaš odnos, učinite mali napor kako bi vezu učinili uzbudljivijom. Izlazite i dalje na satanke, oblačite se lepo - to će unaprediti vaše samopouzdanje a zatim i odnos sa partnerom. Idite na degustaciju vina ili radite nešto što će vam podići adrenalin. Parovi koji se zaista zabavljaju kada su jedno sa drugim imaju veće šanse da opstanu. Uspeh svake duge veze leži u komunikaciji. Podržavajte jedno drugo u svim životnim aspektima i imaćete lepu i uzbudljivu budućnost. 
