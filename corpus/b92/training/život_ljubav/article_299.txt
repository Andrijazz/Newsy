> Izvor: B92
> Datum: subota 11.02.2012
> Rubrika: život_ljubav
> Naslov: Da li zvocanje ubija vaš brak?
> Članak:

U novom članku Wall Street žurnala izašao je članak "Upoznajte ubicu braka" (Meet The Marriage Killer), a zvocanje je definisano kao "interakcija u kojoj jedna osoba konstano nešto ponavlja, dok njen partner to ignoriše pri čemu na kraju oboje budu jako iznervirani."

Da li je zvocanje samo po sebi ubica braka? Nije, to je simptom koji je mnogo dublji. Kako je autorka članka Elizabet Berštej rekla "žene su sklonije zvocanju i to jer one prve prepoznaju početne znake problema u vezi. Kada ona nešto zatraži i ne dobije odgovor, brzo će shvatiti da nešto nije u redu." Nažalost zvocanje jeste znak da u vezi nešto ne funkcioniše. Muškarcima koji su se prethodno odricali svojih potreba, osećanja i psihičke satisfakcije kako bi zadovoljili želje svoje partnerke, to polako dosađuje i ne žele više da nastavljaju sa takvim ponašanjem. Žena počinje da uviđa da sad pored sebe ima "drugog" muškarca a ne onog za kog se udala. Fizička intimnost polako nestaje zbog problema koji se nagomilavaju i odnosa koji postaje sve zategnutiji. Ona će iz straha nastaviti da zvoca, a on će se sve više udaljavati i zatvarati u sebe. Žene ne razumeju šta se tačno dogodilo. "Zar nije on uvek bio posvećen porodici kada su se zabavljali?" - pomisliće ona. "Zvocanje može postati jedan od glavnih razloga za razvod. Kada par počne da se svađa zbog zvocanja a ne pokušava da reši srž problema zbog čega je do njega uopšte došlo, situacija počinje da klizi iz ruku bračnog para," kaže Hauard Markam, profesor psihologije. Kada je brak nestabilan, žena obično uskraćuje seksualne odnose muškarcu dok on to i dalje želi iako im ne cvetaju ruže. Muškarac će "otkriti" da je glavni razlog zbog kojeg je ušao u brak (a to je uglavnom seks) polako nestaje jer je njegova žena odlučila da uništi njihovu vezu. Tada će biti još manje voljan da je sluša šta priča i žena će uvideti da njen trud da uspostavi komunikaciju sa distanciranim, ledenim partnerom nema nikakvog efekta; na kraju će oboje biti očajni. Najzad će stići do krizne tačke svog braka u kojoj moraju da odluče da li će rešiti problem ili će prekinuti zajednicu. 
