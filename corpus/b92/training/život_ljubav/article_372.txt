> Izvor: B92
> Datum: subota 10.12.2011
> Rubrika: život_ljubav
> Naslov: Zašto je ljubomora gubljenje vremena?
> Članak:

Neki ljudi imaju velikih problema sa poverenjem, iako je to ključna stvar za kvalitetnu vezu.

Ako ste konstano sumnjičave zbog kretanja vašeg partnera i ako ste ljubomorne kad ga vidite da priča sa drugom ženom - ta sumnja će vas izjesti. Ljubomora brzo može obuzeti vaš ceo život ako joj dozvolite. Možda ste u prošlosti pokušavale da se izborite sa tim negativnim osećanjima, ali dali ste pokušale da ih sagledate iz drugog ugla? Činjenica je da je ljubomora veliko gubljenje vremena, a evo i zašto: Bolna je Ljubomora boli. Ako brinete zbog svake sitnice - sve vreme ćete biti nesrećne. Međutim, emotivni bol nije jedini problem. Ponekad kada su ljudi ljubomorni, bol se manifestuje i na druge načine, a neki od njih mogu biti i fizički. Neke ljubomorne žene osećaju konstantne bolove u stomaku, a zaista nema potrebe da se tako mučite. Morate odlučiti da prestanete da ljubomorišete i imajte poverenja u partnera. Bićete mnogo srećnije. Za uhođenje je potrebno mnogo vremena Jedna od najopasnijih stvari kod ljubomore je želja za uhođenjem koja vas obuzima. Opasna jer jer iz toga ne može proizići ništa dobro. Ako počnete da mu preturate po kompjuteru, telefonu ili džepovima - samo ćete sebi dati još razloga za ljubomoru i biće vam mnogo gore. Naglašavate pozitivne osobine "druge žene" Budimo realne. Sve se osećamo ponekad neprivlačno; to ide u sklopu sa ženskim karakterom. Sve ostale žene koje su u okruženje vašeg partnera izgledaće vam lepše, pametnje, seksipilnije... Onda ćete ga pitati: "Zašto si sa mnom, a ne sa njom? Ona je tako zgodna, a ja sam debela." Ovakvim ponašanjem i pristupom sebi ne činite nikakvu uslugu. Naprotiv, osećaćete se gore nego ikada. Pretvorićete se u prznicu Stalno ćete biti neraspoložene. Ništa vam neće biti smešno, sve će vas nervirati i želećete da razgovarate do besvesti sa partnerom o "problemu" koji imate. Nažalost, jedini način da počnete da se osećate bolje je da zaboravite na ljubomoru. Niko ne voli da se zabavlja sa prznicom koja se stalno svađa oko nečega za šta ne poseduje nikakav dokaz da zapravo postoji. Ne menja ništa Možda zvuči grubo, ali je istina. To što ste ljubomorne ne znači da vaš muškarac neće flertovati vama iza leđa. Ako želi da vas prevari - uradiće to u svakom slučaju. Ako vas ne vara, onda brinete bez potrebe. Ljubomora i sumnjičavost su jednostavno potpuno beskorisne aktivnosti, a ishod ne možete kontrolisati ma koliko mislile o tome. Kada dobro razmislite, shvatićete da je ljubomora samo gubljenje vremena. Međutim, verovatno to već i same znate. Oslobađanje od ove loše osobine je mnogo veći problem. 
