> Izvor: B92
> Datum: subota 24.12.2011
> Rubrika: život_ljubav
> Naslov: Kakvog ste dečka sebi poželele?
> Članak:

Tokom božićnih i novogodišnjih praznika mi, solo devojke, imamo mnogo toga na umu.

Moramo da skontamo kako da se pojavimo na proslavama i koktelima bez momka pod rukom i da odgovaramo rodbini na neprijatna pitanja tipa "Kad misliš da nađeš dečka?". Iako su novogodišnji praznici sjajno vreme za napajanje dobrom energijom, za samce oni su i mogućnost da se dodatno razmišlja o zabrintusti svojim bračnim statusom i žalom što nemamo nekog dragog da ga poljubimo u ponoć. A ako vam padne na pamet da se, iz očaja, obratite bivšem, bacite smesta telefon iz ruku! Jer ćete, u suprotnom, imati emotivni mamurluk tamo negde oko 2. januara i kajaćete se što ste se vraćali "na mesto zločina". Jer, ako živite u prošlosti, ograničavate svoju budućnost. Pa, hajde, onda da se fokusiramo na blistav futur koji nas čeka. Ako želite da se udate i živite srećno do kraja života, morate da izlazite samo sa muškarcima koji su, dokazano, materijal za brak. A sad zamislite na jedan minut šta to vama znači. Sastavite svoju listu želja i počinite da se igrate detektiva. Ako se neko ne uklopi u listu, ne treba da se uklapa ni u vaš život. Rejčel Ruso, stručnjak za veze, nabrojala je sledećih sedam osobina koje bi trebalo da se nađu na listi želja svake neudate devojke: Integritet Muškarac vredi koliko i njegova reč. Ako vas slaže jednom, slagaće vas opet. Žena ne bi trebalo da toleriše nijedan jedini znak nepoštovanja koji dolazi od njega. Vernost Neverstvo je razlog svih razloga za raskid. Možda u izreci "Ako te jednom prevari, uvek će" ima izuzetaka, ali generalno treba da znate da to nije samo mit. Iste talasne dužine Potrebno vam je zdravo, srećno, doživotno partnerstvo koje će biti upotpunjeno prijateljstvom, istinskom ljubavlju, brakom i decom. Nemojte se zadovoljavati nekim ko samo traži izazov i sa vama je radi uzbuđenja koje stvara lov. Emotivna zrelost Ma koliko vam bilo izazovno da se bavite "nebrušenim dijamantima" i da svog dečka učite kako da se odnosi prema ženama, morate da okrenete drugi list. Zaboravite na mamine maze, metiljavke i emotivne klince. Kad-tad će vam dosaditi večita uloga učiteljice života. Darežljivost Muškarac ne treba da štedi na vremenu, novcu i ljubavi. Škrtice ne dolaze u obzir. On treba da vam je važan koliko ste i vi njemu. Ako nije darežljiv, ne treba da ima bitnu ulogu u vašem životu i tačka. Pruža podršku Znate one narcise koji misle da se svet vrti oko njih i samo pričaju o sebi? Precrtajte ih sa liste! Ako mu nije stalo do vas, vaših hobija, potreba ili onoga što vas zanima, bežite glavom bez obzira. Mudra glava Postoji više vrsta inteligencije, ali većina žena najviše ceni muškarca koji ima zdrav raum. Ne mora da ima savršen život, ali ne sme da bude alkoholičar koji to poriče, čovek neodgovoran prema novcu, nemaran prema tuđim emocijama ili prosto "blentav" u svakodnevnim situacijama.
