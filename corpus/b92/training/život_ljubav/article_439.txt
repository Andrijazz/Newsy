> Izvor: B92
> Datum: četvrtak 22.09.2011
> Rubrika: život_ljubav
> Naslov: Ljubav: 30 stvari koje morate da znate
> Članak:

Za mnoge je ljubav nalet strasti, međutim, ako je taj udar toliko jak može vas sprečiti da racionalno sagledate celu situaciju. Nudimo vam 30 saveta koji će vam olakšati ulazak, ali i ostajanje u vezi, ako je on zaista onaj pravi.

1. Postoje 2 tipa muškaraca: nečasni i časni. Nemojte ulaziti u vezu, a kamoli u brak dok ne naučite da pravite razliku između ta dva. Žena u ogledalu će vam biti večno zahvalna. 2. Časni muškarci su zaštitnici. Oni će čuvati vaše srce, štititi vaše emocije, braniti vašu čast i brinuti o vašem duhu, mentalnoj i fizičkoj dobrobiti; izaberite časnog muškarca i izaberite život. 3. Žena nije auto; ako sretnete muškarca koji želi samo da testira vaše telo, emocije i osećanja, pokažite mu put do prodavca automobila, recite mu zdravo i ne osvrćite se više. 4. Ovo je istinta izreka: "Ženska duša je krhka." Zapamtite: Nečasni muškarci ne poštuju ovu važnu istinu. Oni će se igrati sa ženskim osećanjima bez bilo kakve brige ili saosećajnosti. Zato morate čuvati vaše srce od ovakvih muškaraca. 5. Dobre muškarce treba tretirati po zasluzi, a nečasne morate ostaviti i zaboraviti na njih. 6. Ok dame, upoznale ste divnog momka, ali on ima dete za koje i ne haje mnogo; Pratite ova uputstva: Odmah ga pošaljite kod majke tog deteta i ne osvrćite se. Ne pravite istu grešku kao njegova bivša. 7. Nečasnim muškarcima seks je samo sport, žene su im trofeji, a decu tretiraju poput parčeta papira. Ne dozvolite sebi da takvom muškarcu postanete još jedna recka. 8. Žene koje stalno prigovaraju, traže osvetu, pune su gorčine i ne opraštaju - nesvesno lome svoje srce. 9. Izaberite pogrešnog partnera i slobodno lezite pored zmije ili uhvatite za uši besnog pit bula. Pametna žena zna mudro da izabere muža. 10. Potražite savet od braće ili nekih časnih muškaraca koje poznajete jer vam svojim savetima mogu dosta pomoći. Ništa ne forsirajte; sudbina je na vašoj strani...PRAVA LJUBAV će vas pronaći. 11. Mamini sinovi pripadaju samo jednoj ženi - svojoj mami! Dame, ove majke i njihovi sinovi nikada neće preseći pupčanu vrpcu. Za vaše dobro, pustite ih na miru i neka slobodno otrče kući svojoj mamici. 12. Ljubav prema sebi - ako je nemate, povucite se sa tržišta. Ako ne volite sebe nijedan muškarac vas ne može voleti. Bez obzira koliko je dobar. 13. Ne sudite svim muškarcima zbog jednog sa kojim ste se opekle; osim ukoliko ne želite da i vama sude zbog dela nemoralnih žena. 14. Većina žena na teži način nauči kako da izabere pravog muškarca; one su prošle pakao sa gomilom kretena, igrača i indijanaca. Nemojte postati jedna od tih slomljenih, ogorčenih žena. Naučite kako da izaberete pravog partnera pre nego što bude suviše kasno. 15. Sigurno se pitate: "Ako se uselim kod njega da li će me oženiti?" Odgovor: "verovatno ne!" Ne verujete? Uradite ova 2 testa: a) pitajte bilo kog časnog muškarca b) pogledajte sve te žene oko sebe koje iako žive sa svojim partnerima još uvek čekaju da on postavi to veliko pitanje. 16. Da li stalno privlačite loše momke? Proverite vaš parfem. Loše muškarce privlače mirisi. 17. Vi niste muškarac. Znači, to nikada nećete ni biti. Uloga muškarca je da bude uzor svima, da predstavlja očinsku figuru, mentora, trenera. Ako muškarac nema u sebi ulogu lidera u svom životu, ljubazno ga ispratite iz vašeg života. Znajte: Nije spreman za odgovornost koju sa sobom nose ljubav, seks i brak. 18. Ako ne znate šta znači neverni čovek, proverite svoj rečnik. Za vaše dobro, zdrav razum i sigurnost, izbegavajte ove izdajničke muškarce po svaku cenu. 19. Nikada ne potcenjujte sebe! Vaša lepota, telo, seksualnost, kuhinjsko umeće, ženstvenost i divna ličnost - nikada neće biti dovoljne da promene muškarca, NIKADA! 20. Ako vaš potencijalni partner radi stvari poput: obećava da će se javiti, ali se ne javi, krši obećanja, kasni ili se igra sa vašim osećanjima; hvatajte beleške dame....to su jasni znaci da vas ne poštuje, da vas ne voli i da mu nije stalo do vas. 21. Besne, ogorčene, nevoljne da oproste, SLOBODNE DEVOJKE - postaju besne, ogorčene, nevoljne da oproste ŽENE. 22. Razumevanje i poštovanje muškog ega je obavezno za sve žene koje žele čistu i zdravu ljubav. 23. Ako izaberete da budete sa nečasnim muškarcem, igračem, makroom - nemate pravo da se žalite kada vas povrede. Zapamtite vi imate slobodu biranja, a izabrale ste da budete sa njim. 24. Kada muškarac ne zna šta hoće, pozdravite se sa njim zauvek. Zna da hoće vas, ali ne zna šta hoće od života? On ne bi trebalo da traži ljubav već mapu za izgubljenu muškost. 25. OK; on želi ili zahteva seks ali mu vi niste žena. Zapišite ovo: Nema potrebe da se pitate, debatujete ili razmišljate: on vas ne ceni! 26. Razmažene žene su kao pokvareno mleko, pokvareno meso, pokvareno voće, pokvareni hleb...Shvatile ste poentu? Nemojte postati razmažena žena! 27. Očekivanje da se nečastan muškarac ponaša časno je kao očekivanje da vas pirane ne prožderu ko upadnete kod njih u vodu. 28. Postavljate ova pitanja:"Zašto me ne zove češće? Zašto nije pažljiviji i zašto mi ne pokazuje da me voli?" Odgovor: Ne sviđate mu se!Ako ga ne pustite i ne nastavite sa svojim životom, sprečićete pravu ljubav da vas nađe. 29. Nisu svi muškarci loši. Ako ne verujete u to, ponavljajte sebi do iznemoglosti. Propustićete časnog muškarca zbog takvog razmišljanja. 30. Neki muškarci vole da udaraju žene. To im daje osećaj moći i kontrole. Ako se predate jednom od takvih muškaraca, postaćete džak za udaranje. Važno je da naučite kako da prepoznate i izbegnete takve tipove. 
