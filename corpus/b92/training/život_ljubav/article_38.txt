> Izvor: B92
> Datum: petak 3.01.2014
> Rubrika: život_ljubav
> Naslov: Koliko seksa zaista ima u braku?
> Članak:

Neretko možemo da čujemo da se u braku seks proređuje, dok na kraju sasvim ne iščezne.

Međutim, prema časopisu Njujork Tajms, brak i nije prepreka za seks, kako to mnogi misle. Bračni parovi, naime, prosečno imaju seksualne odnose oko 58 puta godišnje, što je jednom nedeljno. Ukoliko bračni par ima manje od 30 godina, seks je češći. Prema istraživanju Univerziteta u Viskonsinu u SAD, 15 odsto bračnih parova nisu imali seks zadnjih pola godine do godinu dana. Uverenja da jednaka primanja znače manje seksa u krevetu su čista zabluda. Istraživanje je naime pokazalo da su parovi koji isto zarađuju i dalje aktivni u spavaćoj sobi. Činjenica koja je iznenadila istraživače jeste i da muškarci koji ženama pomažu u kućnim poslovima mnogo češće imaju seksualne odnose. Bračni parovi koji oskudevaju u seksu češće se razvode od onih koji su još seksualno aktivni. Stručnjaci objašnjavaju da to i nije tako čudno, jer je seks jedan od sastavnih delova ljubavi.
