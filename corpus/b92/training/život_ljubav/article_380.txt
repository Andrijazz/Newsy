> Izvor: B92
> Datum: sreda 30.11.2011
> Rubrika: život_ljubav
> Naslov: Zaboravite ova 3 ljubavna mita
> Članak:

Ljubav je divna stvar, ali neka verovanja vam pre mogu omesti nego poboljšati život. Pronašli smo tri česta ali zastarela mita, koje odmah treba da izbacite iz glave.

Pronalaženje Pravog će vas upotpuniti Nema ništa loše u želji da se pronađe osoba koja će vas insiprisati da budete najbolje što možete; međutim razmišljanje da vam je potreban muškarac da biste se osećale "kompletnom" ili "potpunom" je jednostavno blesavo. Ljubav je mnogo toga ali nije lek za sve. U stvari ako se same ne suočite sa svojim problemima, bilo da su oni finansijski, lični ili emotivni - teško ćete pronaći pravog čoveka za sebe. Pre nego što poželite da sretnete princa na belom konju koji će vas spasiti, naučite kako da budete srećne i jake ličnosti i bez njega. Brak je sve Brak je poseban čin i pronalazak partnera sa kojim želite da provedete ostatak života je fantastičan osećaj, ali vam to ne sme biti najvažniji cilj u životu. Na ženama je veliki pritisak da se udaju, ali brak nije sve. Vaš život bi trebalo da bude mnogo više od želje da se udate jednog dana; to može biti jedan od vaših planova, ali ne i jedini cilj. Zašto? Zato što u životu ima toliko toga lepog mimo potrage za mužem; postizanje svojih ciljeva (radite posao koje ste oduvek želele, trčite maraton, proputujte svet), razvijete snažna prijateljstva i naučite da volite sebe. Biti sama je bezveze Bezveze je kada neko raskine sa vama, bezveze je i kada vi raskinete dugu vezu, ali biti sama nije loše. U stvari bolje je da budete bez partnera nego u vezi sa pogrešnim momkom. Zato se koncentrišite na sve stvari koje možete raditi kada niste u vezi. Možete se više viđati sa prijateljima, upoznati nove ljude, raditi na sebi i probati nove stvari. Dobro je biti sam, u stvari to je odličan period da upoznate sebe i postanete bolja osoba. 
