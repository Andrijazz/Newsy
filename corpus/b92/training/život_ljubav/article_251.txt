> Izvor: B92
> Datum: četvrtak 22.03.2012
> Rubrika: život_ljubav
> Naslov: Prijatelji nakon raskida: Da ili ne?
> Članak:

U vreme društvenih mreža, kao što su Facebook i Twitter, nikada nije bilo lakše ostati prijatelj s bivšim partnerom. Međutim, iako je nakon prekida veze puno lakše napisati status na kakvoj društvenoj mreži nego to isto reći uživo, postavlja se logično pitanje kada je u redu negovati prijateljski odnos s partnerom i, naravno, kako prepoznati moguću katastrofu.

Pre nego što odlučite da nakon prekida veze sa svojim bivšim partnerom nastavite da negujete prijateljski odnos, preporučuje se da pre svega jasno definišete šta je prijatelj, navode Alison Pescosolido i doktorka Andra Broš, osnivačice Divorce Detox, a piše Yahoo Shine. "Stvari poput kretanja u istom krugu ljudi i druge razne stvari i interesi koji su vam zajednički nisu uvek istovetni prijateljstvu. Naravno, treba ostati u prijateljskim odnosima kad god je to moguće, ali je nakon prekida evze potrebno da ponovo definišete vaš odnos kako ne bi došlo do zabune u komunikaciji. Preporučujemo izbegavanje intimnih susreta i poveravanje ličnih informacija kako bi se izbegli neugodni i zbunjujući trenuci", savetuju Alison i Andra Broš. To znači da je granice potrebno postaviti odmah na početku kako biste osigurali zdravi i prijateljski odnos, ali i kako biste uspeli da odolite iskušenju da postanete nešto više od dobrih prijatelja. "Budite prijateljski nastrojeni, ali nemojte ni sve otkrivati. Praktikujte odnos s određenom distancom, a svakako izbegavajte telefonske pozive u sitne noćne sate, prečeste razgovore i susrete i slatkaste SMS poruke. Zapravo, trebalo bi da izbegavate sve ono što ste radili dok ste bili par", sugerišu stručnjakinje. U trenutku kada pronađete novog partnera, pripremite se na moguću propast prijateljstva s bivšim partnerom, posebno ako se vaš novi partner oseća ugroženo zbog vaše bliskosti s bivšim. 'Uprkos prijateljskom odnosu s bivšim, važno je poštovati želje novog partnera. Ukoliko se vaša devojka ili dečko oseća ugroženo zbog vašeg odnosa s vašim bivšim partnerom, možda je vreme da preispitate primerenost i pravu prirodu vašeg odnosa. Ukoliko smatrate da razloga za zabrinutost nema, vaš partner bi trebao da prihvati vaše prijateljstvo. Međutim, šta ako ste vi ti koji se osećate ugroženo ili nesigurno zbog nove devojke ili dečka vašeg bivšeg partnera? "Ta situacija je poput velike crvene zastavice koja upozorava da vaše prijateljstvo ne može opstati i trajati sve dok ne prestanete za njega ili nju da osećate nešto više od prijateljstva. Naime, ako vam smeta njegov ili njen novi partner, postoji velika šansa da se još uvek nadate pomirenju", zaključuju Alison Pescosolido i Andra Broš. Na samome kraju postavlja se pitanje koji su to konkretni razlozi da s bivšim partnerom ostanete prijatelji, a koji vas upozoravaju da ih izbegavate u širokom luku. Razlozi za prijateljstvo s bivšim partnerom: za vreme veze bili ste boji prijatelji nego ljubavnici, morate zajedno raditi ili zato što predstavlja jako bitnu osobu u vašem životu. Razlozi protiv prijateljstva s bivšim partnerom: zbog prošlosti ne možete da nastavite dalje, čudno se osećate kao samo dobri prijatelji ili jednostavno želite da nastavite sa životom bez repova prošlosti. 
