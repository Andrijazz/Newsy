> Izvor: B92
> Datum: utorak 10.01.2012
> Rubrika: život_ljubav
> Naslov: Zašto nam seks nekad ne prija?
> Članak:

Mnogi ljudi su se našli u prilično nezavidnoj situaciji: jednom su imali divan seks sa osobom koja im se dopada, a onda sledećom prilikom doživeli potpuni fijasko u krevetu. Zašto se to dešava?

Reč je uglavnom o tome da se takve situacije dešavaju ljudima koji su "sveže" izašli iz duge veze (ili je nisu ni prekinuli) i onda se osetili krivim zato što imaju nekog novog. Razloga može biti još. Vrlo je moguće da čovek popusti nekom trenutnom osećaju zaljubljenosti i upusti se u kratku aferu u kojoj zapravo nema emocija niti istinske seksualne povezanosti. Obično je reč o tome da se takvi ljubavnici pronađu na nekoj od zajedničkih aktivnosti, hobija ili posla i otkriju da dele ista interesovanja što možda nije bio slučaj sa njihovim prethodnim partnerima. Taj osećaj povezanosti i zajednička interesovanja mogu stvoriti snažnu početnu vezu. Međutim, može biti reč o čisto trenutnoj fizičkoj privlačnosti u čijoj je suštini animalni, hormonski nagon. Kada njega nestane, možete se naći u situaciji da prema toj osobi ne osećate apsolutno ništa i čak je vidite kao izvor vašeg osećaja krivice. Nekada taj trenutak može biti premošćen nešto dužom seksualnom željom, tako što se nećete odmah baciti u krevet sa osobom koja vas je privukla. Još jedna stvar koja može pokvariti seks sa ljubavnikom su visoka očekivanja od njega. Ako se znate kratko vreme, jasno je da se nećete odmah uklapati u postelji, a to može biti veliko razočarenje. Svakom je teško da uđe u novu vezu, ako još nije raskrstio sa prethodnom. Ne možete tek tako zameniti nekoga s kim ste bili godinama sa osobom koju jedva da poznajete kako treba. Šta god da je uzrok takvog seksualnog neuspeha, trebalo bi da otvoreno porazgovarate o tome zašto je vaš odnos pošao naopako. Što duže ostavljate stvari nerešenim, to ćete se više osećati neprijatno i kriviti jedno drugo za ono što se desilo. Moguće je da možete izvući važnu pouku iz te neprijatne situacije. Možda se jedno od vas (ili oboje) potajno nada da će se pomiriti sa bivšim partnerom i seks sa drugom osobom smatra gotovo prevarom. Možda treba da budete prijatelji, a ne ljubavnici ili da sebi date malo više vremena za upuštanje u seksualne odnose. Treba da zapamtite da osećanje seksualne privlačnosti nije retka pojava, ali pronalaženje srodne duše jeste. Zato nemojte da požurujete taj proces. 
