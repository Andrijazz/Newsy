> Izvor: B92
> Datum: subota 21.07.2012
> Rubrika: život_ljubav
> Naslov: Šta muškarci ne vole kod žena?
> Članak:

Većina žena zna kako da uzbudi muškarca, ali da li znaju koje ga stvari čine indiferentnim, ili još gore, sasvim nezainteresovanim za seks ili bilo kakvu zajedničku aktivnost?

Blogeri stranice Babble.com sastavili su listu stvari koje muškarci ne podnose kod žena. Priznajte, radite li nešto od ovog? 1. Plač Nekontrolisano, ničim izazvano jecanje diže im kosu na glavi. Ako nije reč o filmu na koji puštamo suzu, muškarci preferiraju da ženski obrazi budu suvi. 2. Okupacija njihovog stana Ženske stvari na njegovom umivaoniku nisu mu najprivlačnija stvar na svetu, ma koliko mislile da im se sviđaju. 3. Prijateljstvo s bivšim On ne zove svoju bivšu na kafu, i nije mu jasno zašto ženama treba društvo bivšeg dečka. 4. Planiramo za njega, bez njega Možda se i ne bi bunio na neku ideju, ali ako ga ne pitate i samo pretpostavite da će hteti da radi šta god vam padne na pamet, verovatno će se naljutiti. 5. Neodlučnost Šesti par crvenih cipela koji ste isprobale u prodavnici njemu izgleda isto kao i prvih pet, a osim što ne voli da bude prisutan u kupovini, ne voli ni neodlučnost. Odaberite jedan par, tako da možete otići kući i ne raditi ništa. 6. Izigravanje mame Ovo je malo čudna teritorija: Iako voli kada mu napravite sendvič i operete veš, ne voli kada hodate za njim i govorite mu gde je sve zamazao stan. Muškarci, odlučite se: Ili sve, ili ništa. 7. Takmičarski duh Malo kompetitivnosti je super, jer će učiniti stvari zanimljivijim, ali tipovi jednostavno ne podnose devojke koje sve pretvaraju u takmičenje. Jedino što vole još manje od toga su devojke koje ne znaju da gube. 
