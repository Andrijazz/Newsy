> Izvor: B92
> Datum: utorak 29.11.2011
> Rubrika: život_ljubav
> Naslov: Da li ovako izgleda savršen muškarac?
> Članak:

Žene ne žele pasivnog, pokornog muškarca koji zapostavlja svoju ličnost kako bi svoju dragu učinio srećnom, ali ni onog ko ne poštuje njihove želje, ne sluša ih i guši ljubomorom.

Evo kakvog dečka one žele: Zna da sluša Da li vam ono što ona govori zvuči kao mrmljanje jer ste koncentrisani na zurenje u njen dekolte? Greška. Žene žele da ih slušate i obratite pažnju na ono što govore. Dobar dečko sluša i razgovara sa devojkom, pokazuje interesovanje i za ono šta nju zanima. Nije dosadan Bez obzira da li ćete se odjednom pojaviti ispred njenih vrata sa buketom ruža ili ćete je iznenada pozvati na romantičnu večeru, budite spontani, iznenađujte je i ne dozvolite da vaš odnos postane rutina. Dobar ljubavnik Šta za ženu znači dobar ljubavnik? Onaj koji ume i trudi se da je zadovolji. To znači da nikada ne preskačete predigru, šaljite joj romantične i seksi poruke, mazite se posle seksa umesto da zahrčete istog trena i - najvažnije - pitajte je šta ona voli i želi u krevetu. Nije pasivan Na duže staze nijedna žena ne želi pasivnog, pokornog čoveka koji kompromituje svoju ličnost da bi je učinio srećnom. Zadržite svoj karakter, svoje mišljenje i pokažite joj da ste jaki, sigurni i imate "kičmu". Misli na detalje Da li je ona promenila frizuru? Smršala nekoliko kilograma ili kupila novu haljinu? To su stvari na koje treba da obratite pažnju. Većina žena instinktivno hrli ka momcima koji imaju oko za detalje. To pokazuje da ste pažljivi. Ne guši ljubomorom Poverenje je osnov svakog dobrog odnosa. Dozvolite joj da uživa u slobodnom vremenu sa prijateljicama bez vašeg ljubomornog zapitkivanja. Gledajte na to ovako: kada se vidite bićete uzbuđeniji i imaćete o čemu da razgovarate jer ste oboje proveli vreme radeći ono u čemu uživate. Poštuje njenu porodicu Ako je vaš mentalitet zaglavljen u pedesetim godinama vreme je da shvatite da su se stvari promenile i da su muškarci i žene ravnopravni partneri u vezi i van nje. Nijedna žena ne želi muškarca koji ne poštuje nju ili njenu porodicu. Napreduje Ako pokažete koliko ona pozitivno utiče na vas stičete neverovatnu moć. Da li ste se vratili u formu, poboljšali svoj način izražavanja, naučili da plešete...? Time što radite na sebi i napredujete pokazujete joj da ona zaslužuje najbolje, ali i da vas inspiriše da budete bolja osoba. Inspiriše Kako vi napredujete tako bi trebalo i nju da podstičete na napredak. Inspirišite je na pozitivne promene. Na primer, ako vidite da ne koristi svoj talenat na pravi način usmerite je i ohrabrite. Pažljiv je Podsećajući je kako je lepa činite da se ona oseća dobro. Najbolje od svega: jednostavnost i iskrenost su sve što vam je potrebno. Dajte joj kompliment, kupite joj simpatičnu sitnicu i recite joj koliko je divna. 
