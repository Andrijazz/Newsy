> Izvor: B92
> Datum: utorak 15.11.2011
> Rubrika: život_ljubav
> Naslov: 12 znakova da ste previše izbirljivi
> Članak:

Da li ste u svakodnevnoj potrazi za osobom vašeg života, ali vam nikako ne polazi za rukom da je proneđete? Možda je problem u visokim standardima koje ste postavili.

Veoma je važno da zapamtite da je, da biste ostvarili vezu kojom ćete biti zadovoljni možda bitno da se i vi promenite ili snizite svoje kriterijume. Ali kako da znate da li imate velika očekivanja? Ako se pronalazite makar u nekoj od sledećih izjava, vreme je da se zapitate da li ste sami zato što ste previše izbirljivi: 1. Nikada ne biste bili u vezi sa nekim ko ima "iritirajući" smeh. 2. Duži je spisak onih koje ste odbili nego sa kojima ste izašli na sastanak. 3. Raskidali ste veze zbog nečega što je ta osoba uradila u snu. 4. Često ste odlučivali da neće biti drugog sastanka i pre nego što ste otišli na prvi. 5. Zaboravili ste prezime osobe s kojom ste izašli, ali ste zato zapamtili koliko je puta otišao/la do toaleta. 6. Smatrate da imate svoj "tip", ali zapravo ne umete da definišete njegove karakteristike. 7. Kasnite 5 minuta, a nervirate se kada vidite da on/ona još uvek nije tu. 8. Vaš kalendar je prepun otkazanih sastanaka. 9. Imate nalepnicu "Svi dobri su ili zauzeti ili su gej". 10. Dajete svoj broj, a kada vas pozovu ne javljate se jer smatrate da je pozvao/la suviše brzo. 11. Često kažete "On/ona je previše... (zatim sledi poseban izraz lica). Znaš na šta mislim?" 12. Uvek ste vi taj/ta koji odbija, nikad odbijeni, osim jednom kada je druga osoba bila previše izbirljiva. 
