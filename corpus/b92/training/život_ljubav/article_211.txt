> Izvor: B92
> Datum: ponedeljak 30.04.2012
> Rubrika: život_ljubav
> Naslov: 10 navika onih u srećnim vezama
> Članak:

Šta je potrebno da budete srećni u vezi? Ako radite na tome da popravite vaš odnos s partnerom, predstavljamo vam deset saveta za to.

Srećni parovi imaju drugačije navike od nesrećnih. Potrebno je oko 21 dan da određena aktivnost pređe u naviku, pa ćete za toliko vremena primetiti poboljšanja u vašoj vezi ukoliko budete sledili nekoliko saveta. 1. Idite u krevet u zajedno Sećate li se kako ste na početku veze uvek zajedno išli u krevet i vodili ljubav? Srećni parovi se odupiru izazovu da zaspu u različito vreme. Oni uvek idu na spavanje istovremeno. 2. Negujte zajednička interesovanja Kada se strast pritaji, možete zaključiti da imate premalo zajedničkih interesovanja. Ipak, nemojte da umanjujete značaj aktivnosti u kojima oboje uživate. Ako nemate nijedan zajednički hobi, trebalo bi da ga pronađete, ali istovremeno ne zapostavljajte sopstvena interesovanja. 3. Držite se za ruke Nemojte dozvoliti da idete ispred ili iza partnera. Veoma je važno da šetate jedno pored drugog, po mogućnosti, držeći se za ruke. 4. Budite puni poverenja i tolerancije Kada se svađate i ne možete da rešite problem koji imate, nikada nemojte negativno pristupati vašem odnosu. Veoma je važno da polazite od pretpostavke poverenja i tolerancije među vama. 5. Usmeravajte se na vrline, a ne na mane partnera Ako tragate za stvarima koje vaš partner radi pogrešno, uvek možete pronaći nešto. Takođe, uvek možete pronaći njegove pozitivne strane. Dakle, vaš stav prema osobi do koje vam je stalo zavisi od ugla posmatranja. 6. Poljubite se i zagrlite svaki put kad se vidite posle posla Naša koža "pamti" dodire ljubavi, baš kao i zlostavljanje i zapostavljanje. Parovi koji se često maze i grle su zato mnogo bliskiji od ostalih. 7. Svakog jutra recite jedno drugom "volim te" Ovo je dobar način da pozitivno započinjete dan i pripremite se na stres na poslu. Zato svakog jutra voljenoj osobi izjavite ljubav i poželite joj lep dan. 8. Poželite laku noć svake večeri Bez obzira na to da li ste se u toku dana svađali, uvek poželite jedno drugom laku noć. Sutradan ćete lakše rešiti razmirice. 9. Pozovite jedno drugo nekoliko puta dnevno Pozovite vašeg partnera s posla, kako biste videli šta radi, odnosno, "samo da mu čujete glas". To je odličan način da budete bolje sinhronizovani kada je reč o povratku s posla. Na primer, ako je vaš partner imao loš dan, možda ćete moći da ga oraspoložite kada dođe. 10. Budite ponosni na svog partnera Srećni parovi vole da zajedno budu viđeni u društvu. Nije reč o tome da se hvale, nego žele da pokažu da pripadaju jedno uz drugo. 
