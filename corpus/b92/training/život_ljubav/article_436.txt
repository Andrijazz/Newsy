> Izvor: B92
> Datum: sreda 28.09.2011
> Rubrika: život_ljubav
> Naslov: Kako vratiti intimnost u vezu?
> Članak:

Svako intimnost u vezi doživljava drugačije, ali je u osnovi svih ideja o njoj je zajedništvo. Mnogi su tu sponu izgubili i beznadežno pokušavaju da je oporave. Kako da im to pođe za rukom?

Većina ljudi ima urođenu potrebu da ga neko istinski spozna pre smrti, da izgradi vezu zasnovanu na iskrenosti, poverenju, otvoenosti, poštovanju, nezavisnosti, ali i zajedništvu. Međutim, muškarci i žene obično intimnost tumače različito. Kada žene žele bliskost sa drugaricama, gledaju ih u oči i otkrivaju svoje nade, brige i sve o svom životu. Za ženu, intimnost je razgovor "u četiri oka" - praksa koja je verovatno evoluirala milionima godina. Muškarci, pak, često intimnost doživljavaju kao funkcionisanje rame uz rame. Naravno i oni ponekad priznaju da su imali lošu radnu nedelju ili problema u ljubavnom životu, ali ne govore o najstrašnijim strepnjama ili tajnim nadanjima. Ako to ikada čine, trude se da svoje reči uviju u veliku količinu humora i metafora. Oni retko kad jedan drugog gledaju pravo u oči. Takav pristup intimnosti, takođe seže u praistoriju kada su se suočavali sa divljim neprijateljima, a sedeli tik uz prijatelja. Zato, da biste izgradili intimnost sa muškarcem, potrebno je da stojite s njim rame uz rame. On tako neće biti "ugrožen" vašim pogledom. U jednom internet istraživanju koje je obuhvatilo 4.876 osoba, postavljeno je pitanje "Šta smatrate intimnom aktivnošću vas i vaših prijatelja?" i ponuđeno je nekoliko odgovora. Muškaraci su obično zaokruživali "raspravljanje" kao odgovor na to pitanje. Žene su pak češće birale "organizovanje komšijske zabave zajedničkim snagama" i "odlazak na odmor zajedno sa najboljim prijateljima". Budući da idejama i jednih i drugih upravljaju hormoni (u muškom slučaju testosteron, a u ženskom estrogen) njihovi odgovori uopšte ne iznenađuju. Ono što je bilo neobično je da je gotovo 95 odsto svih ispitanika ocenilo "iskren razgovor sa partnerom o vašoj vezi" kao nešto što čine kako bi podstakli intimnosti u vezi. Postoje i druge stvari kojima možete negovati zajedništvo: - Pomozite vašem partneru da ostvari svoje ciljeve. - Suočite se s problemima kao tim. - Stvorite svoj privatni spiritualni ili religiozni svet. - Odaberite hobije u kojima možete zajedno učestvovati. - Igrajte se. I naravno, podstaknite lučenje hormona oksitocin. To je hemikalija u mozgu koja proizvodi osećaj poverenja i povezanosti. Muškarcima se luči obično u toku poljupca, a ženama dok drže za ruku voljenu osobu. Tokom orgazma, nalet hormona imaju oba partnera. Zato, posle stresnog dana utehu potražite u partnerovom naručju.
