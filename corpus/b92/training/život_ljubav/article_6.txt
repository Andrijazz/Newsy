> Izvor: B92
> Datum: nedelja 13.04.2014
> Rubrika: život_ljubav
> Naslov: Kako da je osvojite?
> Članak:

Koliko puta ste razmišljali o tome šta bi trebalo da uradite i dopadnete se devojci o kojoj oduvek maštate? Nije lako osvojiti onu koja je lepa, zgodna, inteligentna, pozitivna, emocionalno zrela...

Koliko puta ste razmišljali o tome šta bi trebalo da uradite i dopadnete se devojci o kojoj oduvek maštate? Nije lako osvojiti onu koja je lepa, zgodna, inteligentna, pozitivna, emocionalno zrela... Ako je to tip žene koji tražite, na nju ćete pre "naleteti" u nekoj teretani, na času joge ili na nekom predavanju, nego u klubu ili kafiću, tvrde britanski psiholozi. Oni predlažu nekoliko "trikova" pomoću kojih ćete moći lakše i brže da se približite onoj pravoj... Ne plašite se Jednostavno joj priđite i počnite da ćaskate s njom, opušteno i bez izliva emocija. Neki muškarci imaju urođeni dar za laganu konverzaciju, "snimite" kako to rade zavodnici i imitirajte ih. Ako ste kao na iglama i suviše nervozni da razgovarate, samo joj uputite kompliment i produžite dalje. To je dovoljno da ostavite dobar utisak. Gledajte je pravo u oči Kada se u razgovoru malo opustite, pohvalili njen izgled i pokušajte da održite kontakt očima dok pričate s njom. Nemojte odmah sve da joj "izrecitujete", zastanite malo pre nego što joj opet uputite kompliment, kažete da ima lepu kosu ili oči... Dobar utisak Ako razgovor počnete na pravi način, ostavićete dobar prvi utisak, koji je najvažniji i izaziva interesovanje suprotnog pola. Iako žene vole duhovite muškarce, ne morate da izigravate klovna, mogla bi da pomisli da se stalno tako ponašate. Odlučite šta želite Najvažnije je da odlučite da li želite da izlazite s brojnim ženama ilida se skrasite u ozbiljnoj vezi. Kada to budete znali, hrabro krenite u tom smeru. Samopouzdanje i stav Možda nemate dovoljno samopouzdanja, jer smatrate da niste atraktivni, ali to većini žena nije najbitnija stavka. Važno je da stalno radite na sebi, čak i kada osvojite onu koja vam se sviđa, jer će to samo da obogati vaš odnos.
