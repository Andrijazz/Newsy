> Izvor: B92
> Datum: nedelja 17.02.2013
> Rubrika: život_ljubav
> Naslov: Hladni dani hlade libido?
> Članak:

Niske temperature snižavaju i temperaturu tela, a ona u velikoj meri utiče na libido, zbog čega stanovnici toplih krajeva češće vode ljubav od "severnjaka".

Zimski meseci često uzrokuju i hladnoću u postelji i u vezi. Ovo nije signal da su veza ili brak u krizi, već se ova pojava vezuje i uz druge razloge. Naime, niske temperature snižavaju i temperaturu tela, a ona u velikoj meri utiče na libido, zbog čega stanovnici toplih krajeva češće vode ljubav od "severnjaka". Kada nam je hladno, imamo manju želju da se "razgolitimo" i uživamo sa partnerom, a upravo zagrljaji nagih tela je najsnažniji afrodizijak jer dodir kože povećava nivo hormona oksitocina. Da bi se postelja zagrejala potrebno je da se pojača unos hrane bogate belančevinama jer stimulišu hormon sreće serotonin. 
