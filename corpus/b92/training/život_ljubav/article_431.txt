> Izvor: B92
> Datum: utorak 4.10.2011
> Rubrika: život_ljubav
> Naslov: Kako izgleda prava ljubav?
> Članak:

Mnogi ljudi bi voleli da dožive "pravu ljubav", a zapravo i ne znaju šta to tačno podrazumeva. Neki romantici bi mogli biti iznenađeni.

Definisanje prave ljubavi, je nešto kao opisivanje boje osobi koja je daltonista - dakle, morate je iskusiti. Nju ne možete doživeti razumom, jer dolazi iz srca i nudi osećanje koje je rezultat vaše namere da volite. To je drugačije od želje da vas neko voli. Naime, ako samo priželjkujete nečiju pažnju, zapravo ste egoistični i nesvesno (ili svesno) želite time da gradite svoje samopouzdanje. Prava ljubav se deli i radije je pružamo, nego što je dobijamo. Prava ljubav je ono ko ste i kakva je vaša duša. Kada najdublja želja da pružite nekome najbolje od vas obuzme vaše biće, postajete ispunjeni ljubavlju koliko i vazduhom koji udišete. To je prava ljubav - osećaj duha koji popunjava prazninu i daje vam saznanje da nikada niste sami. Prava ljubav u vezi Kako možete znati da je ono što imate sa vašim partnerom "prava ljubav"? Ako u vezu ulazite sa osećanjem praznine i niskog samopoštovanja, vi ne možete okusiti pravu ljubav. Ona mora doći iz vas i nesebično se pružiti drugome. Ako neprekidno očekujete da vaš partner ili neko drugi bude prvi koji će je pružiti i naterati vas da je osetite, na pogrešnom ste tragu. Prava ljubav ne zahteva ništa od druge osobe. Ona se prosto neuslovljeno pruža. Zato, ako želite da iskusite pravu ljubav u vezi, morate biti spremni da otvorite put vašoj potrebi da volite i bezuslovno pružate drugima. Kako je vi zamišljate? 
