> Izvor: B92
> Datum: petak 6.01.2012
> Rubrika: život_ljubav
> Naslov: Muškarci: šta singl žene žele
> Članak:

Singl devojke su osuđene na usamljenost i uspomene o prošlim vremenima i srećnim praznicima provedenim sa bivšom ljubavlju. Savetujemo vam kako da u 2012. pronađete ljubav svog života.

Ako ste u iskušenju da ga ponovo pozovete, sakrijte telefon. Za svaki raskid uvek postoji dobar razlog i velike su šanse da je u pitanju nerešiv problem koji bi iskrsnuo pri svakoj narednoj svađi. Povratak u prošlost vam možda može pružiti utočište na kratko, ali ako preterate, pripremite se na emotivni mamurluk. Ako živite u prošlosti, ograničavate svoju budućnost. Ako želite da se udate i uživate u srećnom braku do kraja života, ne treba da izlazite sa momcima koji nemaju potencijal muža. Napravite svoju listu želja, spisak očekivanja od svog budućeg supruga i karakteristika na osnovu kojih smatrate da će se uklopiti u vaš život. Muškarac sa integritetom Muškarci su dobri samo na rečima. Ako vas slaže jednom, slagaće i drugi put. Ne treba da tolerišete nepoštovanje. Lojalan Nijedna devojka ne želi svog muškarca da deli sa drugim ženama. Jednom preljubnik - uvek preljubnik. Postoje izuzeci, ali nije loše da to imate na umu. Želi realne stvari Potreban vam je srećan partner i prijatelj koji čvrsto stoji na zemlji. Emocionalno zreo Dosta vam je nezrelih muškaraca kojima treba neko da ih vodi kroz život. Darežljiv Ne samo kada su pokloni u pitanju, već i emocije i pažnja. Mora jasno da vam stavlja do znanja da mu je stalo da vas. Muškarac koji vas podržava Narcisoidnom muškarcu koji misli da se ceo svet vrti oko njega nije potrebna žena. Neophodno je da se zanima i za vaša interesovanja, posao, hobije, potrebe i želje. Pametan Postoji više tipova inteligencije, ali je najvažnije da ima zdrav razum. Ne mora da bude savršen, ali treba da bude svestan finansija, tuđih osećanja i snalažljiv u svakodnevnim situacijama. 
