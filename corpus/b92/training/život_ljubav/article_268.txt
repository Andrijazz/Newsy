> Izvor: B92
> Datum: ponedeljak 5.03.2012
> Rubrika: život_ljubav
> Naslov: 6 mitova o zaljubljivanju
> Članak:

Alhemičari u starom Egiptu verovali su da, uz malo dodatnog napora, bilo koji materijal mogu da pretvore u zlato. Iako je verodostojnost te teorije srušena pre kraja egipatske civilizacije, građani 21. veka su i dalje opsednuti potragom za onim što se smatra zlatom naših dana - ljubavlju.

Popularni mediji i naša potraga za savršenstvom krivi su što smo izgradili auru misterije oko tako jednostavnog i osnovnog osećanja kao što je zaljubljivanje. Možda je vreme da raskrinkamo neki od mitova koji otežavaju današnjim alhemičarima potragu za srećom. 1. mit: Suprotnosti se privlače Činjenica: Mogle bi, ako je pogodno. Društveno neprilagođeni zaljubljuje se u kraljicu mature; princeza se zaljubljuje u lopova, a miliioner stavlja sve na kocku zbog ljubavi prema prostitutki. Ove priče zvuče magično i ispunjavaju vas radošću. Ne bismo da vam razbijamo iluzije, ali ovako savršen spoj dva različita karaktera dešava se ili u bajkama ili u filmovima Džona Hjuza. U vezama je važno da zadovoljimo sopstvene potrebe, često i na nesvesnoj osnovi. Drugim rečima, pokušavamo da nađemo nekog ko nas upotpunjuje i može nam pomoći da učimo, sazrevamo i budemo bolje osobe. 2. mit: Ljubav na prvi pogled Činjenica: Da li ste se ikad našli u situaciji gde ste nekoga upravo upoznali i do trenutka samo što ste završili prvi razgovor, već zamišljate da imate decu sa njom/njim? Bilo da to nazovete ljubavlju na prvi pogled, slepom zaljubljenošću ili reakcijom vođenom požudom, tek ta osećanja su već neko vreme slavljena, čak je i Šekspir o tome pisao. Ali on je takođe rekao i da je "ljubav slepa". Naravno, moguće je da vas neko očara čim ga upoznate. Svi gajimo san o pronalaženju partnera i kako god da nam je čvrst izbor da budemo sami, naša podsvest je u stalnom lovu na partnera. Iako slučajni faktori od dobrog izgleda do mirisnih reakcija većinom igraju ulogu u tom procesju spajanja, verovatnoće da će se to desti su manje ako ste umorni, pod stresom ili pokušavate da sredite poslovne probleme u glavi. Da li to čini zaljubljivanje baš tako slučajnim kao što verujemo da jeste? 3. mit: Muškarci moraju da učine prvi korak Činjenica: Zaista, dame, pa ovo je 21. vek. Sve opklade padaju u vodu! Evo pitanja: U svetu u kome slavimo samohrane majke i poslovne žene na visokom položaju, u čemu je problem ako žena napravi prvi korak ka muškarcu koji je privlači? Naravno, većina žena brine šta će mušakarac da pomisli. Istina je, neki će biti zastrašeni, ali ne dozvolite da vam par mućaka pokvari dan. Činjenica je jednostavna; živimo u svetu koji se kreće brzinom nepodesnom za one koji brinu šta će neko drugi da misli. Šta je najgore što može da se desi? Momak će vas odbiti? Tako ćete barem znbati da nije ni bio vredan vaše muke na prvom mestu. 4. mit: Čovek može da nađe pravu ljubav samo jednom Činjenica: Stvarno verujete u to? Svi smo odgajani da mislimo kako smo predodređeni za jednu osobu i za svoju "živeli su srećno do kraja života" priču; neki čak veruju da smo stvoreni u paru i tragamo za svojom polovinom ceo život. Iskreno, to je budalaština. U različitom životnom dobu očekujemo različite stvari od partnera. 5. mit: Prava veza je neverovatno romantična Činjenica: Ozbiljno treba da razmilsite da li želite ikada više da pogledate neki "ženski film". Da, vaš život sa partnerom TREBA da bude ispunjen romansom. Ali ne očekujte bajku. U stvarnom svetu zaljubljenost je samo prva faza jedne veze. Zrela veza će prerasti od onih prvih leptirića u stomaku u mnogo sigurniju ljubav. Ne pravite uobičajenu grešku misleći da, kad je prošla ona prvobitna strast, više niste zaljubljeni. 6. mit: Srećni parovi se ne svađaju Činjenica: Osim ako niste Romeo i Julija! Konflikt je životna činjenica u većini veza i ne mora da bude loša stvar. Rasprava zapravo može da pomogne vezi otpuštanjem tenzije i ugrađivanjem osećaja poverenja - znate da možete da iskažete svoja osećanja i da nećete zbog toga biti ostavljeni. Zapravo, treba da se zabrinete ako nikad niste imali raspravu sa partnerom. Znate kako kažu, zabole vas samo reči onih do kojih vam je istinski stalo; kliše, apsolutno, ali ipak istinit. Osim toga, uvek možete da se pomirite i izljubite. Možda ste malo umorni od složenih rituala parenja kroz koje morate da prođete, ali potrebno je vreme i strpljenje da spoznate istinsku prirodu svojih osećanja. Ako ste upoznali nekog i odjednom osetili da ste dobili krila, vodite računa da ne uzletite previsoko na krilima od voska poput Ikara jer mešanje iluzija i realnosti može da dovede do bolnog pada na tlo. Prava magija ne leži u zaljubljivanju, već u "ostajanju u ljubavi". 
