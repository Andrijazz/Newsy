> Izvor: B92
> Datum: petak 12.04.2013
> Rubrika: život_ljubav
> Naslov: Koliko košta priprema za prvi sastanak?
> Članak:

Pripadnice lepšeg pola u zemljama EU troše u proseku 53,70 evra za kupovinu odevnih predmeta kako bi zasenile svog partnera na prvom sastanku, a 20,30 evra za kozmetiku, rezultat je istražaivanja agencija Meetik i TNS Sofres.

Iako Francuskinje važe za žene koje najviše polažu na svoj izgled, ova anketa je pokazala suprotno, jer 39 odsto Evropljanki kupi neki novi odevni predmet potrošivši 53,70 evra spremajući se za prvi susret sa voljenom osobom i samo 33 odsto Francuskinja koje potroše 40,40 evra. Francuskinje troše manje i na kozmetiku za tu priliku, ukupno 14,90 evra dok prosečna Evropljanka potroši 20,30 evra. U proseku 24 odsto žena u EU odlazi za tu prilku kod frizera, a tek 22 Francuskinja. Ova anketa je osporila još jednu predrasudu, a to je da žene troše mnogo više na kozmetičke preparate od muškaraca, jer se ispostavilo da muškarci u proseku za prvi ljubavni sastanak potroše 19,50 evra, a žene tek nešto više, 20,30 evra, s tim da je procentualna zastupljenost ipak u korist žena, jer je samo 16 muškaraca spremno da uloži u novu kozmetku kako bi zasenilo potencijalnu partnerku, nasuprot 39 odsto žena. Najveći broj Italijana je spremno da se izloži trošku kako bi se pripremili za ljubavni sastanak, ali oni koji troše najviše novca za izlazak sa voljenom osobom su Norvežani koji u proseku potroše 89,90 evra za odevne predmete a 66,2 za odlazak kod frizera ili kozmetičara. Italijani potroše najviše novca u EU u pogledu kozmetičkih preparata u proseku 23,2 evra. 
