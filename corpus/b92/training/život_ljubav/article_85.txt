> Izvor: B92
> Datum: četvrtak 20.06.2013
> Rubrika: život_ljubav
> Naslov: Saznajte da li vas partner vara
> Članak:

Da li vas vara suprug? Merilin Stouv, britanska advokatica specijalizovana za razvode, smatra da ima odgovor na to pitanje.

S desetogodišnjim iskustvom u pravnim bespućima razvoda, Stouvova kaže da postoje jasni znakovi koji otkrivaju prevaru. Da li vam je u poslednje vreme predložio da razdvojeno odete ne godišnji odmor ili pak na putovanje za vikend? Možda vam je dobronamerno predložio da otputujete sami negde na nekoliko dana da biste se odmorili? Poznata pravna zastupnica kaže da to zapravo može značiti da želi kuću za sebe, kako bi se mogao nalaziti na miru sa svojom ljubavnicom. Naravno, to nije jedini znak. Ako vaš partner često spominje neku određenu koleginicu s posla, ako primetite da izgovara neko žensko ime u neobaveznom razgovoru, to može biti znak da ima aferu s njom. "Podsvesno vas upoređuje s njom. Uz to, ima osećaj da je pametan i moćan, jer je spominje pred vama, a vi ništa ne shvatate", smatra Stouvova. Prema njenim rečima, postoje i brojni drugi znaci koji otkrivaju da vas vaš muškarac vara - pažljivo čuva svoj mobilni telefon, skriva bankovne račune, izbegava seks, počinje da se brine o svom izgledu Ako primetite nešto od navedenog, savetuje Stouvova, suočite ga s dokazima, a potom mudro razmislite šta ćete preduzeti. Da li i vi smatrate da je takvo ponašanje znak prevare?
