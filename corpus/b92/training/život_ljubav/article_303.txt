> Izvor: B92
> Datum: sreda 8.02.2012
> Rubrika: život_ljubav
> Naslov: 7 poželjnih osobina muškaraca
> Članak:

Ako na vreme utvrdite koje kvalitete treba da ima vaš budući partner, neće vam se dešavati da prekasno uvidite da neko nije za vas i iz veze izađete povređeni.

Ukoliko ni sami niste sigurni šta bi trebalo da odlikuje dobrog muškarca, predstavljamo vam listu najpoželjnijih kvaliteta. 1. Iskrenost Iskrenost je jedna od najvažnijih vrlina. Potreban je neko ko će biti iskren i prema vama i prema drugima. 2. Posvećenost Posvećenost predstavlja njegovu spremnost da se nečemu preda. Ako je posvećen poslu, prijateljima ili čak sportskom timu, to znači da ne odustaje lako od onog što voli i da će u budućnosti biti osoba na koju možete da se oslonite. 3. Orijentisan porodici Iako ne tražite nikakvog "maminog sina", veoma je važno da odaberete partnera koji brine o svojoj porodici. Nije važno da li je imao teško detinjstvo ili s nekim nije u kontaktu, nego da ceni porodicu kao instituciju i da možete računati da će poštovati i vašu kada za to dođe vreme. 4. Odgovoran sa finansijama Ne mešajte ovu osobinu sa tim da muškarac treba da bude bogat. Reč je o tome da je finansijski stabilan, ko ima stalan posao i razume značaj štednje. 5. Saosećajan Možda vam se ne dopadaju muškarci koji su suviše "slatki" i romantični. U tome nema ništa loše. Međutim, svaka žena trebalo bi da pored sebe ima osobu koja će s njom saosećati. Ako vaša veza bude napredovala, sigurno ćete se naći u situaciji u kojoj on treba da vas podrži. Mušarac koji je suviše egocentričan, neće znati da se postavi u takvoj situaciji. 6. Smisao za humor Ovo je takođe jedan od veoma važnih kvaliteta. Nema sumnje da vam je potrebna osoba koja će vas ponekad oraspoložiti i pored koje se možete opustiti. 7. Pouzdan Morate biti sigurni da će vaš izabranik biti tu za vas, kada vam bude bio zaista potreban. Ako olako prepušta slučaju neki problem koji imaju članovi njegove porodice ili prijatelji, verovatno će se tako ponašati prema vama. Koje osobine kod muškarca vi smatrate važnim? 
