> Izvor: B92
> Datum: nedelja 8.01.2012
> Rubrika: život_ljubav
> Naslov: 6 prastarih mitova o vezama
> Članak:

Započeli ste novu vezu, a saveti o tome kako treba da se ponašate, šta da radite, a šta ne, pršte sa svih strana. Naučite koja ustaljena pravila o vezama treba zanemariti kako biste bolje razumeli osećanja svog izabranika.

Gotovo svaka veza izgrađena je na nizu pravila koje parovi definišu u samom početku. Međutim, često naseđujemo i neke zablude o skladnom ljubavnom životu od roditelja, starijih prijatelja i raznih 'specijalista' za ljubav. Oni koji žele da saznaju više o umetnosti očuvanja topline braka ili veze, svakako treba da pročitaju popis šest zastarelih pravila kojih se ne treba pridržavati. Volite ga sa svim njegovim manama i nedostacima Zaista bi bilo iscrpljujuće svom dragom očitati bukvicu svaki put kada zaboravi na prljave čarape ili na nešto još važnije. Međutim, uvek ima mesta za promene. Ako vas zaista živciraju neki njegovi nedostaci, pronađite put i pomozite mu da promeni tu lošu naviku, što će vas oboje učiniti opuštenijima i srećnijima. Pokažite mu da vam je stalo. Recite mu nešto lepo kao nagradu za dobro delo koje je učinio. Morate voleti i želeti potpuno iste stvari Ovo je definitvno jedna od najgorih zabluda kada su u pitanju dugotrajni odnosi. Činjenica da volite istu hranu i da ste posetili ista mesta, nije garancija za dugovečnu vezu. Osim toga, ako delite iste interese i nemate ništa novo ni drugačije da podelite jedno s drugim, postoji velika verovatnoća da će vam veza postati srašno dosadna i monotona. Nemojte tražiti ni potpunu suprotnost. Pokušajte pronaći zlatnu sredinu, jer je to najbolja opcija. Na godišnjice su obavezni posebni pokloni Ogrlica ili neki drugi skupoceni poklon koji ste dobili za godišnjicu neće pomoći da prebrodite bračnu krizu. Umesto da se pridržavate ovog klišea, radije međusobno pokazujte ljubav tokom cele godine. Ne čuvajte velike reči i priznanja za posebne prilike kao što je godišnjica. Ljubakanje u javnosti znak je snažnih osećanja Izlazili ste s različitim tipovima muškaraca. Kako biste dešifrovali njihova osećanja treba da znate nešto o njihovim sklonostima, karakteru i ponašanju. Pokazivanje osećanja u javnosti jedna je od najdelikatnijih stvari s kojom se morate uhvatiti u koštac, kako biste bili sigurni da nećete izvući pogrešan zaključak. Osećanja se mogu pokazati na brojne načine, stoga ne očekujte da će ih vaš dragi pokazati baš onako kako ih vi pokazujete. Neka preuzme inicijativu i neka to učini na svoj način. Trebalo bi da budete najbolji prijatelji Ovo je jedno od najvažnijih pravila koje definitivno treba preformulisati. Ideja je u stvari da svoje tajne možete podeliti sa svojim dragim. U svakom slučaju, jako je važno da imate najbolju prijateljicu ili prijatelja s kojima ste dovoljno bliski da im možete pričati o svojim 'prljavim' fantazijama i drugim problemima koji bi mogli dovesti do svađe ako ih poverite svom partneru. Treba da ga zovete telefonom nekoliko puta na dan Često slanje zabavnih SMS-ova može biti zabavno. Međutim, ne laska svakom dečku takvo luckasto delo. Proučite kada je vaš dečko spreman na romantične pozive koje će dočekati raširenih ruku, umesto da mu budu opterećenje. Veza može biti skladna i čvrsta čak i ako ne zovete jedno drugo 20 puta dnevno. Doživljaje od proteklog dana podelite za stolom tokom večere.
