> Izvor: B92
> Datum: sreda 10.10.2012
> Rubrika: život_ljubav
> Naslov: Na kakav tip muškarca padaju žene?
> Članak:

Tamnokos, plavook, visok ili atletske građe, opisi su kojima se žene služe kada govore kako izgleda njihov muškarac iz snova, a jedno je istraživanje potvrdilo da su uz sve kvalitete najprivlačniji oni koji imaju crvenkasto lice

U jednom istraživanju žene su na računaru menjale muškarce kako bi postali nalik ispunjenju njihovih snova, a većina je lice učinila malo crvenkastijim. Britanski Daily Mail piše kako naučnici kažu da crvenkasto lice imaju muškarci s povišenim nivoom testosterona. Takvu kožu imaju mnoge poznate ličnosti poput Ričarda Brensona, Breda Pita ili princa Harija. Istraživanje je održano na tri Univerziteta u Velikoj Britaniji, a 45 žena je gledalo 21 muškarca na kompjuteru i menjalo njihov izgled prema svojim željama. KIstraživači zaključuju da je crvenkasti ten ženama znak da muškarac ima dobru cirkulaciju i da to povezuju s dobrim zdravljem. Osim toga, ispitanice su dodale još crvenog tona na lica muškaraca kada je od njih zatraženo da muškarčev izgled bude dominantniji. Negativna strana crvenkaste boje kože je to što ponekad može delovati kao da se radi o agresivnoj osobi, ili alkoholičaru kod jarko crvene kože. Istraživanje je takođe pokazalo da su najmanje atraktivni muškarci s bledom kožom.
