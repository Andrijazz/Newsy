> Izvor: B92
> Datum: ponedeljak 17.06.2013
> Rubrika: život_ljubav
> Naslov: 6 stvari koje muškarci ne žele da čuju u vezi
> Članak:

Kada ste zaljubljeni, međusobno poštovanje je veoma važno. Kada je reč o muškarcima, postoje stvari koje oni ne žele da čuju čak i ukoliko u njima ima istine.

Pogledajte šest stvari koje bi trebalo da izbegnete u razgovoru sa vašim dragim. "Ti si mamin sin" Iako muškarci uglavnom jesu "mamini sinovi", oni to ne žele da čuju, posebno ne od svog partnera. Ukoliko im se to kaže u lice, to može da izazove pravu katastrofu. Svaki muškarac je osetljiv na teme o njegovoj majci. "Ne sviđaju mi se tvoji prijatelji" Bez obzira na to koliko žene vole svoje muškarce, uvek postoje neke stvari koje ne podnose - njegovu ljubav prema sportu i druženje sa prijateljima. Iako su njegovi prijatelji možda pristojni momci, žene ne vole da čuju da je njihov partner uživao u provodu sa njima, ali ne bi trebalo ni da direktno pokazuju da im to smeta. Muškarac nikada neće prekinuti veze sa svojim prijateljima, bio on oženjen ili ne. Međusobno poštovanje Ljubav ne znači voleti samo neke osobine muškarca, nego spremnost življenja sa njegovim manama. Svaki put kada dođu u situaciju da se žale zbog ponašanja svog muškarca, žene bi tebalo da se sete ovoga. Na taj način će se poštedeti mnogo muka. "Moramo da razgovaramo" Ove dve reči muškarci prosto mrze jer ih asociraju na probleme. Oni mrze dramu, tako da je najbolje da odmah pređete na stvar u opuštenoj atmosferi. "Moj bivši to nikada nije radio" Muškarci ne vole kada ih upoređujete sa drugim muškarcima, posebnom vašim bivšim momkom. Ovo je možda i najosetljivija tema pa bi je trebalo izbegavati u potpunosti. Ukoliko žene spomenu svog bivšeg, to znači rat, posebno ako je reč o poređenju, jer će to povrediti njegov ego. Ukoliko želite da veza uspe, vašeg muškarca morate prihvatiti onakvog kakav zaista jeste - sa svim prednostima i manama. "Počinješ da gubiš kosu" Muškarci koji gube kosu nezadovoljni su zbog toga i to je nešto na šta nije potrebno da im dodatno skrećete pažnju.


