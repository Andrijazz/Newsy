> Izvor: B92
> Datum: petak 13.04.2012
> Rubrika: život_ljubav
> Naslov: 10 najromantičnijih gestova ikad
> Članak:

Ako se pitate čime biste mogli da obradujete voljenu ženu, predlažemo vam da pročitate priče o najromantičnijim gestovima svih vremena.

Iako su šanse male da vi ikada priuštite vašoj dragoj takva iznenađenja, vredi znati kuda vodi put do ženskog srca. 1. "Kamenčić" za Elizabet Tejlor Veza Ričarda Bartona i Elizabet Tejlor bila je izuzetno turbulentna - dva puta su se venčavali i razvodili. Međutim, glumac je ostao upamćen kao muž koji je voljenoj ženi poklonio jedan od najčuvenijih dijamanata svih vremena težak 69,42 karata. Barton je pokušao da ovo čudo od "kamenčića" kupi na aukciji 1969. ali ga je pretekao biznismen Robert Kenmor koji je za dijamant izdvojio nešto više od milion dolara. Glumac nije želeo da prihvati "ne" kao odgovor, pa je od tajkuna otkupio dijamant po nepoznatoj ceni. Tejlor-Barton dijamant, kako ga nazivaju, glumica je prodala posle razvoda 1979. po neverovatnoj ceni od pet miliona dolara. 2. Tadž Mahal Najpopularnija turistička atrakcija Indije, zapravo je grobnica sagrađena za suprugu Šaha Džahana, Mumtaz Mahal, koja je umrla rađajući njihovo 14. dete 1631. Slomljenog srca, šah je naredio da 20.000 radnika za 22 godine sagrade spomenih od mermera i dragulja. Kao da muka neimara nije bila dovoljna, po završetku izgradnje naredio je da se glavnom arhitekti odseče ruka, kako bi Tadž Mahal ostao jedinstven na svetu. 3. Kolonjska voda za Dejvida Bekama Šta da poklonite voljenom milioneru koji već sve ima? Ako ste Viktorija Bekam, poklonićete mu kolonjsku vodu napravljenu specijalno za njega. Ovaj jedinstveni parfem vredan 50 hiljada dolara pripreman je punih šest meseci i isporučen je u bočici u obliku kopačke. 4. Cveće za Merilin Monro Merilin Monro želeli su mnogi muškarci, ali niko joj nije pružio toliko pažnje kao njen muž Džo di Mađo. Posle njene smrti 1962. Džo je sklopio 20-godišnji ugovor sa lokalnom cvećarom da tri puta nedeljno na njen grob odnose ruže. 5. "Poklon magova" "Poklon magova" je novela pisca O. Henrija o mladom, siromašnom bračnom paru. Naime, želeći da jedno drugom poklone što lepše poklone za Božić, muž prodaje dedin zlatni sat kako bi ženi kupio set ukosnica od kornjačinog oklopa, a ona odseca i prodaje kosu kako bi njemu kupila platinasti lanac za sat. 6. Pesma "Lejla" (Layla) Kada se Erik Klepton preselio u komšiluk svog dobrog prijatelja Džordža Herisona, zaljubio se u njegovu suprugu, manekenku Peti Bojd. Klepton ju je nagovarao da ostavi svog "bitlsa", ali ga je Peti uporno odbijala. Inspirisan ljubavlju prema njoj, snimio je pesmu zasnovanu na drevnoj persijskoj poemi sa rečima: "Molim te, ne reci da nikad nećemo naći put i da je sva moja ljubav uzaludna" (Please don't say, we'll never find a way, and tell me all my love's in vain). Peti je ubrzo nakon objavljivanja pesme napustila muža i započela vezu sa Kleptonom. Iako su se razveli devet godina kasnije, "njihova" pesma verovatno će trajati zauvek. 7. Daska za wc šolju Dženifer Lopez Tokom veze sa Dženifer Lopez, Ben Aflek najviše je brinuo o njenoj čuvenoj zadnjici. Zato joj je kupio dasku za wc šolju optočenu dragim kamenjem i vrednu 105 hiljada dolara. "Dženifer je moja princeza i zaslužuje samo najbolje, pa čak i u toaletu", rekao je tada on. Dženifer je rekla sledeće: "Mislila sam da nikada ništa slično neću reći za dasku od wc šolje, ali ova je prelepa - gotovo kao umetničko delo". Sedeti na rubinima, safirima i dijamantima verovatno ne zvuči naročito udobno, ali je Ben onda slučajno otkrio da su svi oni napravljeni od plastike. 8. Simfonija za suprugu Neki muškarci voljenim ženama donose doručak u krevet, a drugi, poput Riharda Vagnera, im donose simfonije. Kako bi proslavio 33. rođendan žene Kozime, čuveni kompozitor napisao je "Zigfrida", a onda doveo petnaestočlani orkestar da melodiju svira ispred njihove kuće. Kozima je tada u svom dnevniku napisala: "Kada sam se probudila i čula zvukove, pomislila sam: re driving me crazy" (Dovodiš me do ludila). 10. Uređaj za uklanjanje đubreta Arhitekta i pronalazač Džon Hems želeo je da ženi pokloni fin poklon za rođendan. Budući da je ona uglavnom bila zaokupljena kućnim poslovima i da je najviše od svih mrzela pranje suđa, on je odlučio da joj olakša tu muku. Umesto da ostatke sa svakog tanjira prethodno istresa u kantu za đubre, gospođa Hems je prva na svetu mogla da ih bez bojazni od zapušenja cevi opere u sudoperi, pošto joj je muž napravio uređaj za usitnjavanje smeća u odvodu. I dan danas, to je standardni kuhinjski element u svim američkim domovima. 
