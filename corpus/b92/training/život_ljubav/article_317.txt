> Izvor: B92
> Datum: petak 27.01.2012
> Rubrika: život_ljubav
> Naslov: 3 reči koje muškarci mrze
> Članak:

Očigledno je da muškarci i žene komuniciraju na različite načine, ali je to polje i dalje interesantno naučnicima. Poslednje istraživanje pokazalo je neke iznenađujuće rezultate.

Ukoliko budete obratili pažnju na ono što govorite, možete poštedeti vašu vezu nepotrebnih komplikacija. Sve što treba da radite je da izbegavate sledeću sintagmu: "Moramo da razgovaramo". Naime, ta fraza već je izazvala na hiljade raskida i vrlo je verovatno da ćete podići pritisak partneru kada mu se obratite tim rečima. Prema jednom istraživanju, 89 odsto muškaraca sumnja "na najgore", kada im partnerka kaže "da moraju da razgovaraju". Doduše, isto reaguje i 61 odsto žena. Mnogo je bolje da razgovore počinjete na drugačiji način. Stručnjaci smatraju da je ključ u agresivnom nastupu. Naravno, kada kažemo "agresivnom", ne mislimo na nasilje. Reč je o tome da se partneru obratite direktno i ne odstupate od vašeg stava. Zanimljivo je da tako reaguje 54 odsto žena, ali 44 odsto muškaraca se trudi da po svaku cenu izbegne sukob. Važno je pomenuti i da 40 odsto muškaraca priznaje da gubi kontrolu nad emocijama tokom žučne rasprave, pa se možda trude da nas poštede bespotrebnog stresa. Takođe je bitno da nipošto ne gurate probleme pod tepih i ne udaljavate se od partnera, jer ćete u suprotnom možda postati jedna od 32 odsto žena ili 28 odsto muškaraca koji ne žele seks sa partnerom, ako s njim nemaju dobru komunikaciju. 
