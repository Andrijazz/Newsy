> Izvor: B92
> Datum: ponedeljak 23.04.2012
> Rubrika: život_ljubav
> Naslov: Zašto muškarci teško nalaze "onu pravu"?
> Članak:

Nisu samo žene te kojima je teško da pronađu odgovarajućeg partnera, sve više muškaraca se takođe žali na komplikovanost uspostavljanja veze sa onom pravom.

Modernim muškarcima se daju pomalo kontradiktorni saveti. Od njih se očekuje da budu kooperativni partneri svojim ženama, ali u isto vreme moraju imati atraktivnu ličnost što znači da treba da zrače samopouzdanjem i ambicijom. Ponekad se balansiranje ovih kvaliteta ne završi na zadovoljavajući, srećan način a ponekad ostanu i bez ženske zahvalnosti i poštovanja zbog svog truda. Muškarci tvrde da oni jednostavno ne mogu da pobede kada je reč o ostvarivanju kvalitetne veze. Ako slušaju društvo i budu kooperativni partneri, žene će ih svrstati u kategoriju "finog dečka" kojeg će iskorišćavati i nedovoljno ceniti; a ako slušaju biološke imperative i imaju samopouzdanja i ambicije, biće etiketirani kao "kreteni" i "igrači" - koji će se ogrebati za seks, ali ne i za ljubav i poštovanje one koju smatraju "dobrom ženom". Mnogi moderni muškarci govore da je za njih zabavljanje i traženje devojke vrsta kazne i iz te situacije ne vide izlaz. S obzirom da dolaze do zaključka da ne mogu ispuniti obe norme ponašanja, polovina njihovih potreba ostaje neispunjena bez obzira kojom stazom odluče da krenu. Ako muškarac odluči da bude "dobar dečko" verovatno će pronaći devojku sa kojom će moći da ostvari vezu. Međutim, ona ga neće smatrati "atraktivnim" partnerom. Zbog toga će doći do manja seksualnih odnosa, prevare, nepoštovanjai vole sebe. Trenutno se nalazimo u teškom periodu gde pripadnici nijednog pola nisu zadovoljni i muče se sa vezama većinu vremena. Dok se nešto ne promeni najbolje je da pronađemo način koji nam najviše odgovara i živimo svoj život. Fonet: Ambro / FreeDigitalPhotos.net
