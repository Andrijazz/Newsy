> Izvor: B92
> Datum: sreda 21.12.2011
> Rubrika: život_ljubav
> Naslov: Kako da prepoznate nežnog muškarca?
> Članak:

Ako želite da saznate da li je muškarac brižan tip i sluša dok govorite o svojim problemima, to možete saznati po njegovom izgledu.

Muškarci sa G verzijom receptora gena oksitocina su pažljiviji, oni s A verzijom gena su sebičniji. Sa kakvim tipom muškarca imate posla možete da otkrijete na osnovu njegovog izgleda tokom razgovora. Ako želite da saznate da li je muškarac brižan tip koji sluša dok govorite o svojim problemima, to možete saznati po njegovom izgledu dok mu govorite. Naučnici sa Univerziteta u Torontu su testiranjem dobrovoljaca otkrili da muškarci koji klimaju glavom, smeše se i izgledaju saosećajno češće imaju "gen nežnosti" od onih koji izgledaju bezizražajno dok slušaju. Zbog tog gena blaži, imaju više razumevanja i volje u odnosu sa svojom partnerkom. Svi parovi su u istraživanju pre posmatranja njihovog izgleda tokom razgovora bili na genetskom testiranju, Na njemu su naučnici analizirali da li čovek ima G ili A verziju receptora gena oksitocina. Ovo otkriće za naučnike ima važne implikacije, ali ističu kako i drugi negenetski faktori određuju karakter osobe. G verzija receptora gena povezuje se sa brižnim ponašanjem, dok se A verzija povezuje sa sebičnošću i slabim socijalnim veštinama. Moguće je da jedna osoba ima i oba receptora gena. "Čak i blage genetske varijacije utiču na ponašanje ljudi, a one se mogu lako uočiti posmatranjem njihovog izgleda", rekao je autor studije, Aleksandr Kogan. 
