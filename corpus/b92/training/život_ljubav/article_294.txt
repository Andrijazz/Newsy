> Izvor: B92
> Datum: utorak 14.02.2012
> Rubrika: život_ljubav
> Naslov: Dan zaljubljenih: kad nam je dosadio?
> Članak:

Prvu čestitku za Dan zaljubljenih poslao je sveštenik Valentin i to kćerki njegovog utamnjivača u koju se zaljubio dok je bio u zatvoru. Kako se ovaj romantičan gest pretvorio u paradu jednih te istih poklona i izveštačenih emocija?

Večera pod svećama i tuce ruža jesu sladak gest, ali čini se da na Dan zaljubljenih nema slobodnih mesta u restoranima pošto je to gest koji će uraditi skoro svaki muškarac na planeti. Iako odlazak u restoran jeste romantičan, on nije originalan, a pravi smisao ljubavi upravo leži u originalnosti. Svaka akcija trebalo bi da odiše emocijama i intimnošću. Dajemo vam nekoliko ideja koje bi mogle da vas pobude da ponovo postanete originalni: Obraćajte joj se cvećem - tokom cele godine Znate da vaša draga voli hrizanteme. Organizujte joj jednom mesečno stan ukrašen ovim cvećem počevši od Dana zaljubljenih. Nemojte joj reći da će je ovakvi aranžmani čekati svaki mesec. Pokažite joj koliko vam je posebna slušajući njene želje Možda vaša nežnije polovina voli pozorište, ali jednostavno ne stiže od obaveza ili misli da će vama odlazak u pozorište biti neinteresantan. Nabavite joj karte, ako baš ne volite pozorište, obezbedite kartu za njenu najbolju prijateljicu ili majku. Podržavajte je Možda je oduvek htela da se bavi plesom. Ne morate odmah da krećete sa teškim uzdasima. Uplatite joj školu plesa, ili joj nabavite plesne cipele i sačekajte da sama donese tu odluku. Podržavanje nečijih snova je romantično. Posetite vaše posebno mesto Na vašem trećem sastanku otišli ste na piknik i uživali u zalasku sunca. To je bio dan kada ste oboje shvatili da ste stvoreni jedno za drugo. Možda nećete biti u prilici da sve ponovite do najsitnijeg detalja, ali sam pokušaj biće izuzetno romantičan. Ponekad rezultat nije važniji od truda, posebno ako vam je zaista stalo. Davanje nakita i ostalih velikih poklona na Dan zaljubljenih postalo je normalno, ali ljubav je mnogo više od toga. Lako je otići do prodavnice i kupiti neki poklon reda radi, da bi se ispoštovala forma i izbegla ljutnja. Mnogo je važnije poznavati osobu koju volite i biti intiman, a poklon će to reflektovati. Posebne osobe u vašem životu trebalo bi da dobijaju i posebne poklone koji pokazuju koliko su vam bitne u životu. Dan zaljubljenih ne bi trebalo da bude početak romantike, već samo dan koji je obeležava. 
