> Izvor: B92
> Datum: četvrtak 20.09.2012
> Rubrika: život_ljubav
> Naslov: Da li da se udate – nauka ima odgovor
> Članak:

Odluka o braku jedna je od najvećih i najvažnijih životnih odluka, pogotovo zato što svi provodimo veliki deo života u potrazi za onom pravom osobom. Kako znati da li ste napravili pravi izbor? Nauka ima odgovor

Iako se čini kako najočiglednije rešenje, mnogi ipak ne poslušaju ono što im instinkt kaže, a to je upravo rešenje. Taj osećaj koji se javlja u nečijem stomaku, ukoliko postoji sumnja, govori da možda ipak niste pronašli pravu osobu. U prvoj naučnoj studiji koja je za cilj imala da testira da li sumnje zaista mogu da budu tačne, otkriveno je da žene koje su male određene sumnje pre nego što su stale na ludi kamen, su ušle u problematične brakove koji su se najčešće završavali razvodom. Mlade koje sui male određene sumnje pre braka imale su skoro 2,5 puta veće šanse da će se posle par godina razvesti u poređenju sa ženama kojima su osećanja govorila čine pravu stvar. Ženama se konstantno govori da je to normalan osećaj i da će on proći, da su samo nervozne. Međutim, vrlo je važno napraviti razliku između nervoze i ozbiljnih sumnji. "Nemojte pretpostavljati da će sumnje nestati niti da je vaša ljubav dovoljno da prevaziđe sve brige. Ne postoje dokazi koji ukazuju na to da problem u braku nestaju sami od sebe i da stvari vremenom postaju bolje. Verovatnije je da će problemi samo postajati ozbiljniji", izjavila je autorka studije Džastin Lavner. 
