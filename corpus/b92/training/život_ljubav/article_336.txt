> Izvor: B92
> Datum: sreda 11.01.2012
> Rubrika: život_ljubav
> Naslov: Da li biste bile sa ružnim muškarcem?
> Članak:

Mnoge žene za partnere biraju muškarce koji daleko gore izgledaju nego one same. Zašto se to dešava toliko često?

Žene pretpostavljaju da muškarci koji ne izgledaju naročito dobro bivaju požrtvovani u vezama sa lepim ženama i da ih oni nikada ne bi izneverili ili iskoristili. Iako takve stvari ne treba generalizovati, tačno je da izgled uopšte nije bitan za dobro funkcionisanje veze. "Fizička privlačnost je precenjena. Ona vodi pogrešnim osobama i zapravo samo ljušturama pravih ličnosti" uverena je Tina Tesina, psihoterapeut i autor knjige "Novac, seks i deca". Ako vam se neko samo fizički dopada, možete dospeti u ćorsokak jer niste u mogućnosti da spoznate mnogo važnije komponente veze. "Veze zahtevaju karakter pojedinaca, emocionalnu zrelost i posvećenost u kojoj izgled ima najmanje značaja. On možda može privući vašu pažnju na prvi pogled, ali u pravim vezama nestaje i biva zamenjen ljubavlju, brigom i poštovanjem", smatra Tesina. Šta žene onda treba da traže u partnerima? Tesina predlaže nekoliko karakteristika koje nemaju veze sa fizičkim izgledom. Dobro rasuđivanje Partner bi trebalo da je u stanju da vam pomogne da donosite dobre odluke. To treba da bude osoba koja je izbalansirana i tačno zna šta kad treba uraditi. Ako znate da je on razuman, možete se opustiti pored njega. Inteligencija Muškarac koji je inteligentan i spreman da vas tretira kao ravnoprevnu partnerku, može da se izbori sa svim preprekama na koje kao par budete nailazili. Pouzdanost Muškarac koji je iskren i ispunjava obećanja smatra se dobrim osloncem za budućnost, naročito ako s njim planirate brak. Privrženost Privrženost je ženama veoma važna, a muškarci je često zanemaruju. Ključ je u sposobnosti da budete prisni a da to nema seksualnu konotaciju. Iako je seks važan, muškarac koji ga uzdiže iznad intimnog duhovnog zbližavanja je emocionalno nezreo. Finansijska odgovornost Ovo je veoma važno jer finansijska neodgovornost, bilo da važi za muškarca ili za ženu, može da izazove dugoročan stres. Dva odrasla partnera koji dobro upravljaju novcem, mogu da stvore život kakav oni požele, budu podrška deci, pripreme se za budućnost i uvek sačuvaju još malo sredstava da se dobro provedu. 
