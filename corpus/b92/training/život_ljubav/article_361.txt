> Izvor: B92
> Datum: sreda 21.12.2011
> Rubrika: život_ljubav
> Naslov: 9 saveta za savršenu vezu
> Članak:

Dobru i jaku vezu je teško izgraditi, ali nije nemoguće. Ovih 9 saveta će pomoći momcima da nešto nauče i očvrsnu svoju "zajednicu".

1. Preuzmite "kontrolu" Ovo je najvažnija stvar koju muškarci moraju da shvate. Momci obično umeju da se snađu u svakoj situaciji i preuzmu kontrolu. Ženama je važno da znaju da imaju na koga mogu da se oslone, iako to uvek ne pokazuju. 2. Iznenadite je Pri tom ne mislimo na neka glamurozna, svakodnevna iznenađenja. Kratke porukice, romantični sitni gestovi su pravi put do ženskog srca. Dodajte malo misterije i začinite svoju vezu. 3. Budite romantični Dovoljno je da uzmete film za koji znate da ga voli i pokazaćete joj da obraćate pažnju na njene želje. Ako je imala loš dan, ne pogoršavate joj ga još više; donesite joj sladoled u krevet ili je izvedite u grad. 4. Budite jaki Žene vole jake muškarce. To znači da budete jaki za nju kada joj je to potrebno. Da li prolazi kroz težak period na poslu? Recite joj da će sve biti u redu i pomozite joj da reši te probleme. 5. Pomozite joj u donošenju odluka Donošenje odluka bi trebalo da budu posledica timskog rada. Ako ste muškarac u vezi, verovatno želite da odlučite nešto i završite sa tim, jel tako? Ali ako njoj pomognete da odluči nešto, pokazaćete joj da ste tim i ojačati vaš odnos. 6. Budite nežni kada je potrebno Muškarci su ponekad zaista grubi. Oni ne shvataju da su žene osetljiva bića i da im je nežnost neophodna. Ponekad je dovoljno samo par nežnih reči da bi se ona osećala bolje. 7. Naučite jezik tela Žene mnogo toga govore samo telom ili izrazima lica. Za uspešnu vezu, muškarac mora da nauči šta ti njeni pokreti znače. 8. Shvatite njeno raspoloženje Devojke su nekad previše emotivne; ne uvek, ali često upadnu u fazu menjanja raspoloženja koju ne mogu da kontrolišu. Kada se nađete u takvoj situaciji, sačekajte malo; ona će ubrzo opet biti "svoja". Potrebno joj je samo vaše razumevanje. 9. Budite uredni Žene se najčešće žale na aljkavost muškaraca. Pokupite za sobom veš, operite sudove s vremena na vreme i učinite da se ona oseća posebnom. Ako se budete tako ponašali, vaše svađe će se svesti na minimum. 
