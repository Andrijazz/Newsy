> Izvor: B92
> Datum: sreda 30.05.2012
> Rubrika: život_ljubav
> Naslov: Šta žene žele od veze?
> Članak:

Žene nemaju nerealne prohteve od veza. One žele poštovanje, lepo raspoloženje i vreme provedeno sa partnerom.

Ipak, ako niste sigurni šta je vašoj devojci potrebno, ne bi bilo loše da pročitate nekoliko saveta. 1. Spontanost Svaka žena želi da njen partner bude spontan i da je spreman da bude uz nju u bilo koje doba dana ili noći. Zahvaljujući spontanosti, veza uvek biva nova i sveža. 2. Poštovanje Na drugom mestu nalazi se poštovanje jer bez obzira na to u kakvoj ste vrsti veze sa nekom ženom, ona želi da oseti da je cenite kao osobu. 3. Iznenađenja Žene vole iznenađenja. Zato joj povremeno donesite neki mali znak pažnje (ne mora biti ništa skupo), kako bi videla da mislite na nju čak i kad niste zajedno. 4. Seks Seks je ženama veoma važan, čak i onda kada vam to ne stavljaju do znanja. One žele da se osećaju sasvim opušteno pored muškarca sa kojim su i tek tada mogu da daju svoj maksimum u krevetu. 5. Romantika Sve žene vole barem malo romantike. Šetnja u sumrak pored reke, buket ruža na poklon bez povoda, pesma napisana samo za nju... sami izaberite. 6. Vreme Ženama je veoma važno da njihovi partneri odvoje vreme za njih. One ne žele da ih neko požuruje i tera na bilo šta. Zato se opustite i uživajte u svakom trenutku. 7. Dobra komunikacija Najviše problema javlja se upravo zbog nedostatka komunikacije u vezi. Zato dobro obratite pažnju na to šta vam vaša "lepša" polovina govori i trudite se da s njom otvoreno razgovarate. 
