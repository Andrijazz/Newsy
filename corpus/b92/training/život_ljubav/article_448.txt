> Izvor: B92
> Datum: nedelja 4.09.2011
> Rubrika: život_ljubav
> Naslov: Pametne žene su gluplje u ljubavi?
> Članak:

Ona je lepa, draga, uspešna i veoma pametna. Ona je osoba koju želite u svojoj blizini jer je obzirna, hrabra i puna podrške. Međutim, kada je reč o ljubavi i muškarcima, ona naglo postane glupa.

Sasvim sigurno poznajete takve žene i verovatno se čudite kada dopuštaju da im muškarci čine lude stvari koje njih čine nesrećnima. Šta se dogodi s tim ženama? Odgovor na to pitanje pokušala je da da terapeutkinja Debora Dan u svojoj knjizi "Stupid about Men: 10 Rules for Getting Romance Right". Zašto pametne žene u vezi postanu nerazumne? To je to zato što su žene zapravo zavisne od romantike - ona je droga koja sprečava ženu da se suoči s realnim problemima u svom životu poput finansija, zdravlja ili starenja. To je način na koji one izbegavaju stvarni život. Normalno je želeti zaljubljenost i romantiku, ali ne pod svaku cenu i ne u lošim vezama. Šta je tačno nerazumno ponašanje? Nerazumno ponašanje je kada žena u potpunosti odbaci oprez i dopusti si da se doslovno 'navuče' na muškarca koji nije dobar za nju i koji može biti opasan. Žene su mogle ranije da uoče upozoravajuće znakove, ali su odlučile da ih ignorišu i žive u iluzijama. Žene žele ljubavnu priču iz bajke, pa u vezu ulaze s nerealnim očekivanjima u pogledu braka ili dugotrajnih veza. One žele da taj muškarac isceli njihove rane i traume. Ali ne ide to tako, one same moraju da odrade taj posao jer je to preduslov za srećnu vezu. Šta pametne žene treba da traže u vezi? Stabilnost, saosećanje, stvaranje doma i porodice, ako je to ono što žena želi. Takođe, trebalo bi da teži tome da ima dom koji će joj biti sigurno utočište, mesto na kom će sigurno moći da se suoči sa svim nedaćama života. Zašto neke žene veruju u mit da će ljubav sve pobediti? Žene su odrasle na bajkama koje propagiraju upravo taj mit. Bajke su ih naučile da moć ljubavi može da promeniti muškarca. Naučile su ih i da je važno da budu lepe i seksi jer će tako biti moćnije. Žene često brkaju seksualnu moć sa ličnom moći. Uspeju da osvoje muškarca, ali ne uspeju da ga zadrže. Kad on ode, one ostaju same i s još manje samopouzdanja. To je zato jer ne znaju razliku između seksualne moći i moći ženstvenosti. Zašto žene ostaju u vezi za koju znaju da je loša? Žene su biološki i kulturološki određene da budu spasiteljke i njegovateljice. Seks je kod žena povezan s potrebom svijanja porodičnog gnezda, a kod muškaraca s užitkom. Muškarci su češće poligamni, a žene su monogamne. Kada se žena zaljubi u muškarca, ona želi da ostane s njim. Zato joj je teško da raskine s njim jer je u svojoj mašti već izgradila porodicu i dom. On nije, i daje joj to do znanja, ali ona vrlo često nema snage da to prihvati i zato ostaje s njim. Pristaju li žene na loše veze zbog straha od samoće? Hiljadama godina žene su financijski zavisile od muškaraca, pa su i danas programirane da veruju da je njihova vrednost kao ljudskog bića vezana uz to da li imaju muškarca pored sebe ili ne. Još uvek takve stavove propagiraju mediji, religija i marketing. Kad žena nema muškarca pored sebe, društvo joj nameće da nešto s njom nije u redu, a to misli i ona sama. Dakle, jednim delom žene pristaju na loše veze zbog straha od samoće ili, bolje rečeno, zbog straha od osude društva. Šta žena treba da učini kako bi prestala da se glupo ponaša u ljubavi? Žene koje gube razum u vezama treba da idu na dijetu od muškaraca - bar na neko vreme, Ona treba da prestane da leči svoje strahove konstantnim romansama. Definitivno ne bi trebalo da ulazi iz jedne veze u drugu kako se ne bi loše osećala. To je zapravo recept za katastrofu. Žena treba da se susretne sama sa sobom - sa onim lepim, ali i neugodnim u sebi. Za to joj treba bar godinu dana i u tom vremenskom periodu ne bi trebalo da bude sa muškarcem. To bi vreme trebalo da posveti sebi, kako bi upoznala moć svoje ženstvenosti i kako bi poradila na svom samopouzdanju. Tek nakon toga će biti spremna za zdravu i stabilnu vezu.
