> Izvor: B92
> Datum: petak 11.10.2013
> Rubrika: život_ljubav
> Naslov: Četiri stvari koje uništavaju brak
> Članak:

Kako možete da znate hoće li vaša veza potrajati i hoćete li uspeti kao par? Postoje mnogi pokazatelji, ali u srži Gotmanovog istraživanja su "četiri jahača". To su četiri velike stvari koje pokazuju da je pred vama bračna apokalipsa.

Džon Gotman tvrdi da nakon samo pet minuta posmatranja može da zna hoće li neki brak uspeti ili propasti. Gotman je instituciju braka i parove istraživao više od 40 godina. U svojoj knjizi "The Seven Principles for Making Marriage Work" otkriva ključne stavke, pravila i greške braka. "Četiri jahača" Kritikovanje. Povremeno žaljenje i prigovaranje je u redu, ali kritika je nešto sasvim drugo - njome se napada sama osoba, a ne njeno ponašanje. Na primer, kada koristite kritikovanje, ispada da vaš partner nije izneo smeće jer je zaboravio već zato što je loša osoba. Prezir. Nazivanje raznim ružnim imenima, kolutanje očima, izrugivanje i neprijateljski humor. U bilo kojem obliku prezir, najgori od četiri jahača, otrovan je za odnos i blago rečeno prenosi gađenje. Bilo kakav problem u vezi gotovo je nemoguće rešiti ako drugi partner dobija poruku da vam se gadi. Odbrambeni stav. Odbrambeni stav u principu je način da se okrivi partner za sve što ne valja u vezi. U ovom slučaju poruka koja se šalje jeste "problem nisam ja, već ti". Odbrambeni stav raspiruje sukobe, a upravo je to razlog zašto je tako smrtonosan za vezu. Kameni zid. Isključivanje i odvajanje od partnera. Ovo ne samo da će sprečiti sukobe u vezi, već će i razdvojiti partnere i emocionalno ih isključiti. Najveća saznanja o braku Gotmanovo istraživanje otkriva da razilaženje u mišljenjima ne uništava brak, već ga uništava način na koji se partneri nose sa tim razlikama. Čak 66 posto problema u vezi je trajno, oni s godinama ne nestanu, a parovi neretko tvrde da se zbog tih problema svađaju i godinama. Većina bračnih svađa se ne može rešiti. Parovi neretko provode godinu za godinom nastojeći da promene razmišljanje partnera, ali to se jednostavno ne može učiniti. Razlog tome jeste što je većina njihovih neslaganja ukorenjena u temeljnim razlikama u načinima života, ličnosti ili vrednostima. Boreći se s tim razlikama, sve što parovi uspeju da postignu je gubljenje vremena i uništavanje braka. Kako se parovi u dobrim brakovima nose s tim razlikama i kako ih rešavaju? Oni prihvataju jedno drugo onakvima kakvi jesu. Ti parovi intuitivno razumeju da su problemi neizbežni deo veze. Oni su poput bolova u leđima, iritabilnog creva ili teniskog lakta. Niko ne voli te probleme, ali se možemo nositi s njima kako bi se izbegle situacije koje bi ih pogoršale i razvile strategije i rutine koje pomažu. Baš kao što je rekao psiholog Den Vajl u svojoj knjizi "After the Honeymoon": 'Pri izboru dugoročnog partnera neizbežno ćete birati određeni skup nerešivih problema s kojima ćete se boriti idućih deset, dvadeset ili pedeset godina'. Šta brak čini uspešnim? Tri ključna elementa su: Istinsko poznavanje partnera. Emocionalno inteligentni parovi veoma dobro poznaju jedan drugoga, a ti ljudi napravili su dosta kognitivnog prostora za svoj brak. Sećaju se posebnih događaja iz zajedničke prošlosti i ažuriraju svoje podatke, kao i činjenice i osećanja svog supružnika. Kada se svađate, izbegavajte korišćenje reči "ti" i pokušajte koristiti reč "ja". Tako ćete znatno lakše izraziti osećanja i teže napasti drugu osobu. Koja je najmoćnija mala vežba koja poboljšava brak? Odvojite zajedničko vreme na kraju dana i razgovarajte o danu koji je iza vas. Cilj je da umanjite stres nastao tokom dana kako ne bi negativno uticao na vaš brak. Nekoliko zanimljivih činjenica o braku: Nesrećan brak može za 35 posto povećati šanse da se razbolite i čak skratiti život za prosečno četiri godine. U 96 posto slučajeva možete predvideti ishod razgovora na osnovu prva tri minuta razgovora od 15 minuta interakcije. 94 posto parova koji slave događaje iz svoje zajedničke prošlosti ima srećniju budućnost. Kada su srećne uspomene uništene, to je znak da je braku potrebna pomoć. 
