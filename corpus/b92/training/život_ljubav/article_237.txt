> Izvor: B92
> Datum: subota 7.04.2012
> Rubrika: život_ljubav
> Naslov: Najčešće fraze za raskid
> Članak:

Malo šta što se govori u odlučujućim trenucima ima veze sa istinom i iskrenošću, a češće je već vekovima usavršavana fraza koja većinu ljudi zbunjuje.

Bez obzira na to koliko se zadnjica vaše žene povećala od venčanja, na pitanje da li je ona velika, uvek recite da je mala. Ovaj primer malih "belih" laži kojima se ljudi koriste kako ne bi povredili nekoga uvrežen je na "ljubavnoj sceni", pogotovo za vreme raskida. Ako vam muškarac kaže da u ovom trenutku ne traži vezu, ali se možete i dalje družiti, bez obaveza, zapravo misli "nije da mi se sviđaš, ali ću ostati sa tobom dok neko bolji ne naiđe. Nemojte misliti da će se zaljubiti u vas ako mu date malo vremena, jer neće. Umesto da ga čekate i budete tek zamena, krenite dalje. No klišei su tu sa razlogom. Onaj kome se govore ih ne razume, zbunjen je i traži dublje značenje. Ali retko ga dobija zato što već malo objašnjenje može jako povrediti sada već bivšeg partnera. Što manje otkrijete o razlogu raskida to će manje suprotna strana biti povređena, iako će svakako pokušati da sazna više jer ne razume. Svaki prekid veze se zapravo svodi na rečenicu "nije stvar u tebi već u meni" jer je onaj koji odlazi shvatio da to nije za njega iz nekog njegovog razloga. Ali ta rečenica zapravo znači "ti želiš da budeš u vezi sa mnom, ali ja ne želim da budem sa tobom". Uzalud je tražiti skrivene razloge. To je najveći razlog. Jedino što možete je da prihvatite činjenicu da vam neko vreme neće biti lako, ali vreme zaista leči sve i dobra stvar je što sve prolazi. I te će se rane zalečiti, a vi ćete krenuti dalje. Ali nemojte njemu ili njoj pronalaziti izgovore ili sebe okrivljavati za raskid. Svako traži idealnog partnera za sebe, a ako to vi niste njoj ili njemu, nisu ni oni za vas. "Mislim da nema hemije" Pomno biranim rečima "sviđaš mi se, ali nema hemije", zapravo vam govori "dobar si, ali malo previše zahtevan". Ukoliko neko nije dovoljno zagrejan za vas, sve što tražite biće mu previše, opterećivate će ga i gušiti. Najbolji način da se nosite sa tim je da se pomirite sa činjenicom da joj/mu se ne sviđate. Umesto plakanja izađite i uživajte s prijateljima. Nikad ne znate, možda vam se baš nešto lepo desi. "Izvini što se nisam javio" Ova rečenica neretko znači "Izvini, ali imao sam drugog posla", a neretko i "bio sam zauzet drugom devojkom/viđanjem s njom/razmišljanjem o njoj/prekidanjem s njom". Na prve izgovore reagirajte odlučno. Umesto da se pravite da je sve u redu, recite mu da vam smetaju njegovi nonšalantni pozivi. Ako želite samo povremena druženja, onda vam takvo ponašanje neće smetati, ali u slučaju da želite nešto više rešite problem u startu. "Sviđa mi se što si tako opušten, ali..." Ako žena govori da joj se sviđa što ste toliko opušteni, ali traži nekog ambicioznijeg, zapravo želi da kaže da ne zarađujete dovoljno. U slučaju da se nađete u takvoj situaciji recite da je zapravo šteta što nije išlo, a mogli ste da uživate u kući na moru, da skijate... Ako nakon toga želi da se pomiri recite da imate pametnijeg posla. "Ima dovoljno riba u moru" Ako vam prijatelji nakon raskida kažu kako ima dovoljno riba u moru, u stvari žele da vam daju do znanja da im je dosta vašeg pričanja o vezi i opravdavanja partnera koji vas redovno vara. Ova otrcana fraza može biti jako oštra, naročito ako vam neko koga volite slomi srce. Pravi prijatelji se neće poslužiti ovim rečima, već će vam ponuditi utehu. "Volim te, ali nisam više zaljubljen u tebe" Prevedeno znači: Volim te, ali me više ne privlačiš, a pomisao na seks s tobom mi je postala odbojna. Neuzvraćena ljubav najviše boli, i ovo je jedna od najokrutnijih rečenica za raskid. Međutim vremenom ćete tu činjenicu morati da prihvatite. "Trenutno nisam spremna/spreman za vezu" Ovo znači "Trenutno nisam spreman/spremna za vezu sa tobom". Partner koji vam to govori ne može da se zamisli u vezi sa vama i sve što dobija u tom odnosu mu je premalo. Sačuvajte svoje dostojanstvo bez drame i ispada jer to očigledno nije neko ko je prepoznao sve vaše kvalitete. "Ti želiš više od onoga što ja mogu da ti ponudim" Ti želiš više od onoga što sam ja spreman/spremna da ti ponudim je pravo značenje ove rečenice. Onaj ko vam to govori nije dovoljno zainteresovan da bi ostao i prošao sa vama ono što svaki partner treba da želi da kroz to prođe. Ako ne može da vam da ono što tražite, odlično, uštedeo vam je vreme. "Mislim da bi bilo najbolje da budemo prijatelji" Ukoliko ovo čujete, možete biti sigurni da to ne želi. U ovom slučaju postoje dve opcije: ili će želeti samo povremeni seks sa vama ili vam se uopšte neće javljati. Ukoliko jedna strana ima dublje osećanja, prijateljstvo je nemoguće. A uz to i vrlo bolno i teško.
