> Izvor: B92
> Datum: nedelja 16.02.2014
> Rubrika: život_ljubav
> Naslov: Kakvi muškarci najlakše osvajaju ženska srca?
> Članak:

Većini žena se dopadaju muškarci koji vode računa o svom izgledu.

Pojedine dame privlači miris parfema, druge vole miris čistog muškog tela posle tuširanja. Međutim, postoje i stvari koje nemaju veze sa izgledom. Istraživanja širom Evrope pokazala su da lepši pol očekuje da ih partner potpuno razume, kada su tužne i neraspoložene pokaže pažnju i brigu. Ako ume da sluša njene priče i demonstrira koliko mu je stalo do partnerke, žena stiče utisak da može da se osloni na njega, pa se opušta u vezi i prepušta se osećanjima. Duhoviti muškarci su popularni i rado viđeni u svakom društvu, pa su i privlačniji od konkurenata koji nemaju smisla za humor. Onaj ko uvek može da nasmeje ženu, lako će da nađe i put do njenog srca. Kavaljeri su uvek u "modi", jer nežniji pol uživa da im muškarac otvari vrata ili se ponudi da ponese prtljag. I darežljivost je osobina koju svaka dama ceni, nije reč samo o plaćanju večere, već i spremnost da joj pokloni vreme i pažnju... Lepši pol se vezuje za partnera kome može da veruje. Dopadaju im se i oni koji umeju da uživaju u životu, otvoreni su za nove ideje i aktivnosti. Naravno, iznad svega, važno je da osećaju da su voljene i poštovane, a to ćete im najbolje pokazati poljupcima i zagrljajima. 
