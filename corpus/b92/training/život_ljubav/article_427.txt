> Izvor: B92
> Datum: ponedeljak 10.10.2011
> Rubrika: život_ljubav
> Naslov: Ljubavne lekcije poznatih parova
> Članak:

U vreme kada skoro svakoga dana čujemo neku vest o razvodu ili raskidu slavnih, stabilna ljubavna veza postala je prava dragocenost u Holivudu. Postoje, međutim, izuzeci koji zrače svojim harmoničnim odnosom i od kojih i mi "obični smrtnici" možemo da izvučemo neku pouku.

Hajdi Klum  koja će se uvek truditi da bude privlačna i zabavna", kzala je Hajdi u intervjuu za Redbook. "Odavno sam bacila u đubre vrećaste trenere tako da ne mogu ni da dođem u iskušenje da ih ponekad navučem". Poslušajte Hajdi i bacite i vi svoje. Dženifer Garner & Ben Aflek

Naravoučenije: Stojte čvrsto na zemlji Dom ovog para je u Bostonu, daleko od zaglušujućeg sveta zabave. Život u normalnijem okruženju svakako im čini dobro - imaju dve divno vaspitane ćerke i važe za jedan od "najnormalnijih" poznatih parova. Naučite nešto od njih - ne dozvolite da vam status i materijalno dobro budu prioritet u odnosu na osećaj sreće i vezanosti. Andželina Žoli & Bred Pit

Naravoučenije: Čuvajte jedno drugom leđa Endži je glavna na domaćem frontu dok je Bred zaposlen snimanjima i promocijama i obratno. "Jedna od najpametnijih i najboljih stvari koje sam uradio u životu je što sam svojoj deci podario Endži kao majku. Toliko sam srećan što je imam", izjavio je Pit nedavno. "Sa njom kao partnerkom znam da i kada radim, deca su srećna, na sigurnom i uživaju. A kad ona radi zna da može u istoj meri da se osloni na mene". Bijonse & Džej Zi

Naravoučenije: Čuvajte ljubav od očiju javnosti Kad ste poslednji put čuli da bilo ko od dvoje muzičara priča otvoreno i naširoko o svom braku? Zapravo, nikada. Ne preporučujemo ovako ekstremnu strategiju, ali mogli biste da krenete primerom Bijonse i Džeja tako što nećete trtljati svim prijateljima o svojoj vezi "u sitna crevca". Neka nešto ostane sveto i samo između vas dvoje. Gven Stefani & Gavin Rosdejl

Naravoučenije: Stavite jedno drugo na prvo mesto "On mi je uvek prioritet", kazala je Gven za svog supruga s kojim je 9 godina u braku. "Ponekad moram da odbijem druge ponude kako bih subotu uveče provela s njim". Ne morate da budete vezani lepkom za bokove, ali negovanje trenutaka samo za vas dvoje je dugoročna investicija od koje ćete s godinama sve više profitirati. Kejt Midlton & princ Vilijam

Naravoučenije: Ne trčite pred oltar Ovo dvoje bivših kolega i cimera iz studentskih dana zabavljali su se čitavu deceniju pre nego što se Vil smislio da je zaprosi. To ne znači da ne treba da pričate o tome kuda vaša veza ide, ali je pametnije da pustite stvari da se prirodno razvijaju i uživate u predbračnim trenucima. Viktorija & Dejvid Bekam

Naravoučenije: Budite blizu, čak i kad ste daleko Viktorija i Dejvid često su razdvojeni zbog brojnih obaveza. Ne zaboravite da i kada odete na službeni put pošaljete neku slatku, ljubavnu poruku ili pozovete svog dragog/dragu da mu/joj poželite laku noć. Ključno je da uvek imate osećaj blizine onog drugog, bez obzira na fizičku udaljenost.
