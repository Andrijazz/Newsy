> Izvor: B92
> Datum: subota 31.12.2011
> Rubrika: život_ljubav
> Naslov: Do ljubavi preko posrednika
> Članak:

"Život stvarno nije fer! Celu mladost sam uložila u svoje obrazovanje i stručno usavršavanje, pasionirano sam putovala i mislila da za ljubav ima vremena. Kada sam oduvala trideset svećica na torti, shvatila sam da su se svi moji vršnjaci poženili i dobili klince, a ja od Deda Mraza i dalje želim emotivni susret koji će mi promeniti život. Vi ste moja poslednja nada da ću naći srodnu dušu!"

Ovo je priča koju, sa manjim varijacijama na temu, priča gotovo svaka devojka koja pređe prag "Fortune", najstarije agencije za bračno posredovanje u našoj zemlji, koja sledeće godine puni 30 godina rada i u kojoj svake godine srodnu dušu potraži oko 800 osoba. Sociolog Ljiljana Lepšanović kaže da prag ove agencije uglavnom prelaze žene nakon tridesete godine života i muškarci koji nakon bračnog brodoloma žele da nađu novu životnu saputnicu. Iako se čini da svako od nas ima sopstvenu skicu za portret idealnog partnera, naša sagovornica u šali kaže da svi koji dođu u "Fortunu" žele istog partnera, jer svi žele "normalnu osobu". Problem je u tome što se u tu definiciju ponekad ne uklapaju osobe koje imaju člansku kartu u "Fortuni". "Žene koje nam se javljaju uglavnom su obrazovane, profesionalno uspešne, često i stambeno situirane i žele - istog takvog muškarca! U stvari, nekoga ko je samo malo više uradio u životu od njih - ko je malčice obrazovaniji, imućniji, profesionalno uspešniji. Većina njih tužno konstatuje da nema više kvalitetnih muškaraca i to delimično odgovara realnosti, jer je činjenica da nam nedostaju  od 30 do 45 godine života", kaže Ljiljana Lepšanović. I dok se dame ne prijavljuju pre 30 godine života, zanimljivo je da se "Fortuni" za pomoć obraćaju dvadesetogodišnji muškarci koji utučeno konstatuju da ne mogu da pronađu devojku jer "sve jure bogate". Muškarac koji živi sa roditeljima, nema posao ili radi za platu od 200 evra oseća se inferiorno i zato će on radije biti sam nego da prizna sebi da ima problem. Pa ipak, većina muških klijenata ima između 50 i 60 godina i srednjeg je obrazovanja, a pogled u njihovu biografiju govori da su uglavnom imali brak iza sebe ili su ostali udovci. Svaka osoba koja svoju emotivnu sreću traži u "Fortuni" popuni upitnik sa ličnim podacima, napiše kakvog partnera želi i priloži svoju fotografiju. "Naš princip rada glasi: mi predložimo, a vi odlučujete. Sedam dana po učlanjenju javljamo se sa predlogom, a samo u slučaju kada se obe osobe slože da se razmene podaci mi to činimo", ističe naša sagovornica.
"Nema recepta koje  njenu mentalnu energiju, veza ne mora da uspe", kaže Ljiljana Lepšanović.
"Nema recepta koje  njenu mentalnu energiju, veza ne mora da uspe", kaže Ljiljana Lepšanović.
Ljubav i sreća nemaju cenu, ali za 6.000 dinara koliko košta članarina svaki član "Fortune" dobije šest poznanstava, a emotivna statistika govori da se svaki peti kontakt završi trajnom vezom ili brakom - nekome je to prvo poznanstvo, nekome deveto! Na krilima romantičarske teze da je potrebno "samo minut da vam se neko dopadne, jedan sat da se zaljubite, nedelju dana da zavolite" nastalo je "brzo upoznavanje" koje omogućava da se na jednom sastanku upozna deset predstavnika suprotnog pola. Svetlana Slepčev Šnajderbek, psiholog i organizator "brzog upoznavanja" u razgovoru za naš list objašnjava da se u jednoj grupi za upoznavanje nalazi po deset žena i muškaraca, a upoznavanje počinje tako što učesnici sedaju u parovima za sto, da bi se nakon sedam minuta oglasilo zvono koje je signal za promenu mesta - pri čemu žene ostaju na svojim mestima, a muškarci prelaze za naredni sto i tako redom dok se svi ne upoznaju. "Vreme predviđeno za razgovor sa svakim od učesnika suprotnog pola iznosi sedam minuta, što je sasvim dovoljno da proverite da li među vama postoje simpatije i privlačnost. Najveći broj učesnika čine osobe od 30 do 45 godine. Polna statistika govori da se muškarci više javljaju od 20. do 30. godine, a devojke kada uđu u četvrtu deceniju. Susret se dešava u jednom od novosadskih kafića koji se nalazi u centru grada i za vreme ovih  sa popustom." Samo ukoliko učesnici izaberu jedno drugo, organizator je u obavezi da im prosledi broj mobilnog telefona ili imejl adresu u roku od 24 sata.
