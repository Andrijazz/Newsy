> Izvor: B92
> Datum: četvrtak 6.10.2011
> Rubrika: život_ljubav
> Naslov: Šta muškarci najviše vole na ženama?
> Članak:

Muškarci vole ravnopravne žene, zaljubljuju se u one koje uživaju u svom poslu, a važno im je i da im partner bude ravnopravan u skoro svim životnim situacijama.

Šta muškarci najviše vole na svojim ženama i devojkama? Većina stvari koje vam mogu pasti na pamet uopšte nisu u prvom planu. Nekoliko istraživanja otkrilo je da se muškarci zaljubljuju u neke potpuno neočekivane stvari - otkrivamo vam o čemu je reč: 1. Mnogi muškarci otkrivaju da jednostavno obožavaju kada njihove partnerke u teškim situacijama jako dobro slušaju, ne govore i teše dodirom. 2. Muškarci vole, kako pokazuje jedno istraživanje, kada ih žene ljube pre spavanja, ali i odmah ujutro. Takvo im ponašanje žena daje osećaj ljubavi. 3. Kako je otkrilo jedno istraživanje sprovedeno u Australiji, muškarce veoma razveseli pogled na njihovu lepšu polovinu kada spontano zapleše, pa čak ako je to I u kuhinji. To u njima budi osjećaj ispunjenosti. 4. U jednom Internet istraživanju muškarci su izjavili da ih u potpunosti obori s nogu kada žene na početku veze zavole njihove kućne ljubimce. 5. Iako smatraju da su oni bolji vozači, muškarci ipak vole da i žene tokom vožnje budu suvozači u pravom smislu te reči. 'Volim kada i ona gleda pa me upozori na policijsku patrolu ili slobodno parkirno mesto', rekao je jedan od učesnika istraživanja. 6. Muškarci vole kad su žene spremne na kompromis i pomirenje. Naime, jedan muškarac u istraživanju sprovedenom na Internetu istakao je kako na svojoj ženi najviše voli kada smiruje situaciju u kući i miri posvađane strane. 7. Kako je pokazalo nekoliko istraživanja, muškarci obožavaju kada žene istinski uživaju u onome što rade. Ženina strast prema njenom poslu pokreće i njegove emocije. 8. Smisao za humor jedna je od glavnih karakteristika koju muškarci žele kod svojih dugoročnih partnera, tako da najveći broj traži upravo ovu osobinu kod svojih izabranica. 9. Naravno, muškarci vole kada njihove devojke kuvaju. Zašto? To im stvara osećaj doma i topline i, kako se navodi u jednom Internet istraživanju, stvaraju snažnije veze s partnerom upravo putem kuvanja. 10. Muškarci vole kada ih žene, ničim izazvane, zagrle. 'Obožavam taj efekat iznenađenja. Zaleti se i zagrli me. Pokazuje da joj je stalo', ispričao je jedan od učesnika velike studije koja se bavila ljubavnim odnosima. 11. Muškarci vole i kada žena ima dobar apetit. U istraživanju jednog engleskog portal izjavili su d aim je izuzetno privlačno kada kada žena jede sa zdravim apetitom i bez dosadnog brojanja kalorija. 12. Kako pokazuje nekoliko istraživanja, muškarci vole snažne žene. 'Ne volim kada je žena preterano bespomoćna i potpuno nesamostalna', istakao je jedan Amerikanac u online istraživanju. Muškarci, dakle, vole ravnopravne žene. 13. Muškarcima je važno kako žena izgleda pa mnogi kažu da se zaljubljuju u to kada vide kako se žena brine za sebe. To im pokazuje da će se dobro brinuti i za njih. Osim toga, vole i kada im je partner lepa i negovana. 
