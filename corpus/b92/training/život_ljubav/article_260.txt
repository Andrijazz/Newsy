> Izvor: B92
> Datum: utorak 13.03.2012
> Rubrika: život_ljubav
> Naslov: Kako se muškarci nose sa raskidom?
> Članak:

Malo šta može učiniti da se žena oseća toliko loše, kao kad je voljeni muškarac ostavi. Međutim, ni "snažnijem polu" nije lako.

I muškarci se plaše da će ih devojke za koje su zainteresovani odbiti i podjednako strepe svaki put kada im pošalju poruku hoće li dočekati odgovor. Isto tako, strašno pate kada ih voljena žena napusti, ali to manifestuju sasvim drugačije od pripadnica "lepšeg pola". Kada se desi najgore, oni prolaze kroz šest faza tuge koje ćemo vam predstaviti u daljem tekstu. 1. Poricanje Nakon što je muškarac odbijen ili ostavljen, prvo će poricati da nije dovoljno dobar za tu ženu. On pokušava u glavi da sortira sve svoje dobre strane, kako bi sebe ubedio da greška nije u njemu. Međutim, dešava se da takvo samoohrabrivanje ne urodi plodom. Tada na scenu stupa druga faza. 2. Opijanje Posle odbijanja ili raskida i poricanja, muškarci požele da gorko saznanje speru velikim količinama alkohola. Pozivaju drugare i zajedno sa njima kritikuju bivšu devojku, a neretko provode noć sa potpuno nepoznatom ženom koju sretnu u baru. Sutradan se po pravilu osećaju mnogo gore. 3. Poziv u pomoć prijateljicama s beneficijama Seks se u ovoj fazi čini kao rešenje problema i način da se uguše osećanja prema osobi koja ih je odbila ili ostavila. Zato muškarci u ovoj fazi zovu prijateljice s beneficijama ili čak prostitutke. Tokom cele faze gledaju mnogo pornografije. 4. Velika promena U ovoj fazi muškarci "lome preko kolena" i saopštavaju sebi da ne žele više da se zaljubljuju. Odlučuju da će im žene ubuduće biti samo ljubavnice i da više neće dozvoliti da se emotivno vežu. Tako se i ponašaju koliko su u mogućnosti. 5. Još alkohola Kada shvate da je život bez ljubavi nemoguć, ponovo se vraćaju alkoholu i pokušavaju da zaborave na to saznanje. 6. Prihvatanje Čim osete ozbiljnije mamurluke i zaključe da ne mogu više podneti alkohol, odlučuju da prihvate situaciju onakvu kakva jeste i posvećuju se aktivnostima koje im odvlače pažnju od slomljenog srca. Kako vreme odmiče, shvataju da devojka koju su voleli nije za njih i žao im je što im je toliko vremena bilo potrebno da to shvate. Da li ste vi ikada prošli kroz ovakve faze? 
