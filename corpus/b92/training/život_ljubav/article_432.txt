> Izvor: B92
> Datum: ponedeljak 3.10.2011
> Rubrika: život_ljubav
> Naslov: Da li vam je prvi sastanak dobro prošao?
> Članak:

Pozitivni utisci sa prvog sastanka sigurno postoje ali za većinu oni predstavljaju više mit nego stvarno stanje stvari. Međutim, ipak postoje momenti na osnovu kojih možete zaključiti da li vam je prvi sastanak bio uspešan ili katastrofa.

Prvi sastanak može biti pomalo neugodan zbog činjenice da i vi i vaš partner brinete oko brojnih stvari kao što su prvi utisak, da li mu se sviđate, da li izgledate kako treba, da li pričate previše, da li ste dosadni ili zabavni, da li će hteti da se ponovo vidite... Pored svih tih briga, postavlja se pitanje: kako da znam da li je prvi sastanak prošao dobro? 1. Sastanak je trajao duže nego što ste očekivali Kada ste na stvarno dobro sastanku ne želite da se on završi. Ukoliko on potraje duže od sat vremena to je sasvim jasan znak da ste na dobrom putu. Ako vaš partner često gleda na sat, ili je primetno nervozan, možete biti sigurno da stvari ne idu onako kako bi ste želeli. 2. Pored pogleda postoje i mali kontakti Ovakvi signali su izuzetno suptilni, i treba ih primetiti jer ponekada nehajan dodir može značiti mnogo više nego hiljadu komplimenata. Ako vas partner suptilno dodirne po ruci, ili ako vi dodirnete njegovo koleno, možete biti sigurni da se on oseća prijatno u vašem društvu i da se stvari kreću u pravom smeru. 3. Rastanak traje duže nego inače Kada partner prekine prvi sastanak izuzetno brzo, ili na kraju ne predloži ponovno viđanje stvari se ne odvijaju kako treba. Međutim, ukoliko oboje prilikom rastanka zastanete na par trenutaka bez izgovora za naglim prekidom večeri, ovo je dobar znak. 4. Razgovor je tečan Interesantne teme i razgovor koji jednostavno ne prestaje i ne gubi na intenzitetu i zanimljivosti su sigurni pokazatelji uspešnog prvog sastanka. Ukoliko je komunikacija sa partnerom isiljena i naporna to nije samo rezultat nervoze već i eventualne nekompatibilnosti. Kada nemate problema u izboru tema i kada oboje učestvujete u razgovoru to može značiti samo jedno.možda ste upoznali svoju srodnu dušu. 5. Pričate o budućnosti Niko ne očekuje da će se prvi sastanak završiti pričom o braku i deci, međutim, ukoliko uvidite da postoje brojne stvari koje bi vi, ali i vaš partner, želeli da uradite u budućnosti možda bi to trebalo i da predložite, a ako on prihvati, jasno je da ćete se znatno više viđati u narednom periodu. 6. Kontakt očima Ukoliko vaš partner nije oduševljen prvim sastankom pokušaće da kontakt očima svede na minimum. Ukoliko je kontakt očima prisutan, ako vas partner konstantno gleda u oči tokom razgovora to je jasan znak da ste na pravom putu ka drugom sastanku. 7. Potpuna opuštenost Obratite pažnju na partnerovo držanje. Ako je on napet - to je loš znak, ako je partner pak opušten a držanje relaksirano, ostavili ste odličan prvi utisak. 8. Drugi sastanak Naranvo, kako bi saznali da li ste zaista ostavili dobar utisak, potrebno je da zakažete ponovno viđanje. Ukoliko vam se prvi sastanak nije odvijao po planu, biće potrebno nešto više vremena da se odlučite na drugi, međutim, ako ste oboje zadovoljni prvim utiskom, drugi sastanak će se podrazumevati. 
