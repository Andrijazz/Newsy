> Izvor: B92
> Datum: petak 25.11.2011
> Rubrika: život_ljubav
> Naslov: Koliko pogrešnih vas čeka pre pravog
> Članak:

Nismo svi dovoljno srećni da pronađemo pravu ljubav praktično ispred nosa. Naravno, svi imamo manje šanse da se skrasimo, nego da naletimo na niz "pogrešnih".

Predstavljamo vam listu tipova muškaraca s kojima se žene obično zabavljaju pre nego što upoznaju "onog pravog". 1. Kreativni usamljenik Mnoge žene sretnu ovakvog muškarca u srednjoj školi ili na studijama. On je obično nešto stariji, svira u nekom bendu ili je umetnik. Piše poeziju, čita filozofiju i vi ste na kratko ubeđeni da je on najpametniji čovek na planeti. Pozitivne strane: Osećaćete se prijatno u njegovoj blizini, jer je seksi na neki mračan način. Negativne strane: Prilično je nezreo. Uvek su mu za sve krivi drugi. 2. Dosadnjaković Ovakav muškarac na prvi pogled ima sve osobine koje su potrebne da ga odmah povedete kući i predstavite mami, ali nešto mu nedostaje. Obično je fin, prijatan i ima dobar posao. Ima psa, kuva, čisti i sve što želi je da vas učini srećnom. Pozitivne strane: On će vas svuda voditi i spreman je da obavlja vaše obaveze. Vaša mama ga obožava, a i njegov pas je fino vaspitan. Negativne strane: Zapravo je veoma dosadan. Drži vam predavanja o vašim životnim navikama i u suštini vas podseća na oca (u najnegativnijem smislu). 3. Loš momak Neko bi rekao da ni jedna normalna staložena žena ne bi mogla da bude u vezi sa muškarcem koji je suštinski loš, ali se to ipak dešava. Žena obično zna da on nije pravi za nju, ali ne može da mu odoli. Postoji mnogo strasti, ali ne i "materijala" koji bi vezu gurao napred. On ne pokazuje emocije i na kraju patite više nego što je vredelo. Pozitivne strane: Dobar seks, mnogo strasti, početno uzbuđenje Negativne strane: Nikad vam ne govori da vas voli i emocionalno je nestabilan 4. Onaj koji se ne obavezuje Muškarac koji ne želi da se obaveže obično na početku obećava. Veza je strastvena i intrigantna, imate odličan seks i odlične razgovore. Osećate se živo i zaljubljeno, ali kada dođe vreme da porazgovarate o braku, on se uplaši i na posletku vas ostavi. Pozitivne strane: Divan dečko, skoro "onaj pravi" Negativne strane: Uprkos najboljim namerama, ne može da se obaveže 
