> Izvor: B92
> Datum: nedelja 11.08.2013
> Rubrika: život_ljubav
> Naslov: Zašto padamo na trapave kao što je Hju Grant?
> Članak:

Saplitanje na koru od banane ili prosipanje kafe po sebi ne čini se kao nešto što bismo želeli da se desi ispred potencijlanog ljubavnog partnera, međutim, ukoliko između vas postoji privlačnost, ovakva "trapavost" mogla bi zapravo da bude idealna.

Dr Eliot Aronson proučavajo je efekat ovakvih situacija na to koliko ćete se nakon njih nekome svideti i otkrio je nešto što je nazvao "pratfall". Rezultati Eliotovog istraživanja sveli su se na jednu stvar: savršeni ljudi su zastrašujući. Aronson je jednoj grupi ljudi dozvolio da slušaju intervjue sa studentima koji su se prijavljivali za učestvovanje u televizijskom kvizu. Neki od studenata bili su skoro savršeni, tačno su odgovarali na sva pitanja i imali su impresivne biografije dok su neki bili potpuno prosečni. Osobe koje su posmatrale intervju trebalo je da ocene kandidate - da li su kompetentni i da li su im privlačni. Bez većih iznenađenja, savršeni kandidati dobili su bolje ocene u obe kategorije. Međutim, kako se intervju nastavljao, nešto interesantno je počelo da se dešava. Kandidati su ispoljili određenu vrstu "trapavosti" nakon čega su se izvinili: "ijao, kako sam samo nepsretan, prosuo sam kafu po novom odelu". Nakon ovih "nesreća", Aronson je od posmatrača tražio da ih ponovo ocene. Skoro savršeni kandidati, koji se već dopao posmatračima, sada su dobili još bolje ocene, dok su one ostale iste za manje sposobne kandidate koji nisu dobili dobre ocene ni prvi put. Tako da ukoliko rešite se ponašate nesretno, prvo budite sigurni da vaša simpatija deli ista osećanja.
