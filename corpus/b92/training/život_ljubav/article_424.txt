> Izvor: B92
> Datum: utorak 11.10.2011
> Rubrika: život_ljubav
> Naslov: Kako da joj dokažete da ste „pravi“?
> Članak:

Da biste odobrovoljili ženu i ubedili je da ste pravi za nju, potrebno je da u pravim trenucima kažete prave stvari. Predstavljamo vam nekoliko izjava koje je sigurno neće ostaviti ravnodušnom.

"Želim da čujem šta ti misliš" Ne pravite se da ste najpametniji na svetu. Bez obzira na to da li ste već doneli čvrstu odluku, pitajte partnerku šta ona misli o tome. Žene vole kada im se stavi do znanja da ih ne volite samo zbog njihove lepote, nego i zbog mudrosti. "Imaš divan mladež na boku" Istražujte telo jedno drugom. Ne dozvolite joj da se skriva. Seks je mnogo uzbudljiviji kada žena shvati koliko cenite svaki delić njenog tela i zato se trudite da to i pokazujete. Biće oduševljena. "Organizujem humanitarno okupljanje" Bilo da sa drugarima pomažete domu za nezbrinutu decu ili se trudite da nahranite siromašne u svojoj ulici, ona će biti ponosna što je s čovekom koji brine o drugima. Osim što ćete dokazati da vodite računa o slabijima, dobićete još jednog saborca - vašu dragu. "Mora da si iscrpljena. Pripremiću ti toplu kupku" Žene seks odbijaju gotovo uvek zato što su pod stresom, a nekada je jako teško rešiti se pritiska svakodnevice. Ipak, nema te napetosti koju ne može opustiti topla kupla i nekoliko mirišljavih sveća. Još ako se ponudite da joj istrljate leđa, budite sigurni da će vam se te večeri posrećiti. "Želim da postignem nekoliko ključnih stvari u narednih 5 godina" Kada žena čuje da muškarac ozbiljno razmatra svoje buduće korake, ona ga zbog toga mnogo više poštuje. Naime, verovatno je okružena osobama koje ne znaju šta bi želele od života, pa joj vaš "osvežavajući" stav uliva sigurnost da ste pravi čovek za nju. Takođe, ona će crpeti inspiraciju iz vašeg primera, pa će i sama više raditi na svojoj budućnosti. "Vodim nećaku na izlet" Žene veoma cene muškarce koji porodicu stavljaju na prvo mesto, naročito mlađe članove. Ona vas odmah zamišlja u ulozi brižnog oca i mašta o vašoj srećnoj budućnosi. Još ako se sa izleta vratite sa plišanom životinjom za nju, potpuno ćete je oboriti s nogu. 
