> Izvor: B92
> Datum: utorak 28.01.2014
> Rubrika: život_ljubav
> Naslov: 5 znakova da ste pronašli ljubav svog života
> Članak:

Nekima je trebalo dugo da je pronađu, neki je imaju od najranijih dana, a neki su još u potrazi. Reč je o pravoj ljubavi, koja nas čini srećnima. Ako ste u novoj vezi ili ste upoznali osobu koja vas je oborila s nogu, pročitajte kojih to pet znakova otkriva da je reč o onom pravom.

1. Planovi i snovi Trenutak u kom maštate o budućnosti s novim partnerom može da otkrije mnogo. Ako vam budućnost uliva strah i nesigurnost, prava ljubav još nije na vidiku. Međutim, ako je jasno možete zamisliti i pritom osećate neverovatno zadovoljstvo i nestrpljivo uzbuđenje, reč je o najdubljoj ljubavi. Isto je i s planovima za godišnji odmor, putovanje ili pak običnu večeru sledećeg vikenda. Što su planovi bogatiji i čine vas srećnijima, to je vaša ljubav jača. 2. Pažnja Prava ljubav nije iskazana u sumama i poklonima, već u lepim znakovima pažnje koji govore mnogo više. Kada ste spremni da svoje želje stavite na drugo mesto, a sve kako biste slobodno vreme proveli s novim partnerom, reč je o pravoj ljubavi. Isto važi i za slatke male ljubavne poruke koje tokom dana bez razmišljanja šaljete partneru. Ako osećate potrebu za takvim spontanim činom, znajte da ste zaljubljeni do ušiju. 3. Misli I dok na reči i dela možemo da utičemo, misli su nešto sasvim drugačije. Upravo su one najbolji pokazatelj toga da li ste pronašli ljubav svog života. Ako je vaš partner prva osoba na koju pomislite na početku dana ili poslednja na kraju dana ili pak, ako ga se tokom dana bez ikakvoga razloga svako malo setite, znajte da je reč o onom pravom. 4. Sličnosti i različitost Zajednički ciljevi i pogledi na svet vrlo su važni za stabilnu ljubavnu vezu. To znači da osobe imaju zajedničke interese koji ih vode i koji će ih voditi kroz život. Međutim, i suprotnosti su i te kako važne. Ako ste vi i vaš partner različitih karaktera, koji zajedno stvaraju jednu savršenu osobu, reč je o nečemu mnogo dubljem i moćnijem. 5. Seks Strast i žudnja koju osećamo prema partneru u samom početku veze neće trajati večno. Prava ljubav se ne krije u učestalosti odnosa i količini seksa, već u snažnim emocijama i kvalitetu samog čina. Nežnost, poljupci i snažni osećaji koji vas teraju da tokom seksa izrazite najdublje misli, bilo rečima ili dodirima, znak su da je osoba s kojom vodite ljubav ona prava. 
