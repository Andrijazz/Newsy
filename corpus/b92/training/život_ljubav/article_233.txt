> Izvor: B92
> Datum: četvrtak 12.04.2012
> Rubrika: život_ljubav
> Naslov: Šta nas je Titanik naučio o ljubavi
> Članak:

Inspirisani filmom koji je ostao urezan u istoriji kinematografije kao jedan od najvećih filmskih dostignuća, analizirali smo ljubavne poteze i izdvojili nekoliko lekcija za ljubavne parove.

"Titanik" je ponovo aktuelan jer se ovih dana opet prikazuje u bioskopima i to u 3D verziji. Ljubav dolazi kad to najmanje očekuješ Rouz sigurno nije očekivala da će jedno putovanje brodom apsolutno promeniti njen život, ne samo zbog događaja koji je usledio, nego i zato što je na tom istom brodu upoznala ljubav svog života. Iako je bila verena za drugog muškarca, imala je toliko hrabrosti da pokaže sebi i drugima kako nije bitno prihvatiti stanje kakvo jeste, nego se borila i dopustila osećanjima da izađu na površinu kako bi osetila pravu sreću. Ljubav je ponekad teško ostvariti, ali ako joj izađete u susret, to nekad može biti pola ostvarene bitke. Razlike između statusa nemaju veze kad je ljubav u pitanju Vaš finansijski status, razlike u životima bogatih i siromašnih i uverenja koja ste stekli majčinim savjetima ne moraju biti uslov za vašu budućnost. Društveni krug ljudi oko vas treba biti raznolik i potrebno je gledati na ljude kao na osobe, a ne kao na robove svojih društvenih statusa. Ako ste vi i vaš izabranik različiti, pokušajte iz toga izvući dobre stvari i dokazati onu poznatu izreku da se različitosti privlače jer upravo one vašu vezu čine zanimljivijom. Veruj svom instinktu Ako vaš unutrašnji glas sve vreme šalje signal za uzbunu, vrlo je verovatno da postoji dobar razlog za to. Rouz je znala da Kal nije bio muškarac za nju pa je prema tome i postupila. Zastanite na trenutak i razmislite još jednom pa procenite odakle i s kojim razlogom dolaze vaša osećanja. Nikako ih nemojte ignorisati jer u ovom slučaju "guranje osećanja pod tepih" definitivno nije dobro rešenje. Neprijatelje treba ignorisati Svaka ljubav nailazi na razne prepreke, pa tako i na ljude koji je ne podržavaju. Rouzina majka je bila jedna od njih. Nije želela da je podrži u njenoj žudnji za Džekom i drugačijim životom, ali je ona ipak išla protiv njenih zapovesti i odlučila je da je najvažnije slediti svoje srce. Bez obzira na razne sumnje, važno je da uvek ostanete verni svojim osećanjima. Intimnost je ključ dobre veze Džek i Rouz su imali prijateljski odnos, ali nije im nedostajalo ni strasti i topline. Prijateljstvo je svakako deo čvrste veze jer je komunikacija jako bitan faktor da bi neki odnos funkcionisao, ali strast ne sme biti zanemarena. Intimnost je ono što vezu čini romantičnom i šta osobe povezuje na emotivnom nivou.
