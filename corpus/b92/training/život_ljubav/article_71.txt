> Izvor: B92
> Datum: nedelja 8.09.2013
> Rubrika: život_ljubav
> Naslov: Problemi u braku: 5 fatalnih grešaka
> Članak:

Brak zahteva da se supružnici jedno prema drugom odnose s ljubavlju i poštovanjem. Međutim, ne ide sve uvek glatko i stvari su puno složenije. Evo spiska stvari koje ne bi trebalo da radite ako želite da održite kvalitetan brak.

Zatvarate vrata komunikaciji Ne možete očekivati da će se išta rešiti ako nema jasne i otvorene komunikacije. Pronađite vremena i poslušajte šta partner ima da kaže pre nego što reagujete. Skloni smo da uđemo u konflikte bez razmišljanja. Budite svesni svoje namere pre nego što progovorite. Zapitajte se je li to zaista u interesu sklada vašeg odnosa ili vam je samo bitno da budete u pravu i kontrolišete situaciju? Uđite u srž problema, jer je često konfliktna situacija u stvari uzrok nečeg puno dubljeg. Tako ćete brže, jednostavnije i preciznije rešiti problem. Pretpostavljate da je partnerov posao da vas usreći Prebacivanje odgovornosti na drugu osobu da vas čini srećnima sve vreme je potpuno nerealno. Upoznajte sebe i volite sebe. Meditirajte, istražujte, dobro jedite i otkrijte sebe. Kada zaista zavolite sebe, sposobniji ste da se nosite se s životnim nedaćama. To činite s lakoćom i dostojanstvom i sa puno manje frustracija i ljutnje. Uskraćujete intimnost Izvesno je da će svi parovi doći u situaciju kada se neće slagati i biće i povređenih osjećanja. Važno je da se tokom ovih "padova" održi uobičajen nivo intimnosti. Ponekad je dovoljan privrženi dodir ruke, on znači hiljadu reči i vredan je zlata. Tako izražavati ljubav znači stvarno pokazati da postoji bezuslovna ljubav. To je važno za odnos: morate da podržavate i pazite jedno drugo čak i kad se ne slažete. Sprečavate partnera da se razvija Život se kreće u ciklusima, a ljudi se ne razlikuju po tom pitanju. Baš kao i u prirodi, ono što ne raste i ne razvija se, to umire. Neprestano doživljavamo nova iskustva i to nam donosi mogućnost promene. Kada vaš partner počne da se menja i razvija to vam se može učiniti kao opasnost. Ali, verujte da on ide napred na način koji je zdrav i bitan. I vi biste želeli da vas on podrži kada ste u takvoj fazi. Razmislite imate li ulogu supruge ili zatvorskog čuvara? Zaboravljate da posvetite vreme jedno drugom Ako zaista ne radite na tome da odvojite vreme jedno za drugo, vaša veza ima jako male šanse za opstanak. Socijalna smo bića i prirodno je da želimo da provodimo vreme s odabranim partnerom. Ali, budući da nam vreme pokradu druge odgovornosti poput posla, prijatelja i porodice, partnera doživljavamo zdravo za gotovo i ne odvojimo vreme za njega. Ta situacija se često razvije u onu "dva broda mimoilaze se u noći", pa do one "jednostavno smo se odvojili". Brak je izazov i neke od ovih stvari neće biti lake da se izvedu. Ali, trud će se na kraju isplatiti i oboje ćete negovati zdrav odnos koji će vas obogatiti i dovesti do toga da budete podrška jedno drugom tokom godina zajedničkog života. 
