> Izvor: B92
> Datum: nedelja 15.01.2012
> Rubrika: život_ljubav
> Naslov: Muškarci koji nisu za vezu
> Članak:

Muškarci sa problematičnim osobinama u život vam mogu doneti samo velike probleme.

Stručnjaci kažu, da ih uprkos velikoj želji, ne možete "spasiti". Da li vam je dosadilo da stalno da vi budete ta strana u vezi koja uvek rešava sve probleme? Smeta li vam što je njegova majka uvek važnija od vas? Dosta vam je njegovog mračnog raspoloženja? Vreme je da napravite promene u svom ljubavnom životu i da prestanete da se zavaravate da će se on promeniti. Tajanstveni vuk samotnjak On sedi sam na kraju šanka i promatra vas suptilno Deluje kao vuk samotnjak obavijen velom misterije. Da, ima nešto privlačno u tome, ali, kako analiziraju stručnjaci, reč je o tipu ličnosti koja koketira sa očajem i poruka je zapravo da želi da ga žena spasi. Međutim niko ga, sem njega samog, ne može spasiti. Svako je odgovoran za sebe. Imajte to na umu kada poželite da ga zagrlite, iscelite i stvorite mu nov život. Mogli biste vi završiti promenjene, i to ne nabolje. Simpatični komičar Za razliku od tajanstvenog muškarca, on je srce svake zabave. Šale sipa kao iz rukava, zasmejava vas, glasan je i naizgled pršti energijom. Ali, kada biste ga videle u njegova četiri zida, uočili biste da svom tom galamom zapravo skriva brojne rane iz prošlosti. Izbegavanje problema može biti opasno, a vaš trud da mu pomognete - uzaludan. Umesto smeha kojem ste se nadale kad ste ga upoznali, mogle biste lako završiti u suzama. Biznismen u nastanku Njega ćete zapaziti prvo po izgledu - jer odelo nosi i van posla. Nema toga što on ne zna, britak je, negovan i atraktivan - poželjan materijal za ženidbu. Ali, oprez! Obratite pažnju na teme o kojima najčešće govori. Da li je to novac? Njima je to omiljena tema, a u nekoj vašoj zajedničkoj budućnosti to bi takođe mogao biti i kamen spoticanja. Zašto? Njemu je novac na prvom mestu, a ne vi. Vi dođete nešto kao ukras. Želite li to da budete?! Lenjivac Lenjivac je potpuna suprotnost biznismenu, ali svejedno vam može vam uzrokovati mnogo problema u životu. On dane provodi na kauču pred TV-om ili u najboljem slučaju pred kompjuterom. Ne radi jer je kriv ceo sistem i svi oko njega, samo je on uvek u pravu. Fizičke aktivnosti svode mu se tek na pivo u lokalnoj birtiji. Ma kako dobro izgledao, on vam neće pružiti vezu i život kako želite. Vi ćete stalno vući konce i na kraju ćete se umoriti. Što god vi učinile, on se neće trgnuti. Taj teret će morati sam da prevali preko svojih leđa. Žalopojka Možda on ima najsavršenije telo koje ste ikada vidjele, ali šta to vredi ako će vam stalno kukati zbog nečega. To je onaj tip muškarca kojem uvek nešto smeta i koji nikada ni sa čim nije zadovoljan. Pivo je prehladno ili pretoplo, na savršenoj plaži bockaju ga kamenčići, a na savršenoj večeri smeta mu naslon od stolice. Možda zvuči ružno, ali vrlo je verojatno da je tako fokusiran i na vaše nedostatke. Možda vam je to simpatično na početku, ali vremenom će vam sve te žalopojke ići na živce. Mamin sin Ovu kategoriju uglavnom znaju sve žene. Najkraće rečeno, njegova mama zna sve najbolje, ona najbolje kuva i ništa što kažete ili napravite ne može biti bolje od onoga što radi i govori njegova mama. Ako primetite da često spominje svoju mamu, da joj dopušta beskrajne manipulacije i ako stavlja nju ispred vas, idite! Možda ga taj vaš čin malo protrese, pa presloži prioritete. Ako ne, svejedno ste napravile dobru odluku jer nije lako živeti u senci druge žene - njegove mame. 
