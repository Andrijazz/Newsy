> Izvor: B92
> Datum: utorak 1.11.2011
> Rubrika: život_ljubav
> Naslov: Zašto žene žele ono što ne mogu da imaju?
> Članak:

Žene žele samo ono što ne mogu da imaju, pokazuje nedavna studija sa Virdžinija univerziteta. Međutim, da li je baš tako?

Prema tom istraživanju "studentkinjama su pokazani fejsbuk profili 4 muškarca, koji su prethodno pogledali i njihove stranice ove društvene mreže. Rečeno im je da su se muškarcima a)mnogo svidele, b) svidele su im se, ali ništa posebno, c) svidele su im se ili puno ili onako (neodređeno stanje). Žene su bile najzainteresovanije za muškarce koji su odgovorili pod C. "Učesnice su najviše privukli muškarci koji su imali neodređeno mišljenje o njima; ta činjenica je doprinela da im se oni svide najviše." Verovatno ćete pomisliti da je to još jedan dokaz da žene najviše žele one koje ne mogu da imaju, ali autori studije nisu sigurni da stvari stoje tako. Nijednoj ženi iz grupe nije rečeno da su muškarci bili nezainteresovani za njih, nakon što su im pogledali profile. Međutim, da je postojala i ta opcije da li bi im oni bili najpoželjniji?! Verovatno bi. Ali zašto? Žene ne žele samo da budu prihvaćene takve kakve jesu već i da budu valjano tretirane. One samo žele da zasluže ono što će dobiti. Znamo da dame vole pažnju i da je neće odbiti s vremena na vreme, ali ako je dobiju previše i prelako, postaće nezainteresovane. One kao i muškarci, žele da budu voljene zbog toga kakve su zaista, a ne samo zbog svoje spoljašnosti. Zašto bi damu privukao muškarac kome se ona "mnogo sviđa" samo na osnovu fejsbuk profila? On je ni ne poznaje. To bi stvarno bilo jezivo. Zato, na osnovu ove studije, možemo zaključiti da žene nisu previše izbirljive i primenjuju razumnu strategiju jer odbijaju momke kojima se svide "na prvu loptu", a čekaju one koji će im prvo posvetiti pažnju, upoznati ih, a ne odmah staviti na presto.
