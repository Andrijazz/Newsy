> Izvor: B92
> Datum: utorak 29.05.2012
> Rubrika: život_ljubav
> Naslov: Koliko treba za zaljubljivanje?
> Članak:

Da li ste znali da se vaša zaljubljenost može pročitati na vašem licu? Međutim, da bi se to desilo, prvo morate pronaći nekoga ko je toga dostojan. Koliko je vremena potrebno da se to desi?

Kada uđemo u vezu, u prvih nekoliko meseci izgledamo i osećamo se divno i uzbuđeno. Mnogi su se tako osećali, ali i dalje ne znaju pravu definiciju ljubavi. Ona ne podrazumeva samo romantične večere, poklone i stalne misli o partneru. Ipak, u poslednje vreme, ljudi su počeli tako da je posmatraju i nepromišljeno jure u brak sa osobama koje "vole". Mnogi ljudi pomešaju pažnju koju dobijaju od druge osobe sa ljubavlju, što je jedna od najvećih grešaka koju sebi smete priuštiti u vezama. Na primer, u srednjoj školi verovatno su vam se sviđale osobe koje su vam pružale barem minimum pažnje. Takvu osobu smatrali ste dobrom i finom i verovatno s njom planirali ili imali platonsku vezu. Međutim, pošto se takve odluke donose ishitreno, verovatno ste bili razočarani na posletku. Zato nemojte da pretpostavljate i budite sigurni u svoja osećanja, pre nego što se potpuno predate emocijama. Potrudite se da dobro upoznate osobu s kojom ste i postepeno se s njom zbližavajte, kako biste na kraju mogli biti sigurni u ono što osećate i vi i ona. Koliko je vama trebalo vremena da se zaljubite? 
