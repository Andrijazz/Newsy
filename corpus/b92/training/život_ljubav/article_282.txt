> Izvor: B92
> Datum: sreda 22.02.2012
> Rubrika: život_ljubav
> Naslov: 10 stvari koje će je usrećiti
> Članak:

Da li ćete ikada uspeti da budete savršen suprug poput onoga koji radi sve što ćemo navesti? Verovatno ne. Ali, to ne znači da ne možete da pokušate ili barem tome da težite.

Time dobijate dve stvari - ona će dobiti muža kakvog zaslužuje, a vi zadovoljnu ženu, a znate već šta to sve sa sobom donosi. 1. Izbegavajte ove dve reči Ne koristite reči nikada i uvek. Pre svega, tehnički su netačne. Ali još važnije, to su reči koje imaju efekat posipanja benzina na vatru - umesto njih koristite one poput ponekad, osećam ili želim. Jesu blage, ali znate šta? Najbolji muževi zapravo su osetljivi na ženina osećanja. Usput, reči poput nikad ili uvek dobre su kod komplimenata poput - nikada me nisi izneverila ili uvek volim kad mi to radiš. 2. Pozdrav Uđete kroz vrata umorni, možda ometeni nečim što ste radili na poslu. Pitate je kako je prošao dan, date joj ovlaš poljubac. Ali budimo iskreni, niste uopšte obratili pažnju na nju, je li tako? Ona dobije samo mrvicu vaše pažnje. To nije dovoljno dobro. Nito ne kaže da je non-stop trebate gledati i cvrkutati, a posebnu pažnju čuvajte za posebne prilike. Ali ono što stalno možete da koristite i sa čim se sve možete popraviti je - pogled. Na trenutak ili dva pogledom joj dajte do znanja da vam je drago što ste uz nju, u vašem utočištu. Ova vrsta suptilne, ali svakodnevne pažnje održaće motor upaljenim. 3. Smejte se njenim šalama Jedna od najafirmativnijih stvari koje jedna osoba može dati drugoj jeste da ceni njene brojne šaljive pokušaje da vas razveseli. Previše muževa, s vremenom, zaboravi na to. Šta kažete? Supruga vam nije smešna? Pa šta? Nije ni vaš dosadan šef, ali se smejete njegovim pokušajima. Zašto? Jer želite da mu ukažete poštovanje. Upravo tako! Jedna od najvećih opasnosti brakova je da partneri jedno drugome prestanu da iskazuju, I pokazuju, poštovanje. 4. Ričite poput lava Svaki bi muž, s vremena na vreme, morao stati u glasnu odbranu svoje porodice. To se neće događati često, ali kada ste u situaciji da blage reči nisu učinkovite - bilo da se radi o sporu s učiteljicom, prodavačem, susedom, njenom majkom - morate biti spremni da nedvosmisleno branite svoju porodice. Nemojte bežati od te obaveze. 5. Budite i poput jagnjeta, takođe Da, to je suprotno gore navedenoj ideji, ali biti suprug svestrana je uloga. Blagost, dobrota i nežnost i sve one osobine koje se u spoljnom svetu baš i ne pokazujete, čisto su zlato kada je u pitanju brak. Dobar suprug se oslanja na svoju suprugu, ceni njene savete, dopušta joj da ga voli. Najviše smo ljudi kada smo ranjivi i izgubljeni. Pomaganje obogaćuje svakoga, podjednako onoga koji daje i onoga koji prima. S vremena na vreme, zagrlite suprugu i šapnite da ste zbunjeni, uplašeni...Dozvolite joj da vam pomogne da pronađete rešenje. 6. Bliskost Ženama je potrebna bliskost da bi osećale seksualnost, a muškarcima je potreban sekskako bi osećali bliskost. To je temeljni i neprobojni komadić slagalice u ljubavnim odnosima. Iako većina ne zna kako to da uskladi, pravi muškarci to stalno imaju na umu. 7. Osetljivost Muškarci retko dodiruju svoje žene osim, naravno, ako ne misle na seks. Međutim, "neseksualni" dodir ženama jako puno znači. Žene vole kada muškarce uhvate pod ruku ili kada joj jača polovina lagano položi dlan na donji deo leđa dok hodaju. Dovoljno je da je voljeni muškarac poljubi u kosu i bez ikakvih seksualnih naznaka da joj do znanja da je ceni. 8. Oprana šoljica kafe Muškarci često ne razumeu stvari koje ženama idu na živce poput neoprane šoljice kafe u sudoperi. Njihovi mozgovi opterećeni su time da li će imati seks taj dan, da li su im mišići dovoljno izraženi... Kada bi se muškarci samo malčice potrudili oko takvih stvari, bilo bi više mira u kući. Jer žene cene i najmanji znak pažnje, kao što je oprana šoljica kafe ili pospremljena dečja patika koja je bila na sred dnevne sobe. 9. Ne pokušavajte da je promenite Ljudi se retko menjaju. Kada se osećaju prihvaćenim i nemaju osećaj da se moraju menjati, odnos samo može napredovati. 10. Igrajte da biste pobedili Čuli ste za onu sportsku mudrost kako ne smete igrati samo zato da ne biste izgubili. Teorija se svodi na to da morate da budete opušteni kako biste svojim veštinama dali da dođu do izražaja i igrali s najboljim rezultatom. Isto vredi i kada je brak u pitanju. Ljudi obično pristaju na mirno partnerstvo, jer se boje da će im neka škakljiva ili sporna pitanja uništiti brak. Boje se da će na kraju završiti sami, kao beskućnici stanujući pod mostom iza srednje škole. Oslobodite se, igrajte hrabro i to tako da ne razmišljate o velikom riziku - razvodu. Stariji parovi često znaju da kažu da je jednom kada su zaključili da odlazak jednog od drugog nije više opcija, njihova veza dobila novi pozitivan zamah. Kada su se prestali da se plaše bi mogli da ostanu sami, počeli su i da rešavaju svoje probleme. Naravno to može biti teško i bolno, ali u svakom slučaju nije dosadno i može vezu učiniti boljom i strastvenijom. 
