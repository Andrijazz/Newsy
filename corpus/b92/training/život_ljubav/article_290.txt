> Izvor: B92
> Datum: sreda 15.02.2012
> Rubrika: život_ljubav
> Naslov: Ko teže podnosi samoću: muškarci ili žene?
> Članak:

Najnovije istraživanje otkriva da žene znatno lakše podnose samoću od muškaraca. Tačnije, žene znaju da uživaju u svojoj slobodi

Ako je verovati svemu što smo videli u brojnim filmovima poput "Dnevnik Bridget Jones", žene koje su same praznike posvećene slavljenju ljubavi će provesti glave zabijene u jastuke. Međutim, to je film, a stvarnost je potpuno drugačija i otkriva je najnovije istraživanje - muškarci su ti koje na Dan zaljubljenih i slične praznike hvataju tuga i usamljenost ako nisu u vezi. Žene koje su same, prezauzete su osećajem uživanja u slobodi, pa nemaju vremena da razmišljaju o svom singl statusu. Ukratko, žene znaju da uživaju u samoći za razliku od muškaraca koji ne samo da su tužni, nego se boje da im ni budućnost neće biti ništa svetlija. Iako filmovi pokušavaju da prikažu žene koje su same očajnim, prava je istina da su singl dame srećne jer znaju da cene svoju slobodu i provode svoje slobodno vreme tačno onako kako žele. Više od 50 posto singl žena izjavilo je da su zadovoljne svojim životom i da su srećne. To isto izjavilo je svega 39 odsto muškaraca. Manje od trećine žena priznalo je da ne voli samoću, a čak 70 posto muškaraca izjavilo je to isto. Zanimljivo je i da žene pronalaze puno više izvora životnog zadovoljstva od muškaraca. "Ljudi koji u nisu u vezi imaju snažan osećaj da ne moraju nikome da opravdavaju svoj život, posebno novac koji troše. Sebi kupuju različite stvari i sebi puno više ugađaju nego oni koji su u vezi. Takođe, samci istražuju nove stvari u životu i stalno su u prilici da probaju nešto novo. Zapravo, njihov je život zaista ispunjen, i to u potpunosti', istakla je Aleksandra Ričmond iz istraživačke kompanije Mintel koja je i sprovela istraživanje. 
