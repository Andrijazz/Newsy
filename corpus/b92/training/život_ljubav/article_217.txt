> Izvor: B92
> Datum: utorak 24.04.2012
> Rubrika: život_ljubav
> Naslov: Kako da pronađete ljubav?
> Članak:

Možda ste već izgubili nadu da ćete pronaći pravu ljubav, ali stvari nisu tako crne.

Neki psiholozi predlažu da pažljivo razmotrite gde upoznajete ljudeiI da li u potpunosti iskorišćavate potencijal za stvaranje kontakata. Uradite jednostavnu vežbu i sastavite listu 10 mesta koja posećujete svake nedelje. To može biti vaše radno mesto, škola, park, omiljena radnja ili galerija itd. Kada to uradite, ocenite svako mesto po njegovom "potencijalu za upoznavanje ljudi" na skali od 1 do 5; tako da 1 označava mesta gde retko upoznajete nove ljude kada tamo odlazite, a 5 mesta gde redovno srećete nove osobe. Potrudite se da sa svakim ko vam se na prvi pogled dopadne uspostavite značajniju komunikaciju, a ne samo da ih gledate kako prolaze pored vas. Kada to uradite, dobro pogledajte ocene mesta koja ste napisali. Ako mesta koje ste zapisali nose ocenu 1, razmislite o posećivanju nekih novih. Možda kafić u koji odlazite nema mnogo ljudi koje možete sresti, ali zato neki drugi kafić ima više potencijala za upoznavanje. Kada spazite osobu koja vam se dopada, učinite nešto da postanete "vidljiviji". Učinite sebe dopadiljivijom i atraktivbnijom osobom pre nego što stupite u kontak sa "plenom". Naravno, život je obično mnogo komplikovaniji od života u kafiću, ali to na početku nema veze. Nemojte se plašiti, da ako je potrebno, napravite korak nazad. Istraživači iz jedne studije pokazivali su ispitanicima slike ljudi; neke od njih pokazali su samo jednom, dok su ostale prezentirali nekoliko puta. Na slikama prema kojima su ispitanici pokazivali naklonost ili neutralnost na prvo viđanje, nakon nekoliko gledanja njihova naklonost za te osobe se samo povećavala; međutim ako im se osoba na slici na prvo viđanje nije svidela, nakon nekoliko pokazivanja ta osoba je dobijala sve manje poena. To vam moža biti neka vrsta lekcije. Neki ljubavni gurui tvrde da je ključ za prevazilaženje odbojnosti neke osobe prema vama, upornost: samo nastavite da se pojavljujete i možda ćete joj se na kraju zaista svideti. Ipak neka istraživanja koja su se bavila tom taktikom pokazuju da takav pristup ne funkcioniše. Kad formiramo negativno mišljenje o nekom, vrlo teško ćemo ga promeniti. U tom slučaju "navaljivanje" vam baš ne ide u korist. Ipak, sigurno nećete upoznati ljubav svog života sedeći na kauču, i zato izađite napolje. Uključite se u društvene aktivnosti, ne odbijajte mogućnosti, budite otvorenog uma - i na taj način ćete mnogo lakše pronaći ono što tražite. Što je još važnije, aktivniji društveni život vam ne pruža samo mogućnost za upoznavanje ljudi već vam i sam život čini kvalitetnijim i vi ćete se osećati mnogo bolje i ispunjenije. 
