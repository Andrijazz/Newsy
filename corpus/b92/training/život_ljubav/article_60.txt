> Izvor: B92
> Datum: nedelja 20.10.2013
> Rubrika: život_ljubav
> Naslov: Ovo su tajne srećne veze
> Članak:

Studiranje o tome šta druga strana u vezi ili braku od nas očekuje mukotrpan je posao. Zato nije loše pročitati koje su to tajne kojima se mudre žene služe da bi pridobile njegovo srce i učvrstile odnos.

One ne zvocaju Već razgovaraju. Ukoliko nakon prvog ukazivanja na problem ne uberu rezultate, pričekaju i ponove to nakon dve do tri sedmice. Ukoliko ni tada ne bude efekta, zapišu problem na papir, zalepe ga na frižider i u tom slučaju partner se neće ljutiti na njih, već će biti ljut na papir koji ga podseća na nešto što njima ne odgovara. Partnera nikada ne kritikuju u javnosti Partnera je najlakše uvrediti ukoliko mu se uputi kritika pred njegovim kolegama ili u nekom poznatom društvu. Ta kritika može biti ispoljena i u jednostavnom kolutanju očima na neku njegovu opasku, ali će mu zasmetati jednako kao glasna kritika. One hvale partnera Nadamo se da ste shvatile da ne postoji savršena osoba, i da ste prihvatile svog muškarca onakvog kakav jeste. Savladavši tu lekciju, treba se osmeliti i savladati i onu u kojoj partnera hvalimo čak i onda kad nije naročito uspešan. To polazi za rukom veoma lako kada se osvrnemo na one stvari u kojima je uspešan. Muškarci to prosto vole. Nisu dosadne u spavaćoj sobi Obaveze često ubijaju kreativnost, ali i snagu. Međutim, za seks uvek treba naći vremena i energije. Još ako imate mogućnost da svog muškarca povremeno iznenadite nečim novim na ovom polju, napravićete pravi pogodak. Interesuje ih partnerov posao Žena treba da podržava muškarca u ostvarenju njegovih životnih ciljeva. Razgovarajte, rešavajte probleme zajedno, a prethodno budite dobro upućene u njegov posao. Jer, odavno je dobro poznato pravilo da iza uspešnog muškarca stoji uspešna žena. Stalno se zaljubljuju u partnera Onaj sjaj u očima, leptirići u stomaku i sve druge stvari koje prate početak veze, treba naučiti kako da budite s vremena na vreme. Zaljubljeni izgledamo srećnije, a time i poželjnije partneru. Kako vreme prolazi, raste broj obaveza, dolaze deca i sve je teže pronaći vremena za partnera. Međutim, treba ga pronaći i uživati u svim elementima koje zajednički život nosi.
