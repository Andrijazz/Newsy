> Izvor: B92
> Datum: četvrtak 31.01.2013
> Rubrika: život_ljubav
> Naslov: Manje kućnih poslova - više seksa?
> Članak:

Oženjeni muškarci koji kuvaju i čiste, imaju manje seksa od onih koji se bave tradicionalnim muškim poslovima, kao što su sređivanje dvorišta i plaćanje računa, otkriva novo istraživanje.

Kažu da je put do pakla popločan dobrim namerama, a što više kućnih poslova oženjeni muškarci obavljaju to manje seksa imaju kaže nova studija objavljena u Američkoj sociološkoj reviji. "Naši nalazi ukazuju na značaj socijalno prihvaćenih rodnih uloga za seksualnu frekvenciju u heteroseksualnom braku", rekao je glavni autor Sabino Kornrih, iz Centra za napredne studije pri Huan Marta institutu u Madridu. "Parovi u kojima muškarac obavlja tradicionalno ženske poslove u domaćinstvu, imaju seks ređe od onih koji ne rade. Slično tome, parovi u kojima muškarci obavljaju "muške" poslove - kao što su rad u dvorištu, plaćanje računa, održavanje automobila imaju češće seks" dodaje on. Sa druge strane, muškarci koji odbijaju da pomognu u kućnim poslovima imaju češće konflikte u svojim brakovima i žene su im nezadovoljnije, kaže Kornrih. Ranije istraživanje je zaključilo da je ženino zadovovoljstvo zaista povezano sa muškarčevih učešćem u kućnim poslovima. Naučnici kažu da ravnopravni partneri mogu biti dobri prijatelji i zbog toga im treba manje seksa za dobru komunikaciju. 
