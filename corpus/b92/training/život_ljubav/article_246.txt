> Izvor: B92
> Datum: utorak 27.03.2012
> Rubrika: život_ljubav
> Naslov: Šta žene prvo primećuju na muškarcu?
> Članak:

Većina onoga što žena primeti na muškarcu u prvih nekoliko minuta svodi se na izgled, tvrdi dr Gordon Pačer, autor knjige "Looks: Why They Matter More Than You Ever Imagined".

Konverzacija Muškarci su uspešno ubedili žene da su oni ćutljiva i jaka bića, tako da one ne očekuju od njih da pričaju mnogo. Sve što vi treba da radite je da joj držite pažnju. "Znamo da što bolje ili duže žena poznaje muškarca, to će joj on biti fizički atraktivniji," kaže Pačer. One traže nekoga ko će pratiti konverzaciju, zato zaboravite na par fraza koje uglavnom izbacujete i budite svoji. Samopouzdanje Ženama su privlačni muškarci sa velikim samopouzdanjem. U prvih nekoliko minuta one neće samo primetiti koliko samopouzdanja imate već i kakve vibracije šaljete i kako razmišljate. "Žene primećuju koliko ste jasni i odlučni i da li pozitivno gledate na stvari." Ali zapamtite, šepurenje i arogancije nisu isto što i samopoudanje. Humor Još jedan razlog da pokažete te bele zube. Žene vole momke koji se smeju; još bolje, one koji njih zasmejavaju. To vam odmah daje bonus poene kod nje. Atraktivnost Da, lepota dolazi iznutra. Atraktivnost podrazumeva ono sa čime ste rođeni, ali vaši geni ne mogu sami. Ono što se računa je kako ste se obukli, namestili frizuru, da li ste obrijani i da li ste čisti. Ako se vidi da se niste nimalo potrudili da se zbog nje sredite, ona neće imati želju da vas bolje upozna. Stas Da, veličina jeste važna. Visina i težina su na vrhu liste stvari koje žene primećuju. "Previše ili premalo nije privlačno, međutim ne morate previše da brinete jer da li će joj vaš stas i visina odgovarati zavisi i od njene građe." 
