> Izvor: B92
> Datum: utorak 24.09.2013
> Rubrika: život_ljubav
> Naslov: Ne radite ovo nakon raskida veze
> Članak:

Kada je reč o razvodu braka ili prekidu veze, mnogi potpuno nesvesno čine neke od najvećih grešaka koje loše osećaje i patnju izazvanu razdvajanjem doslovce pretvaraju u agoniju

Činjenica je da je rastanak od nekoga za koga gajite osećaje stvarno težak - teško je ne misliti na sve zajedničke godine i na ono što ste uložili u vezu. Nažalost, bol ne prolazi odmah onog trenutka kada potpišete razvod braka, stoga mnogi čine velike greške koje dodatno pogoršavaju situaciju. Osam najčešćih grešaka koje činimo nakon raskida: Odlazite u krevet s prvom novom osobom. Seks s nekim novim, i to čim vam se pruži prilika, može se na prvu loptu učiniti kao dobrom idejom, no činjenica je da seks za jednu noć neće izlečiti slomljeno srce. Pravite se da ste super iako ste potpuno slomljeni. Skrivanje osećaja samo će prolongirati bol i učiniti da se osećate još gore. Neprestano slušate celu listu tugaljivih 'pesama za prekid veze'. Odmah ulazite u novu vezu. Nakon razvoda potrebno vam je prostora i vremena kako biste organizovali život bez bivšeg supružnika i da sami sebe ponovno upoznate. Međutim, to ne možete učiniti ako se odmah previše okupirate nekom novom osobom. Špijunirate bivšu ljubav preko društvenih mreža. Gledanje fotografija bivšeg supružnika sa novom ženom ili nje sa novim muškarcem doslovce će vas uništiti. Pričate i nalazite se sa bivšim supružnikom. Ako za to zaista nema razloga, nemojte to da radite. "Čist prekid" je najbolja opcija. Bacate sve što vam je ikad poklonio bivši supružnik. Nema smisla izraziti bes na nekakvoj narukvici, igli za kravatu, dizajnerskoj torbici ili sunčanim naočarama. Uništavate njegove/njene stvari koje su ostale u stanu. To je jednostavno glupo i bezrazložno, a moguće i kažnjivo. Jednostavno ih stavite u kutiju i recite mu/joj da, ako ih želi, dođe po njih. 
