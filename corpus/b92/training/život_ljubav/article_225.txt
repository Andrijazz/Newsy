> Izvor: B92
> Datum: četvrtak 19.04.2012
> Rubrika: život_ljubav
> Naslov: Zašto se muškarci odljubljuju?
> Članak:

Veze s vremenom počinju da gube onu početnu strast i šarm koji su vladali na samim počecima. Hteli ste da provodite što više vremena zajedno i nikako niste mogli da se zasitite jedno drugog. Ali nekako se u poslednje vreme čini kao da vas dečko stavlja u drugi plan i da više pažnje posvećuje stvarima na koje se pre nije ni obazirao.

Polako počinjete da verujete da ste mu dosadili? Proverite razloge zbog kojih bi to čak i mogla biti istina: Traže izazov Neki se momci pale na cure koje su im nedostupne, ili se barem prave da jesu. Izgleda kako negde u podsvesti veruju da su nedostupne devojke uzbudljivije od ostalih. Ne vole zanovetanje Svi se muškarci drže podalje od žena koje imaju potrebu da ;esto prigovaraju. Na počecima se veza žene suzdržavaju od takvih aktivnosti pokušavajući da se prikažu u što boljem svetlu. Međutim, ako imalo naginju želji za kontrolom, s vremenom će to sve glasnije i jasnije iskazivati. Problem nastaje zbog frustracija, pretvara se u iritaciju, a završava s nesnošljivošću prema drugoj osobi. Želite da mu budete žena više nego devojka Većina žena pomišlja na brak i decu čim osete sigurnost u svojim vezama. Muškarci nisu toliko skloni razmišljati o venčanju, a partneričin pritisak samo bi mogao da pogorša celokupnu situaciju što bi moglo navesti dečka da o instituciji braka ima još lošije mišljenje nego što ga je imao na početku. Vođenje ljubavi mora biti uzbudljivo Svako od nas ima svoje potrebe koje moraju biti ispunjene, međutim, drugačiji bioritam i rutina koja se uvukla u krevet, mogli bi da predstavljaju ozbiljnije probleme. Potrudite se da s vremena na vreme uvedete novu seksualnu pozu ili da promenite mesto gde vodite ljubav. Svakome treba prostor za sebe Prirodno je da želimo da provodimo što više vremena s osobom koju volimo, ali vreme koje provodimo odvojeno krucijalno je za vezu. Potrebno je osigurati vremena i prostora kada ćete funkcionisati svako za sebe kako bi se poželeli još više. I najbolja hrana dosadi kad je konzumiramo sve vreme, a to isto vredi i za osobu sa kojom smo u vezi. 
