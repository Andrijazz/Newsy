> Izvor: B92
> Datum: četvrtak 8.03.2012
> Rubrika: život_ljubav
> Naslov: 6 stvari u kojima muškarci uživaju
> Članak:

Muškarci vole kada su zaljubljeni iako to nerado priznaju. U stvari njima je više nego ženama potrebno da budu u vezi. Za muškarca je veza utočište, mesto na kom može pričati o svojim osećanjima i problemima koje ne želi da podeli sa nekim drugim.

U našem društvu ženama je dozvoljeno da imaju bliske veze sa svojim drugaricama; one otvoreno razgovaraju o svemu i podržavaju se. Kod muškaraca toga nema. Verovali ili ne, veze su jedino mesto gde muškarci dozvoljavaju sebi da budu intimni. Evo šta muškarci najviše vole u vezama i ljubavi: Osećaj da može da bude ono što zaista jeste Muškarci priznaju da su drugačiji kada su u društvu, a kada su u vezi onda su potpuno svoji. Naravno da im je zanimljivo da budu sa prijateljima i da rade "muške" stvari, ali im to brzo dosadi. Na kraju krajeva svi momci iz grupe kada izađu u provod, nadaju se da će sresti svoju buduću devojku. Muškarci ne žele partnerku samo zbog seksa - žele je zbog svega što veza sa sobom nosi. A šta je to? Žele nekog ko će ih voleti takve kakvi jesu, ko im neće nalaziti mane nego vrline, nekog zbog kog će se osećati voljeno i vredno. Kada je devojka u vezi sa nekim ili kada se uda za muškarca ona tim činom govori da je izabrala njega u moru ostalih. Takvu vrstu osećanja ne možete naći na drugom mestu. Želja da bude bolji čovek Kada je u vezi muškarac se više trudi oko svega. Više vežba, interesuje se za više stvari, postaje promoćurniji, drži oko na "konkurenciji". Ako je sve kako treba - on se oseća kao pobednik. Ponosno upoznaje devojku sa prijateljima i porodicom. Za mnoge muškarce veza je način da podignu svoj ego. Oni žele da budu bolji ljudi zbog svoje devojke. U čuvenom filmu "Dobro da bolje ne može biti" (As Good As It Gets), Džek Nikolson kaže Helent Hant: "Zbog tebe želim da budem bolji čovek," - to je veliki kompliment. Ima partnerku koju će videti na kraju dana Za mnoge muškarce devojka sa kojom su u vezi ispunjava njegov život zabavom i radošću. Ceo dan misle o njoj i lakše prebrode duge i dosadne dane na poslu, maštajući o večernjem susretu sa svojom dragom. Njen osmeh i zvuk njenog glasa - muškarcu su nagrada za dan koji je morao da provede bez nje. Veze podsećaju muškarce da je život više od teških stvari i da mogu uživati svaki dan. Imaju priliku da vam ulepšaju dan Muškarci vole kada su u stanju da usreće svoju devojku. Sama činjenica da su sposobni za tako nešto doprinosi da se osećaju dobro. Upravo to dovodi i do raspada veza, odnosno saznanje da muškarac ne može da učini ništa što će zadovoljiti njegovu partnerku; oni se zbog toga osećaju nesposobno i često imaju želju da izađu iz takve veze. Uživanje u seksu Muškarci vole seks, to svi znamo. I on igra za njih igra važnu ulogu u vezi. Kada ga upražnjavaju redovno srećni su i ispunjeni, kada ga nemaju - vrlo su nervozni. Pored samog seksa, osećaj da ih neko želi i da ih smatra poželjnim i privlačnim - u njima budi osećaj ispunjenosti i zadovoljstva. Seks različitim ljudima predstavlja različite stvari ali za muškarca on uglavnom doprinosi osećaju da su voljeni, cenjeni i priznati. Seks im je poput hrane - ne mogu da žive bez njega. Deljenje života sa nekim Muškarci vole da imaju kome da se vrate. To im pruža utehu, saznanje da ma gde da se nalaze - voljeno biće ih čeka kod kuće. Muškarci vode uglavnom teške živote, rade naporne poslove, dani su im ispunjeni nervozom, obavezama i problemima. Ali sve to lakše podnose kad znaju da u životu imaju osobu na koju mogu da se oslone i koja ih neće osuđivati. Parovi znaju da su veze divan dar za oba partnera. Muškarci koji nisu u stanju da se obavežu, koji izbegavaju veze ili koje ulaze iz jedne u drugu - jednostavno ne mogu da nađu pravu osobu. Mnogim pripadnicima jačeg pola je zaista potrebno da nađu nekog pored koga će se osećati sigurno, ženu koja će videti najbolje u njima i to im dati do znanja. Kada devojka pokaže da je srećna sa muškarcem u vezi - on će njihov odnos ceniti još više. 
