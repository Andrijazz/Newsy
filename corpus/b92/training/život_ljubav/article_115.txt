> Izvor: B92
> Datum: utorak 29.01.2013
> Rubrika: život_ljubav
> Naslov: Ovako izgleda kada bajker zaprosi devojku
> Članak:

Svi koji su bili zarobljeni u gužvi na autoputu u Kaliforniji za to mogu da zahvale jednom zaljubljenom muškarcu koji ga je blokirao kako bi zaprosio svoju devojku.

Bajker Hektor Martinez zaprosio je svoju dugogodišnju devojku Pejdž Hernandez na autoputu I-10 uz pomoć prijatelja - tačnije, njih 300. Oni su na par minuta uspeli da zastave kompletan saobraćaj. Video prikazuje sudbonosno "Da" Hektorove devojke nakon čega je usledila zaglušujuća buka 300 motora u znak radosti. "Svega nekoliko ljudi znalo je o čemu se radi. Planirao sam ovo od oktobra 2012. godine", izjavio je Hektor.
