> Izvor: B92
> Datum: četvrtak 14.06.2012
> Rubrika: život_ljubav
> Naslov: Letnji flert ili nešto više?
> Članak:

Leto je savršeno doba za seksi zabavu, osim ako niste u potrazi za ozbiljnom vezom.

Stručnjaci vas savetuju kako da otkrijete da li on traži samo provod ili nešto više. Letnji flert: obeležavanje teritorije Kada je muškarac jednim stopalom blizu ivice vaše ležaljke ili ga postavi na prečagi stolice na kojoj sedite, on podsvesno otkriva svoje međunožje. "Drugim rečima, ostalim momcima stavlja do znanja da želi da vas odvede u krevet," kaže Dženin Drajver, predsednica Instituta za jezik tela. "On je kao pas koji obeležava svoju teritoriju." Nešto više: podiže obrve Dok govorite posmatrajte njegovo lice. Ako često podiže obrve, znači da je opasno zagrejan. Stručnjaci smatraju da je to znak da strašno želi da bude sa vama. Gledajte to kao na erekciju... obrva. Letnji flert: odmah vas "pokazuje" na fejsbuku "Ako momak postavi vaše slike na fejsbuk i odmah vas taguje - on samo želi da se pravi važan," kaže autorka Ketrin Kloi Kabun. Nešto više: "nejasan" vam je na fejsbuku Kada špijunirate njegov profil na fejsu i tražite znake da mu se sviđate - nemojte se iznenaditi ako ne pronađete ništa. Momci koji su ozbiljni sa devojkom, ne objavljuju odmah sve na društvenoj mreži. Pre nego što vam uopšte pošalje zahtev za prijatelja - želeće da stekne vaše poverenje kao i vi njegovo. Letnji flert: sluša vas rukama Momak koji vas pita šta studirate istovremeno spuštajući ruku niz vaša leđa ili, nonšalatno, na butinu uopšte ne želi da zna odgovor. On je fokusiran na akciju, a ne na konverzaciju. Nešto više: okrenut je stalno ka vama Muški pupak vam može mnogo toga reći o vlasniku. Ako je stalno okrenut ka vama - sviđate mu se. Zato pratite njegov pupak: ako je okrenut ka vama i kad se pojave njegovi prijatelji - to je dobar znak. Letnji flert: odmah prelazi na akciju Ako vas pozove da isprobate hotelski džakuzi ili da idete u diskoteku i uživate u strastvenom plesu - on ne želi vezu. To je isto kao da vas je pozvao kod sebe da "gledate film". Nešto više: voli da se viđate preko dana Momak koji želi da se druži sa vama kada je napolju dan, zaista smatra da ste devojka vredna pažnje. Letnji flert: intenzivni pogled "Rođeni švaler je samouveren do tačke agresivnosti", kaže Dženin Drajver. "Bukvalno će da vas netremice posmatra dok ne skrenete pogled, samo da bi vam pokazao da ima kontrolu. Istu tehniku zastrašivanja primenjuju policajaci, sudije i advokati". Tako da, ako vas gleda a da ni ne trepne, ne očekujte da s njim slavite Novu godinu. Nešto više: razmišlja unapred Momci obično ne misle kao žene toliko o budućnosti, pa ako dečko pokaže i najmanji znak planiranja unapred - recimo, rezerviše vam sto u restoranu/klubu ili kupi karte za bioskop/pozorište, to znači da ima potencijala za dugu vezu. 
