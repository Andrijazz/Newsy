> Izvor: B92
> Datum: ponedeljak 19.12.2011
> Rubrika: život_ljubav
> Naslov: Šta bi vas nateralo na razvod?
> Članak:

U svetskom istraživanju, nasilje u porodici nalazi se na prvom mestu u 10 od 15 zemalja kao razlog za ostavljanje supružnika. U ostalih pet zemalja ispitanici kažu da bi ih neverstvo najpre nateralo da ostave partnera.

Širom sveta statistike pokazuju da su i muškarci i žene mnogo tolerantniji na klasične bračne probleme, pa ni u jednoj zemlji gubitak posla ili gojaznost partnera nisu bili dovoljni razlozi za razvod. Nasilje u porodici je međutim glavni razlog za napuštanje partnera: u Francuskoj je taj odgovor dalo 67 odsto ispitanika, u Australiji 57, Kanadi 57, Holandiji 55, Sjedinjenim Američkim Državama 54, Rusiji 49, Velikoj Britaniji 49, Brazilu 48, Maleziji 48 i Nemačkoj 39 odsto. U Francuskoj je samo tri odsto ostalih ispitanika ostavilo bi partnera u slučaju prevare, dok je u Meksiku među 67 odsto ispitanika to glavni razlog za rastanak. Neverstvo je najveći razlog za razvod i u Kini (57 odsto), Filipinima (50 odsto), Južnoafričkoj Republici (49) i Indiji (39). Kada je reč o muškarcima, njima je razlog broj jedan zbog kog bi ostavili ženu upravo prevara i to u 12 od 15 zemalja. Novac, međutim, nije sve a to je pokazalo 11 od 15 zemalja čiji su stanovnici tu stavku stavili na samo dno bračnih prioriteta. Izuzeci su Kina, Malezija, Južnoafrička Republika i Indija u kojoj bi 19 odsto ispitanika ostavilo partnera ako bi ostao "švorc". Nešto manje od 10 odsto ispitanika navodi gojenje kao razlog da ostave partnera. Nemci (20 odsto) i Francuzi (13 odsto) čini se najviše brinu o tome. 
