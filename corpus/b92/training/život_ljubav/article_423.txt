> Izvor: B92
> Datum: četvrtak 13.10.2011
> Rubrika: život_ljubav
> Naslov: Zbog čega muškarci najčešće žale?
> Članak:

Svaki muškarac je sigurno prošao kroz razne faze u životu kada je žalio zbog određenih poteza koje je činio u vezi sa nekom devojkom.

Seks na jedno veče Možda zvuči kao dobra ideja, ali, verovali ili ne, neretko se dešava da nakon toga muškarac pomisli kako bi bilo bolje da se nije dogodio. Prerano uskakanje u krevet Kada izlazite sa nekim i stupite u seksualne odnose suviše rano uvek ćete se pitati da li je ta osoba sa vama samo zbog seksa. Pomirenje sa bivšom Kada jednom raskinemo sa nekim, obično postoji jako dobar razlog za to i retko se dešava da se iste greške i problemi neće ponavljati ako se pomirimo. Propuštene prilike Nekog uzimate zdravo za gotovo i mislite da će uvek biti u vašoj blizini. Kada se ta osoba odseli ili pronađe ljubav svog života, shvatite da je za vas kasno. Nedovoljan trud Sigurno vam se nekada desilo da vidite simpatičnu devojku na ulici i u svojoj glavi napravite čitav scenario o tome kako se upoznajete. Obično ovakve stvari ostaju u domenu fantazije. Pričanje gluposti Koliko ste glupih stvari izgovorili u životu, naročito pred devojkama? Nekada se to događa iz želje da budete što zanimljiviji, a često niste ni svesni šta ste rekli dok vam ona ne okrene leđa ili lupi šamar. Raskid Ponekad je neizbežan, ali vas to ne sprečava da vam bude žao osobe koju ostavljate. Slepo verovanje nekom Iako je poverenje jedna od ključnih stvari za uspešnu vezu, često su ljudi neiskreni i zato sve treba prihvatati sa rezervom. Kada jednom izgubite poverenje u nekog, teško da ćete ga ikada povratiti. 
