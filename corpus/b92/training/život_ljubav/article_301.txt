> Izvor: B92
> Datum: sreda 8.02.2012
> Rubrika: život_ljubav
> Naslov: Da li znate šta je pravilo 50-30-20?
> Članak:

Leptirići u trbuhu i osmeh koji ne silazi s lica "posledice" su tek započete veze, međutim, kako bi pozitivan osećaj potrajao što duže postoje sitnice na koje je potrebno pripaziti.

Iako nam pravila za dobru vezu već izlaze na uši, nije loše proveriti ili ponoviti ono šta predlažu stručnjaci za odnose: 50-30-20 Stručnjak za veze Vendi Aterberi predlaže pravilo koje je nazvala 50-30-20, 50 odsto vremena potrebno je da odvojite za partnera, 30 posto za prijatelje i porodicu i 20 posto za sebe. To je formula koja će osigurati zdrav i uspešan odnos u kojem će svi biti zadovoljni. Faza medenog meseca Vreme koje provodite zajedno za vas je neprocenjivo. Kako bi faza "medenog meseca" potrajala što duže važno je da ne izgubite sebe. Pritom ne mislimo da ne smete da pokazujete svoja osećanja i da uživate u svakom zajedničkom trenutku, ali ipak zadržite pokoju tajnu za sebe, provodite vreme s prijateljicama i ne odričite se stvari koje volite zbog partnera. Zaboravite na SMS poruke Prvi znaci neslaganja ne znače da vaša veza neće uspeti, rasprave i svađe deo su svakog zdravog odnosa, međutim, SMS poruke nisu poželjan oblik komunikacije. "Ukoliko ste naišli na situaciju u vezi koju je potrebno raspraviti učinite to putem telefona ili u četri oka. Ako vam to predstavlja problem znači da ste u odnosu sa pogrešnom osobom ili niste spremni za vezu", kaže Vendi. Pristanite na kompromis, ali ne gubite sebe Kompromis je sastavni deo svake dobre veze - pritom je bitno da ostanete svoji i ne popuštate često. Ukoliko pristajete na sve šta partner želi, stvarate loše temelje za buduće rasprave". Ne upoređujte bivšeg i sadašnjeg partnera "Ne pričajte o drugim muškarcima dok niste sigurni u svoju vezu", savet je kolumnista magazina Glamour.com Džona Ortveda. Možda ćete pomisliti da vaš sadašnji partner želi da čuje kako je bolji ljubavnik od bivšeg, ali to je klizav teren na kojem upravo vi vrlo lako možete završiti na zadnjici. Pojasnite mu svoje granice Stvari koje su vam neugodne partner bi lako mogao da protumači kao nezainteresovanost, ali to je vrlo lako rešiti iskrenim razgovorom. "Otvoreno progovorite o stvarima koje volite ili ne volite u krevetu i da li vam smeta javno iskazivanje nežnosti', predlažu stručnjaci za odnose. Ne pretvarajte se da je vaša veza više nego što uistinu jeste "Nakon kratkog vremena provedenog u vezi partner i vi možda imate drugačija shvatanja o vašem odnosu. U redu je biti zaljubljen. Ukoliko partner ne pokazuje isto teško da ćete ga na to nagovoriti, a posesivnim ponašanjem mogli bi da ga oterati od sebe. Vreme će pokazati da li je potrebno da ostanete zajedno ili je kucnuo čas da potražite nešto drugačije", tvrdi Vendi Aterberi. Nastavite da budete srećna i nezavisna žena Ovo je prvi uslov za uspeh veze, vi morate biti vi, srećna i zadovoljna i uz to i zaljubljena žena. Izgubite li sebe, izgubili ste i temelj za dobru vezu. "Ne oslanjajte se na muškarca kao jedini izvor vaše sreće", naglašava Aterberi. 
