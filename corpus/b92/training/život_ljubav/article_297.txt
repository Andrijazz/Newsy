> Izvor: B92
> Datum: ponedeljak 13.02.2012
> Rubrika: život_ljubav
> Naslov: Koliko muškarci troše na poklone?
> Članak:

Ostalo je još samo nekoliko časova do Dana zaljubljenih, izlozi su prepuni srca, cveća i ostalih ljubavnih simbola i sigurno se pitate šta će vam vaš voljeni pokloniti.

Međutim ako se zabavljate sa Nemcem - nemojte se previše nadati. Istraživanje pokazuje da su Nemci najmanje darežljivi kada biraju poklon za devojku, a vrlo blizu njih su i Italijani. Istraživanje sajta kompanije za proizvodnju nakita boticc.com otkriva da su muškarci sa Dalekog istoka najšire ruke za Dan zaljubljenih. Momci iz Kine, Hong Konga, Japana i Singapura troše preko 200 evra za svoju dragu. Odmah iza njih su Španci i Francuzi koji u proseku izdvoje oko 180 evra. U vrhu su i Britanci i Amerikanci, ali su najviše iznenadili (neprijatno) Nemci, koji su se našli na poslednjem mestu jer su voljni da izdvoje samo 70 evra za svoju partnerku. Na listi se ne nalaze oni koji ne kupuju ništa. Istraživanje pokazuje da su Britanci najmanje zainteresovani za proslavu ovog praznika i njih 38% čak nikada nije poslalo ni ljubavno pismo partnerki. Podaci onlajn kupovine pokazuju da dame najviše dobijaju minđuše, narukvice i ogrlice. Za kupovinu prstena se odluči 14% muškaraca. Međutim nije sve u novcu. "Ne računa se koliko smo novca potrošili već na šta," kaže jedan Italijan. 
