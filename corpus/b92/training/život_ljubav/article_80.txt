> Izvor: B92
> Datum: sreda 24.07.2013
> Rubrika: život_ljubav
> Naslov: "Slomljeno srce" zaista boli a kriv je oksitocin
> Članak:

Svako kome je nekada bilo slomljeno srce složiće se sa konstatacijom da "ljubav boli". A sada je ovo potvrdila i nova studija koja je otkrila da hormon odgovoran za osećaj ljubavi takođe pojačava i osećanja nervoze i straha.

Oksitocin stvara osećaj romantične povezanosti i poznat je pod nadimkom "ljubavni hormon" a sada je otkriveno da je on zaslužan i za dugoročan bol koji osećamo nakon raskida. Istraživanje je pokazalo da je jedna funkcija hormona da jača socijalnu memoriju u posebnom delu mozga a ukoliko je to iskustvo bolno ili uznemirujuće, Oksitocin će aktivirati deo mozga koji pojačava memoriju. Isti hormon koji nam daje radost ljubavi se nalazi i iza naših najneprijatnijih misli i čini da one ne izblede tako lako. Oksitocin takođe pojačava našu podložnost strahu i nervozi kada se nalazimo u stresnoj situaciji i može da pojača nervozu i strah kao odgovor na budući stres. Sada se čini da poput ljubavi, Oksitocin može da nam pruži ekstremno zadovoljstvo ali i ekstremnu tugu kada su emocije u pitanju. I dok se nalazi iza najboljih delova veze, vrlo je verovatno da je takođe i iza onih užasnih osećanja tuge i "slomljenog srca". 
