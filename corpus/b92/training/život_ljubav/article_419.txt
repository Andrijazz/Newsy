> Izvor: B92
> Datum: sreda 19.10.2011
> Rubrika: život_ljubav
> Naslov: Kakve devojke muškarci žene
> Članak:

Svi muškarci imaju barem okvirnu listu osobina koje bi trebalo da poseduje njihova buduća supruga. Zato, ako ne ispunjavate ključne stavke, nikada vas neće zaprositi. Šta onda?

Neretko se dešava da upravo oni muškarci koji su za sebe tvrdili da se nikada neće oženiti, odmah posle okončanja dugogodišnje veze stanu na "ludi kamen" sa potpuno neočekivanom devojkom. Zašto menjaju mišljenje? 1. Ona je uzbudljiva i angažovana Ona uspeva da kod muškarca izazove mešavinu iščekivanja i neizvesnosti, a na kraju ga uvek iznenadi. Spontana je, nepredvidiva i svom muškarcu se postepeno otkriva. Njen život nikada nije statičan i uvek se trudi da opovrgne mit o bračnoj monotoniji. 2. Ona zaista voli seks Ništa neobično - devojka koja uživa u borbi među plahtama uvek će imati dobar društveni život. Ukoliko se još i trudi da se u toku seksa emocionalno poveže, pretvara se od dobre devojke do "materijala za ženidbu". Muškarci, naime, čeznu za erotikom i duhovnom povezanošću u seksu sa ženom koju vole. Nije reč o akrobatici i isprobavanju Kama Sutre, nego dostizanju spiritualnog nivoa vođenja ljubavi koji snažnije povezuje partnere. Takođe, ona nikad neće odustati od strasti i uvek će se truditi da ostvari "vruće snove" svog muškarca. 3. Partner nije njen ceo život život Muškarcu laska kada ga žena obožava i stavlja u centar pažnje. Međutim, mnogo više ga privlači devojka koja zadržava svoju nezavisnost i svest o sebi čak i onda kada veza postane stabilna. Idealno je kada oba partnera zadržavaju individualnost a ipak dobro funkcionišu zajedno. 4. Ona je svesna koliko joj partner znači To što muškarce privlače nezavisne devojke, ne znači da im prija stalna distanciranost. Oni vole žene koje otkrivaju svoju nežnu stranu i pokazuju im da će uvek biti tu za njih. Nema potrebe da mu izigravate majku i brinete o svakom njegovom postupku, nego da sitnim znacima pokažete da može da se osloni na vas. 5. Ona želi najbolje za njega Muškarci obično ne voli da im devojke neprekidno komanduju i zanovetaju. Međutim, cene svaki pokušaj da im pomognete da ostvare ciljeve, čak i kada to zahteva nešto oštriji razgovor. Mnoge žene puštaju muškarce da rade šta hoće i misle da je nepristojno izazivati ih da ponude više od sebe. Ipak, oni se dive damama koje ih ohrabruju da srede život i reše probleme. 
