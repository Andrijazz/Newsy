> Izvor: B92
> Datum: četvrtak 30.05.2013
> Rubrika: život_ljubav
> Naslov: Da li je seks neophodan za dobru vezu?
> Članak:

Najčešće uveče, kada ušuškaju svoju ćerku u krevetu, Šarlot i Kris Everis se grle i ljuba na sofi u dnevnoj sobi, ispred televizora. U srećnom braku već deceniju, ovaj par ne može da zamisli život jednog bez drugog. Začuđujuće je da nisu vodili ljubav više od dve godine.

Oboje tvrde da je njihov brak, u koji su ušli posle dvogodišnjeg zabavljanja, snažniji od drugih. Prosto, seks nije važan za njihovu sreću. "Uzbuđujemo jedno drugo, ali nemamo ni vremena a ni energije za seks" kaže Šarlot i dodaje: "Teško mi je da se isključim, znajući da naša četvorogodišnja kćer spava u susednoj sobi. Mislim da kada bi Krisu nedostajao seks, da bi mi rekao ili bih ga uhvatila kako gleda pornografiju na internetu, ali ni on ne želi da ima seks", kaže ona. "Iako ja imam 34, a on 40, mi smo zadovoljni", dodaje Šarlot. Šarlot i Kris nisu jedini par kome ne nedostaje seks u vezi. U poslednjem istraživanju se tvrdi da ima između 15 i 20% parova koji upražnjavaju vezu bez seksa i vode ljubav manje od 10 puta godišnje, dok 5% njih ne vodi ljubav uopšte. Helen Miren, poznata britanska glumica, početkom godine je govorila o ovim parovima: "Mislim da je moć partnerstva u braku potcenjena od društva. To je ono što čini brakove uspešnim, ne seks", rekla je ona.

U društvu opsednutom seksom, gde svi - mladi, stari, muškarci i žene objavljuju svuda koliko puta "to" nedeljno rade, pravo je olakšanje saznanje da postoji mnogo parova koji priznaju da seks nije najvažniji u njihovoj vezi ili braku. Pre tri godine, kada je ćerka Šarlot i Krisa imala osamnaest meseci, Šarlot je skoro umrla od ektopične trudnoće, posle koje je morala da se podvrgne parcijalnoj histerektomiji, koja je trajala šest meseci. Od tada ona i Kris su vodili ljubav samo jednom, a ni tada ona u tome nije uživala. Dženis Hiler, klinički psiholog u Centru za veze u Londonu, godišnje saveruje stotine parova o nedostatku intime u braku. "Sigurna sam da se mnogi i ne prijave za savetovanja, ali da imaju taj problem i odlučuju da ostanu zajedno u vezi, braku - bez seksa", smatra Hiler. Šta vi mislite o vezi bez seksa?
