> Izvor: B92
> Datum: petak 14.12.2012
> Rubrika: život_ljubav
> Naslov: Koji muškarac je idealan za vas?
> Članak:

Da li ste se ikada zapitali zašto ste u mladosti pravili toliko loših odabira partnera, možda će vas utešiti činjenica da se slika "savršenog muškarca" menja s godinama.

Istraživanja su pokazala da vaše godine mogu uticati na to kakve karakteristike priželjkujete kod partnera. Studija koju je sproveo sajt match.com takođe je otkrila da s godinama žene postaju probirljivije. Dr Sesilija DFeliče, klinički psiholog i stručnjak koji daje savete na pomenutom sajtu kaže: "Prirodno je da se kako žena sazreva, njen ukus prilagođava novim stvarima". Dakle, kakvi partneri su potrebni za ženu u svim njenim životnim fazama?

Mlade žene žele muškarca kojim mogu da se pohvale pred prijateljima. Čak 47 odsto ispitanica reklo je da se ne bi zabavljalo sa partnerom koji se ne bi dopao njenim drugarima. Takođe, žene u ovim godinama vole fizički atraktivne muškarce; štaviše, češće se odlučuju za momke koji su bolje građeni od njih samih. Očekuju da imaju sličan ukus u odabiru filmova, knjiga i muzike, što kasnije više nije toliko važno.

Kako počinju da grade karijeru, žene u ovom periodu života počinju da biraju na osnovu dugoročnih planova, ali i dalje "padaju" na fizički izgled muškarca. Seksualna privlačnost i kompatibilnost su u ovoj fazi važnije nego ikad. Ambicioznost je takođe veoma važna, a dve trećine ispitanica smatra da je to osnovna karakteristika poželjnog muškarca.

U periodu života kada žele da se "smire na jednom mestu", žene bivaju zainteresovane za starije muškarce. Čak 73 odsto ispitanih želelo bi da ima partnera koji je barem pet godina stariji od njih. Dobri maniri su nešto što bi trebalo da krasi njihove izabranike, a manje od jedan odsto žena pristalo bi da bude sa muškarcem koji ne zna da se ponaša u društvu.

Stabilnost je glavni cilj, pa 95 odsto njih traži partnera pored kog će se osećati sigurno. Pronalazak muškarca sa visokim prihodima važniji je ovoj grupi žena, nego bilo kojoj drugoj. Žene ovih godina su manje probirljive, ali češće ulaze u veze sa mlađim muškarcima.

Kasnije u životu, ženama je bitno da imaju dobrog i inteligentnog sagovornika s kojim dele sličan osećaj za humor. Međutim, kriterijumi ne opadaju u ovoj fazi života - zapravo dame starije od 55 godina postaju probirljivije nego ikad. One takođe veoma cene seksualnu kompatibilnost, pa čak 45 odsto njih smatra da je to važan faktor u vezi. Koje karakteristike treba da ima vaš muškarac iz snova? Foto1: imagerymajestic / FreeDigitalPhotos.net Foto2: stockimages / FreeDigitalPhotos.net
