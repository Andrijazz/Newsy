> Izvor: B92
> Datum: nedelja 20.11.2011
> Rubrika: život_ljubav
> Naslov: Da li je on spreman za vezu?
> Članak:

Najvažniji aspekt u kreiranju veze je prepoznati momke koji su spremni, voljni i u stanju da se posvete ženi.

Kvalitet žene se meri i kvalitetom njene veze, odnosno kvalitetom njenog izbora partnera. Ova 3 znaka pokazuju da je on spreman da se posveti jednoj ženi: 1) Ne interesuje ga samo seks - Seks je važan deo svake veze, posebno muškarcu, ali to nije jedini deo. Muškarac koji želi vezu biće spreman da provodi vreme sa ženom i van kreveta. 2) Zanima ga šta je čini srećnom - Muškarci žele da štite i brinu o svojoj izabranici. Onaj koji je spreman za to, pokazuje da mu je stalo do partnerke i njene sreće. On shvata da ako želi da njemu bude lepo, mora da se posveti i devojci i njenim potrebama. 3) Uključuje je u svoj život- Poziva je na porodična okupljanja i na venčanja svojih prijatelja. Tako joj pokazuje da mu je stalo do nje. Žene koje su sposobne da dobro procene muškarce uspevaju da stvore snažnu, srećnu i ispunjenu vezu. 
