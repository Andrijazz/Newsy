> Izvor: B92
> Datum: sreda 18.04.2012
> Rubrika: život_ljubav
> Naslov: Siromašni muškarci su poželjniji?
> Članak:

Današnje mlade verovatnije će se udati za muškarca "ispod sebe" nego što će odabrati partnera koji poseduje više novca i veći socijalni status od njih.

Izveštaj, koji je objavio "Institute for Public Policy Research", pokazuje da su se ženske aspiracije tokom vremena promenile, i da današnji brakovi nisu ni približno slični onima iz 40-ih godina prošlog veka. Glavni uzrok ovakvoj promeni jeste sve bolja pozicija žena na poslu. Sudeći po statistici, 50 odsto žena starosti od 17 - 30 godina poseduje visoko obrazovanje dok je to slučaj sa 42 odsto muškaraca, što se takođe odražava i na povećanje u ženskim zaradama. Kao rezultat povećanja finansijskog statusa, sve veći broj žena poseduje dovoljno resursa da može da se uda za muškarca koji zarađuje manje od nje. Pored porasta broja žena koje u bračnu zajednicu ulaze sa manje imućnim muškarcima, što nije bio slučaj u prošlosti, u porastu je i broj brakova između partnera istog socijalnog statusa. 
