> Izvor: B92
> Datum: petak 4.11.2011
> Rubrika: život_ljubav
> Naslov: Kako prevazići strah od žena?
> Članak:

Muškarcima su najveće prepreke u prilaženju devojkama oni sami. Srećom, postoji nebrojeno mnogo različitih tehnika koje vam mogu pomoći da dođete do boljih rezultata. Ključ je u tome da promenite način razmišljanja.

Obratite pažnju na sitnice, jer od njih u velikoj meri zavisi da li ćete uspeti da prebrodite svoje strahove od žena. Zato vam dajemo nekoliko saveta kako da privučete ženu dobrim stavom: 1. Žena vam je potrebna kako biste ulepšali svoj život Kada muškarci traže osobu za vezu, to obično čine zato što su tužni i usamljeni i misle da će "ženska ruka" učiniti da se osećaju ispunjeno i srećno. To može delovati samo privremeno, ali će se kasnije okrenuti protiv vas. Na primer, emitovaćete pogrešnu energiju da samo pokušavate da ispunite prazninu. Zatim, praktično ćete postati zavisni od žene sa kojom ste, a to je "put u pakao". Promenite način razmišljanja i eventualnu vezu smatrajte samo ulepšavanjem vašeg života. 2. Nema razloga da vas žena odbije Naravno da ne možete biti stoprocentno sigurni u vaš uspeh. Međutim, većina muškaraca ženama prilazi sa predubeđenjem da će ih one odbiti, osim ako joj ne laska, ne pretvara se da je nešto što nije i ne tretira je kao princezu. Umesto toga, treba o sebi da razmišljate kao o osobi koja kontroliše situaciju i da ona nema razlog da vas odbije. Ako se to ipak desi, niste krivi vi, nego ona. 3. Nikad ne potcenjujte žene Osvrnite se oko sebe i uverite se koliko lepih žena postoji oko vas. Ako neprekidno potcenjujete fizičke ili psihičke kvalitete žena, ubedićete sebe da ne postoji žena za vas. U najgorem slučaju, smišljaćete izgovore u vidu nedostatka novca ili vremena za devojku, što je potpuno neopravdano. Žena ima veoma mnogo i imajte to u vidu pre nego što počnete da generalizujete. 
