> Izvor: B92
> Datum: utorak 27.12.2011
> Rubrika: život_ljubav
> Naslov: Poklonite mu - sebe
> Članak:

Ako se bavite mišlju da vašem muškarcu za novogodišnji ili božićni poklon ponovo kupite nešto od kozmetike, garderobe ili, još gore, alata, razmislite još jednom.

Ono što bi on najviše želeo ste - vi (po mogućnosti umotani samo u crvenu mašnu). Zašto biste davale gomile novca na proslave u nekom restoranu, kad odličan užitak za daleko manje novca možete prirediti i u svom domu? Dakle, nema lepšeg poklona za muškarca od toga da sebi kupite neki seksi veš i iznenadite ga dobrim seksom. Nećete pogrešiti ako kupite samo čipkani grudnjak i seksi bokserice, ali za praznike možete dati "oduška" i njegovim fantazijama i fetišima (ako ih ima). Pazarite neki kostim francuske sobarice, medicinske sestre (ili šta već voli) i dočekajte u tome Novu godinu. I neke sitnice poput sveća, igračaka "za odrasle" i erotskih knjiga mogu biti odlični pokloni. Ukoliko se odlučite za ovo poslednje, vanvremena knjiga je "Ljubavnik lejdi Četerli". Poslednje, ali ne manje važno, jeste da budete maksimalno opuštene i iskrene. Vodite ljubav zato što to želite, a ne samo da biste ga obradovale. Sve i da odlučite da mu uz "sebe" priuštite i još neki poklon, možete biti sigurne da će mu novogodišnji seks mnogo više značiti i svakako biti korisniji.
