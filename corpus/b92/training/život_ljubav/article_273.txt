> Izvor: B92
> Datum: petak 2.03.2012
> Rubrika: život_ljubav
> Naslov: Da li znate zašto ste ostavljeni?
> Članak:

Prošli ste kroz težak raskid, ali ni sami ne znate zašto vas je partner ostavio? Za vas postoji sajt koji će vam rešiti sve nedoumice.

Novi sajt wotwentwrong.com omogućava vam da saznate zašto ste ostavljeni, a da bivšeg ne pogledate u oči. Počeo je sa radom u Americi neposredno pre Dana zaljubljenih i postao je poznat širom planete za svega nekoliko nedelja. Kako funkcioniše? Ulogujete se i unesete ime i email adresu bivšeg od kog želite odgovore i pustite da sajt sam izradi zahtev. Odaberete templejt (filozofski, iskreni, besni ili opušteni) i pustite da sajt sam pošalje mejl. Posle toga, sve što treba da uradite je da napišete vaš partner izgleda, ocenite njegovu privlačnost, seksepil i ličnost. Takođe, možete napisati specifične razloge zbog kojih ste vi želeli da ga ostavite. Neki od uvredljivih odgovora koji su vam ponuđeni su: "loše se ljubi", "ima loš zadah", "suviše je dlakav" i slično. Kada pošaljete zahtev, on će primiti vašu poruku zajedno sa reakcijom. On na sličan način daje odgovor tako što bira neke od ponuđenih odgovora. Da li zaista želite da znate zašto ste raskinuli? Čini se da ljude to zaista interesuje, naročito Njujorčane kojih ima najviše na sajtu. Prisutni su posetioci i iz Španije, Hong Konga, Japana, Brazila i Australije. Psihološke studije otkrile su da pojedinci zapravo žele da zaborave na prethodnu vezu, tako što neće ostaviti nikakve nedoumice, a kada saznaju zašto više nisu zajedno, žele da se osvete negativnim rečima o partneru. Tehnologija efikasno uklanja svaku osetljivost, pa možete i da čitate i da pišete brutalne stvari bez ikakvih posledica. Ipak, da li nečija iskrenost može učiniti da se osećate lakše? 
