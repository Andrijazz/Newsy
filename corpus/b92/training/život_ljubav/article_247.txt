> Izvor: B92
> Datum: utorak 27.03.2012
> Rubrika: život_ljubav
> Naslov: Koliko zaista poznajete ljubav i veze?
> Članak:

Svi smo iskusili čari zabavljanja i veza, ali koliko činjenica o ljubavi zaista znate? Evo nekoliko zaista interesantnih za koje verovatno niste čuli.

1. Ravnoteža ljubavi Kada su dvoje zaljubljeni, u nekom trenutku će uvek jedno voleti više od drugog. Ovo ne znači da će druga osoba mrzeti svog partnera dok je drugi lud od ljubavi. To znači da, kada su dvoje u ljubavi, samo jedna osoba igra "glavnu" ulogu u održavanju veze, dok se drugi samo prepusti. 2. Atraktivna žena Atraktivne žene koje su udate za muškarca prosečnog izgleda sklonije su aferama. Čak iako takva žena nije zainteresovana za flert, muškarci će joj lakše prilaziti jer znaju da je udata "ispod" sebe bar kada je o izgledu reč. A onda je samo pitanje trenutka kada će ona pokleknuti zbog "lepšeg" muškarca. 3. Atraktivan muškarac Atraktivni muškarci koji su u braku sa ženom prosečnog izgleda manje su skloni aferama. Pripadnici jačeg pola su vizuelna stvorenja i lepotu i atraktivan izgled stavljaju ispred skoro svega ostalog; međutim kada se zaljube u ženu koja ne izgleda tako dobro, postoje neki drugi aspekti kod nje koji su ga privukli. 4. Zašto se zaljubljujemo Svi smo iskusili ovo i znamo da je tačno: muškarci se pre zaljubljuju u ženu zbog njenog izgleda, dok devojke padaju na ponašanje. Dakle, ljubav na prvi pogled dešava se samo muškarcima. 5. Dužina ljubavi Što udvaranje duže traje, to će i veza duže trajati. Fleretovi i strastvene veze su odlični, ali nisu dobar znak za duge veze. Ako ste oboje strastveni i na početku veze vodite ljubav gde god stignete, znajte da je osnova vaše veze strast, a ne ljubav. I šta se dešava kada se nakon godinu dana vatra ugasi? Nažalost, u većini slučajeva, veza se raspada. Zato ako zaista želite kvalitetnu vezu sa nekim, dajte sebi vremena da se zaista zavolite i razumete. 6. Fizički dodiri Fizička intimnost i fizički dodiri povećavaju šanse za zaljubljivanje. Prijateljima se to dešava vrlo često; kao i kolegama na poslu. Fizički kontakt je afrodizijak na suprotni pol, i na taj način lako dolazi do zaljubljivanja. 7. Afere su seksualno uzbudljivije Ovo možda nije lako čuti, ali je istinito. Afere su uvek seksualno uzbudljivije od dugih veza. Seks sa nekim ko nam nije stalan partner će nas više zadovoljiti od seksa sa stalnim partnerom. Jedan od razloga je sam seks po prvi put sa nekim koga ne poznajemo dovoljno, ali veći razlog je sam rizik koji doprinosi uzbuđenju. 8. Lljubav nas i usrećuje i rastužuje Ljudi koji su u vezama i vole svoje partnere su zadovoljniji svojim životom od većine srećnih samaca. U isto vreme oni koji su u vezama, ali nisu zadovoljni ponašanje svog parrtnera, su depresivniji i nezadovoljniji svojim životom od većine depresivnih samaca. 9. Učinite da vas neko zavoli Evo ljubavne činjenice koja vam ide u korist. Ako ikada poželite da se neko zaljubi u vas napravite neuobičajenu strategiju. Za prvi sastanak možete otići u restoran, a za drugi u zabavni park ili nešto slično. Odlazak u restoran vam može doneti nešto bolje jer ćete se tamo bolje upoznati i više naučiti jedno od drugom. Ali odlazak u zabavni park je takođe dobra ideja jer studije pokazuju da opasne vožnje povećavaju produkciju adrenalina koji stimuliše uzbuđenje i podstiče privlačenje dvoje ljudi; ovo naročito važi za devojke. 
