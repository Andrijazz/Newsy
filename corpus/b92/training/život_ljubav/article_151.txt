> Izvor: B92
> Datum: nedelja 12.08.2012
> Rubrika: život_ljubav
> Naslov: Četiri tajne svakog muškarca
> Članak:

Postoje žene koje misle da njihov muškarac nema tajni pred njima, a za njihovu situaciju postoji i naziv: samozavaravanje. Baš kao i žene, muškarci imaju puno tajni.

Iako nisu svi muškarci isti, ove četiri tajne ima većina njih. Drage dame, nemojte se šokirati: Zamišljaju vas golu Svaki muškarac, u bilo kojoj situaciji, u jednom trenutku će da vas zamisliti golu. To može biti u sred poslovnog sastanka ili neobaveznog razgovora na ulici, ali to rade svi: Građevinski radnici pored kojih prolazite, prijatelji vašeg dečka, pa čak i vaš najbolji prijatelj. Ako ste žensko i ako ste pričali više od jedanput, sigurno vas je zamislio golu. Ne treba im romantika Ne kažemo da nisu romantični, ali realno, muškom rodu romantika uopšte nije potrebna. Žene su drugačije sazdane, pa će tako buket cveća ili bombonjera za njih učiniti čuda, ali muškarci bi mogli ceo život da provedu a da i ne osete potrebu za romantičnim gestovima. Sva sreća da njihova romantičnost često znači nagradu, inače bismo živeli u jednom običnom, dosadnom svetu. Nemaju planove Devojka koja je dva meseca u vezi zna tačno kuda želi da ta veza ide. Muškarci ispod 30 godina retko znaju svoje planove za sledeću nedelju, a kamo li šta će da bude u budućnosti. Dok devojčice odrastaju sanjajući o savršenom muškarcu i znaju detalje sopstvene svadbe, muškarci jednostavno pokušavaju da se zabavljaju, bez puno razmišljanja šta će biti za nekoliko godina. Svi gledaju porniće i masturbiraju Svako malo naletimo na devojku koja je uverena da njen dečko, otkad je s njom, više nema potrebu za samozadovoljavanjem i porno filmovima. Iako je ovo slatka laž u koju biste možda i htele da verujete, morate biti svesne da im je to u krvi i da im ništa neće smanjiti potrebu za tim uživanjem. 
