> Izvor: B92
> Datum: četvrtak 27.10.2011
> Rubrika: život_ljubav
> Naslov: Šta muškarci primećuju, a šta ne?
> Članak:

Žene se često uzbuđuju zbog svojih nesavršenosti na telu poput strija, celulita,dodatnih kilograma... Možda će vam biti lakše kad saznate da većinu tih stvari muškarci uopšte ne primećuju. Međutim, neke druge stvari ipak i primete...

Šta muškarci ne primećuju? 1. Celulit, stomačić... Muškarcima nije jasno zašto žene pokrivaju neke delove tela kada su na plaži. One su njima lepe i sa celulitom i sa stomačićem. Žena koja ima dovoljno samopouzdanja i koja uživa u hrani i smehu, i kojoj ne smeta što joj stomačić malo opušten - je muškarcima mnogo više seksi od one koja se pokriva. I uostalom, kada je muškarcu smetalo malo viška na ženskom telu? 2. Grudi koje ne privlače pažnju Muškarci vole grudi. Neki vole određeni tip ovog ženskog tela, ali ih se većina oduševljava na sve "modele". Čak i nakon 10 godina i dvoje dece, vaš partner će jednako biti uzbuđen kad god vas vidi u toplesu. 3. "Intimna" frizura Muškarci se nekad briju nekada ne, i vama ostavljaju isti izbor kada je o "frizuri" vašeg međunožja reč. Oni zaista ne obraćaju previše pažnje na to jer im je privlačniji sam proizvod od pakovanja. 4. Rascvetani krajevi na kosi Šta je to? Reklame o proizvodima za rascvetale krajeve su svuda oko nas; a žene u njima izgledaju baš zabrinuto. Muškarac ne bi primetio vašu rascvetalu kosu sve da mu život od toga zavisi. Šta muškarci primećuju? 1. Kada nemate prirodnu boju kože Njima nije jasno zašto žene trče u solarijum kako bi potamnele, ali im nisu jasne ni one koje žele bleđi ten jer, kako god okrenete, vaša koža na kraju izgleda nekako narandžasto; ili tako bar oni misle. Prirodno je seksi: oni vole tamnu kožu, maslinasti i karamel ten kao i potpuno svetlu put. 2. Silikonske usne Njima je to jezivo. Silikonske usne vam neće pomoći da izgledate poput Andželine Žoli, već će muškarac pomisliti da ste imale neku strašnu zubarsku intervenciju. 3. Nepomično lice (primećujete li vezu sa prethodnom stavkom?) Zašto muškarci ne vole što uklanjate bore? Možda zato što ćete izgubiti sposobnost da izražavate emocije na licu, poput zabrinutosti ili iznenađenja?! 4. Ožiljke Ožiljci predstavljaju iskustvo i izdržljivost. Vama možda smeta ožiljak od carskog reza i želite da ga sakrijete, ali muškarca to samo podseća na vašu hrabrost i na dete koje ste mu podarili. Uostalom, poneki ožiljak na telu za njih znači da ste se tu i tamo zabavljali, iskusili ponešto, doživeli nešto i oni su im indikator da ćete imati odličan seksualni život. 
