> Izvor: B92
> Datum: utorak 12.06.2012
> Rubrika: život_ljubav
> Naslov: Kako da pronađete onog "Pravog"
> Članak:

Možda vam pronalazak gospodina Pravog deluje kao nemoguća misija - ali verujte nam ON je tamo negde. Iako je mnogo momaka na "tržištu" nisu svi dobri za vas. Ovih 6 saveta će vam pomoći da pronađete baš pravog za sebe.

1. Momci vole veze Devojke misle da momci ne vole da budu u vezi i zato se zadovoljavaju lakim flertom ili vezom za jedno veče. Međutim i muškarci vole da budu u vezi, ali ako u njegovom društvu samo flertujete i ponašate se kao da ne želite ništa ozbiljno - neće vas ni uzeti u razmatranje. 2. Gospodin Pogrešni možda poznaje gospodina Pravog Ne odustajte lako, ako vam se nabacuje tip koji vam se ne sviđa ne dižite odmah ruke. Vrlo je moguće da se u njegovom društvu nalazi onaj pravi za vas. Postanite prijatelji i viđajte se sa njegovim društvom povremeno - ko zna koga ćete upoznati. 3. Ne trudite se previše Prestanite da se trudite oko pronalaženja momka. Očaj često rezultira skrašavanjem sa nekim ko je ispod vas - a to nikada nije dobro. Desiće se kad dođe vreme, pre toga neće. Ne morate se bacati na svakog usputnog momka u nadi da ćete naleteti na pravog. Budite strpljive i čekajte. 4. Dobro je imati standarde Dobro je imati spisak kriterijuma za potencijalnog dečka. Ne smete se zadovoljiti osobom koja nema posao ili po ceo dan leži na kauču. Međutim neka ta lista bude "labava". Ako imate visoke standarde koje niko ne ispunjava - možete završiti same. Muškarci su samo ljudi i dajte im malo prostora da žive. 5. More je puno riba More je puno riba -to ne zaboravite. Slomljenom srcu je potrebno vreme da zaraste, ali upoznaćete nekog zbog kog će sve vredeti. Ako vas je neko povredio, ne otpisujte automatski sve muškarce ovog sveta jer ima mnogo onih koji samo čekaju da budu otkriveni. 6. Tražite na pravim mestima Velika greška koju žene prave kad traže momka je da posećuju sve sama pogrešna mesta. Barove, klubove, online sajtove za upoznavanje...Naravno da ima i devojaka koje su baš tako upoznale svoju srodnu dušu, ali ne zapostavljajte ni ona "obična" poput čitaonice, prodavnice, parka... 
