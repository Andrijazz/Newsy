> Izvor: B92
> Datum: nedelja 11.12.2011
> Rubrika: život_ljubav
> Naslov: 9 neverovatnih bračnih rekorda
> Članak:

Dirljiva priča o Herbertu i Zelmiri Fišer iz Njujorka oplovila je svet jer je ovaj par u braku proveo neverovatnih 86 godina.

Herbert (104) i Zelmira (101) venčali su se 1924. a danas imaju čak i zajednički nalog na "Tviteru". Međutim, oni nisu jedini rekorderi u ljubavnom životu. Predstavljamo vam nekoliko još neobičnijih. Najveća razlika u godinama: U novembru 2006. Sudar Marto iz Malezije koji je tada imao 105 godina oženio je Eli Rahmat, 22-godišnju devojku. Što je još neobičnije, Sudar je istovremeno bio u braku sa 69-godišnjom ženom, koja je s oduševljenjem prihvatila Eli u njihovu zajednicu. Najviši venčani par: Kejša Bolton visoka 195 centimetara udala se za Vilkoa van Klifa (213 centimetara) čime su postali najviši par na svetu. Najniži venčani par: Daglas Mejstr Berger de Silva visok je samo 90 centimetara i oženjen Klaudijom Pereirom Ročom koja je od njega viša dva centimetra. Najveća svadbena torta: Jedna američka poslastičarnica napravila je tortu visoku pet metara tešku neverovatnih pet tona. Najduža veridba: Oktavio Gilen i Adriana Martinez verili su se 1902. godine kada su imali po 15 godina, a venčali u 82. Veridba je, dakle, trajala neverovatnih 67 godina. Najviše brakova: Glin Vulf koja drži rekord i sa najviše razvoda, udala se 29 puta za 88 godina života. Najkraća bračna zajednica Vulfove trajala je 19 dana, a najduža sedam godina. Prvi put se udala 1926. a poslednji put 1996. Najstariji mladenci: Fransoa Fernandes i Medlin Fransin venčali su se 2002. u 96. odnosno 94. godini života. Najveća razlika u težini: Džin Brauar Minoh, bio je težak 480 kg i imao dvojicu sinova sa ženom Dženet čija je vaga pokazivala samo 41 kg. On je umro 1983. posle pet godina braka. Najskuplje venčanje: Vaniša Mital, ćerka pete najbogatije osobe na svetu, udala se za investicionog bankara Amida Batija u Versaju. Šestodnevna proslava na kojoj je nastupala Kajli Minog, koštala je čak 55 miliona dolara. 
