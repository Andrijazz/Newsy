> Izvor: B92
> Datum: sreda 1.02.2012
> Rubrika: život_ljubav
> Naslov: 5 mitova i istina o raskidu
> Članak:

Veoma je teško okončati vezu, naročito onu koja je dugo opstajala u ljubavi. Ionako slomljeno srce može biti dodatno pogođeno brojnim besmislicama koje vam ljudi preporučuju.

Jedan američki onlajn magazin ispitao je više od 1.300 ljudi i otkrio da čak 85 odsto njih teško preboli raskid, ali i još nekoliko iznenađujućih podataka. Predstavljamo vam pet mitova i činjenica o raskidu koje je pokazalo ovo istraživanje: 1. Hrana kao uteha Romantične komedije i sitkomi teraju nas na pomisao da su ogromne kutije sladoleda prvo utočište žena koje su sveže izašle iz veze. Međutim, istina je da žene zapravo posle raskida piju vino, a tek onda i po koju čokoladu. One sada češće jedu zdravu hranu, zatim slane specijalitete, pa tek onda sladoled. 2. Kad je reč o hrani... Uz sve te đakonije, lako je pretpostaviti da će se novopečena singl dama ugojiti. Međutim, samo sedam odsto ispitanica kaže da se ugojilo nekoliko kilograma posle raskida. S druge strane, čak 35 odsto njih počelo je da vežba, ili krenulo na neku dijetu. Ovakvi potezi ostavljenih devojaka imaju smisla, naročito ako imamo u vidu da je 84 odsto njih reklo da raskid može biti idealna prilika da više radite na sebi. 3. Seks sa bivšim? Ne hvala! Nema potrebe za oproštajnim milovanjima sa bivšim, pa je to potvrdilo i 81 odsto ispitanica. Najbolji način da se oporave, je da se provode vreme s prijateljima, vežbaju i odlaze u šoping. 4. Prijatelj s bivšim Možda ste bivšeg otpisali kao druga, ali šta ako vam je i dalje virtuelni prijatelj na nekoj od društvenih mreža? Više od 75 odsto ispitanica složilo se da su osećale ljubomoru kada su videle da je njihov bivši "krenuo dalje". Međutim, 55 odsto njih smatra da su im potrebni meseci pre nego što prebole biveg. Zato je bolje da ga odmah po raskidu izbrišete iz prijatelja na "Fejsu" i drugim mrežama. 5. Nipošto nemojte... Ispitanice su navele tri stvari koje nipošto ne smete raditi s bivšim, jer ćete u suprotnom usporiti ili zaustaviti proces isceljenja od propale veze: nikada ne raspravljajte s njim o problemima koje ste imali, nemojte zajedno jesti i imati seks s njm. 
