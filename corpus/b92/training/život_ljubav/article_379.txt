> Izvor: B92
> Datum: sreda 30.11.2011
> Rubrika: život_ljubav
> Naslov: Flertujte kao muškarci
> Članak:

Nisu svi momci uspešni kada je o flertovanju reč; ali oni koji jesu koriste proverene i istinite tehnike koje zaista deluju. Sa tim na umu, delimo sa vama neke važne stvari o flertu koje smo pozajmili od pripadnika jačeg pola.

Budite hrabre Kada muškarac flertuje, on se ne povlači. Od samog starta vam jasno daje do znanja da mu se dopadate. Hrabrost u flertu vas možda plaši, ali ceo proces možete olakšati. Što ste hrabrije to ćete ostaviti veći utisak na osobu koju želite da osvojite. Za to vam nije potrebno da se pretvarate da ste neko drugi i da radite nešto što vam nije svojstveno, ali iskoračite korak napred. Muškarci flertuju otvoreno ali su u isto vreme šarmantni i vaspitani - na taj način ostvaruju prilično dobre rezultate. Budite duhovite Humor je još jedna tehnika flerta koju možemo pozajmiti od muškaraca. Ako nekog nasmejete to je dobar način za probijanje leda i brzo ćete uspostaviti vezu sa tom osobom. Zato budite duhovite i nasmejte momka koji vam se sviđa. Velike su šanse da će on to ceniti, a ako i dalje nastavi da se smeje u vašem društvu - upecan je. Budite samouverene Samopouzdanje je ključna stvar. Što ga više imate, bolje su vam šanse da ga zainteresujete. Samo zapamtite da flert treba da bude interesantna i zabavna stvar. Naučite nešto od muškaraca i dodajte ovaj kvalitet na svoju listu. Igrajte se Iz nekog razloga, muškarci vole kada se u flert ubaci i malo zabave. Dečaci u školi čupaju za kosu devojčice koje im se sviđaju, a kada odrastu često pričaju viceve i ponašaju se budalasto kako bi zadobili vašu pažnju. Možda to nije vaš stil, ali je odličan način da postignete da on obrati pažnju na vas. Uz ovaj pristup flert je još zabavniji. 
