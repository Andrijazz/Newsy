> Izvor: B92
> Datum: sreda 4.04.2012
> Rubrika: život_ljubav
> Naslov: Ima li vam pomoći u ljubavi?
> Članak:

Osećate kako ni jedan savet o vezama nikad "ne pali" u vašem slučaju? Možda ste nešto prevideli...

Ljubavni saveti nekada su suviše komplikovani. Neko će reći da se ponašate razmetljivo, neki da glumite naivnost. Međutim, da li to znači da neko od njih nije u pravu? Kada pokušate da postanete bolja osoba i privlačite pažnju suprotnog pola, morate imati otvorene vidike. Nekada možete toliko čvrsto verovati u nešto, da zatvorite sve ostale mogućnosti. Nekad je najlakše prihvatiti ljubavni savet i pomalo improvizovati i prilagoditi ga svom životu. 9 razloga zbog kojih kod vas saveti "ne pale" Ako mislite da je neki savet primenjiv u vašoj situaciji, već ste na pola puta rešenja problema. Predstavljamo vam nekoliko razloga da izvučete korist iz njih. 1. Ljubavni saveti obično funkcionišu, ali nije svaki baš za vas. Odaberite onaj koji vama odgovara, ali učite i iz drugih saveta. Saveti su kao dnevni horoskop: treba da ih tumačite kako vama odgovara. 2. Niste toliko dobri, koliko mislite. To je teško čuti, ali je istinito. Skoro svaka osoba koju vidite na ulici, misli dobro o sebi, ali je stvarnost drugačija. Šta ako ste jedna od onih osoba koja je samoživa i precenjuje se? Imate očekivanja, ali imaju ih i drugi. Ako mislite da je za vas dobra jedino neka javna ličnost, brzo ćete shvatiti da to nije jednostavan "zalogaj". Da li to čini da su saveti koje dobijate pogrešni? Ne, nego znači da treba i sami da ponudite nešto. 3. Imate predrasude. Neki ljudi imaju čvrst stav o svemu u životu i ne mogu da ga se odreknu. Da li mislite da muškarac treba da bude "glavni" u vezi? Da li mislite da su žene "slabiji" pol? Ili da je obaveza muškarca da hrani porodicu? Nekada takvi pritisci i predrasude mogu učiniti više štete nego koristi vašoj vezi. 4. Promena je neizbežna, ali to ne znači da neku osobu možete u potpunosti oblikovati u vašeg idealnog partnera. Kada osobe uđu u vezu, jedno pravi kompromise, ali situacija nikad nije crno bela. Ako želite da ostanete nepromenjeni, a od partnera očekujete da postane sasvim nova osoba, niste pravedni. 5. Promene se ne dešavaju preko noći. Veze su pitanja srca i potrebno im je vreme da se poboljšaju. Možda ćete pročitati ili poslušati nekoliko ljubavnih saveta, ali vam to neće mnogo pomoći. Ono što će vašu vezu učiniti snažnijom je vaša požrtvovanost i želja da stvari budu bolje. 6. Nemate ono što je potrebno. Nekada odlični saveti o vezama mogu pomoći da poboljšate vaš život na milion načina, ali je za to potrebno vreme. Ako niste sposobni da privučete osobu koja vam se dopada, možda još treba da radite na sebi i trudite se da postanete što je moguće bolji. 7. Ne trudite se dovoljno. Napraviti prvi korak i nije toliko teško. Možete čitati koliko god hoćete saveta, ali ako ne uradite nešto na tom planu, ni jedan od njih neće biti od koristi. Možda takođe dižete ruke prerano ili očekujete da se posle samo jednog dobrog koraka dese čudesa. 8. Mislite da nećete uspeti i pre nego što probate. Da li ste ikada isprobali savet nekog prijatelja i krišom se nadali da se "akcija" izjalovi, samo da prijatelju dokažete da greši? Naši mozgovi su programirani na određena uverenja, a ona su nekada pogrešna. 9. Ne učite iz vaših grešaka. Svaki neuspeh je prilika da naučite nešto iz njega. Možete se sresti sa mnogo potencijalnih partnera, ali ako ne ispravite vaše mane, kako očekujete da bilo kakav savet deluje u vašem slučaju? Ako naučite da flertujete dobro, a sve osobe koje su vam se sviđale mislile da niste šarmantni, da li to znači da nikada ne treba flertovati? Ili je možda reč o tome da tu veštinu treba da usavršite? Zato, ako se pitate zašto ljubavni saveti ne deluju, dobro razmotrite ovih devet razloga. Možda vam donesu mnogo više sreće. 
