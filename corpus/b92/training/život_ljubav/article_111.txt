> Izvor: B92
> Datum: sreda 13.02.2013
> Rubrika: život_ljubav
> Naslov: Žene: Kako izgleda idealna prosidba?
> Članak:

Bliži se Dan zaljubljenih i vi želite da je zaprosite ali ne znate kako da to bude savršen trenutak. Sudeći po najnovijem istraživanju, muškarci bi ovo pitanje trebalo da postave tačno nakon dve godine zabavljanja, na napuštenoj plaži i to baš na Dan zaljubljenih.

Od ukupno 2.000 ispitanih žena, 22 odsto njih reklo je da bi ovo bila idealna situacija u kojoj bi želele da budu zaprošene. Ukoliko želite da budete 100 odsto sigurni da će devojka vaših snova pristati potrebno je da uključite i neko iznenađenje u prosidbu (32 odsto žena želi ovo), romantično okruženje (21 odsto žena sanja o ovome) i naravno - moraćete da kleknete (20 odsto to očekuje od vas). Takođe, moraćete i da pitate njenog oca za dozvolu, pošto jedna od deset ispitanih žena smatra da je to jedna od osnova skave prosidbe - isti broj žena očekuje skup prsten, 30 odsto žena očekuje da muškarac izabere prsten, dok čak 62 odsto njih želi da ga izaberete zajedno sa njom. Istraživanje koje je sproveo proizvođač pića Lambrini takođe je ustanovilo da bi tek posle dve godine zabavljanja trebalo da razmišljate o prosidbi. Međutim, ukoiliko ste se toga setili nakon pet godina veze najbolje bi bilo da odustanete pošto je 49 ispitanih žena reklo da bi radije raskinule vezu nego čekale toliko dugo da ih neko zaprosi. Jedna od četiri žene smatra da ukoliko nisu verene nakon četiri godine veze to se nikada neće desiti. A kako bi veza uspela, potrebno je i malo iskustva. Muškarci bi pre odluke o ulasku u brak trebalo da imaju barem tri veze. 
