> Izvor: B92
> Datum: petak 18.11.2011
> Rubrika: život_ljubav
> Naslov: Kako održati vezu sa mlađim muškarcem?
> Članak:

Ljubav ne broji godine, a zahvaljujući oslobađanju od društvenih "moralnih" stega, danas nije ništa neobično da se žena zabavlja sa nekim mlađim muškarcem.

Bilo da je reč o neobaveznoj vezi ili ljubavi vašeg života, trebalo bi da znate nekoliko trikova koji vam mogu pomoći da ostanete u ljubavi sa mlađom osobom. 1. Budite diskretni Pošto ste stariji, imate i više životnih iskustava, a time i više raskida i loših veza iza sebe. Međutim, vaš mladi ljubavnik ne treba da sluša o vašoj borbi za starateljstvo ili kako vas je bivši prevario. Budite diskretni kada govorite o vašoj prošlosti i trudite se da sa novim partnerom stvarate budućnost. 2. Ignorišite tračeve Nekada može biti veoma teško da ignorišete tračeve, kritike i osude, ali nema razloga da živite sopstveni život po tuđim pravilima. Neki misle da se žene zabavljaju sa mlađim muškarcima samo zato što izbegavaju da se trajno vežu, ali to ne znači da govore istinu. Ignorišite ih. 3. Isprobajte nešto novo S godinama osobe se predaju rutini - Idu u iste restorane, kafiće, slušaju istu muziku i slično. Mlađi muškarac je savršena prilika da razbijete monotoniju. On će vam predstaviti mnogo novih stvari u kojima ćete uživati i zajedno provoditi divno vreme. 4. Ne podcenjujte njegovu karijeru Iako ste uspešniji od njega, ne treba da podcenjujete njegova dostignuća jer je njegov staž mnogo kraći od vašeg. Štaviše, mlađim muškarcima se dopada da pored sebe imaju uspešne žene i zbog toga ih poštuju. Na kraju krajeva, oni i biraju starije partnerke zato što cene zrele osobe. 5. Uživajte u seksu Muškarci dostižu seksualni vrhunac u ranim 20-tim godinama, a žene u 30-tim. Zato je potpuno razumljivo da se starije žene i mlađi muškarci međusobno privlače. Iako godine iskustva nekim starijim muškarcima mogu dati prednost u smislu dužeg poznavanja ženskog tela, ništa ne može nadmašiti mladalačku snagu i strastvenost. 
