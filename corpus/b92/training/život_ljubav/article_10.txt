> Izvor: B92
> Datum: subota 22.03.2014
> Rubrika: život_ljubav
> Naslov: Neočekivana mesta za "muvanje"
> Članak:

Ako tražite teren na kom možete da "poentirate", klubovi, kafići i žurke nisu jedina opcija za "muvanje" devojaka. Evo šta predlažu američki stručnjaci za veze...

Prodavnice i pijace Namestite neodlučnu facu, priđite devojci i zamolite je da vam pomogne prilikom izbora odeće ili namirnica. Žene vole da savetuju, posebno kada je moda u pitanju, pa potražite njihovu pomoć. Razgovor će teći glatko, a vi pokušajte da je šarmirate. Posle kupovine ponudite joj kafu i kolače u znak zahvalnosti. U supermarketu možete da je pitate da li zna gde stoje začini, jer vam trebaju za ukusan obrok koji želite da spremite. Predstavice lepšeg pola obožavaju muškarce koji znaju da kuvaju. Naravno, kroz razgovor napomenite da vas kuvanje opušta posle napornog dana na poslu i ona će možda doći na ideju da vam donese desert. Autobus, voz, avion Ako slatka devojka zauzme sedište do vašeg, zašto ne biste iskoristili ovu situaciju? Najbolje je da "led probijete" tako što ćete da joj ponudite neku grickalicu, žvaku ili čokoladicu, pa ih imajte pri ruci. Ukoliko ne želi da komunicira sa vama, ne insistirajte. Sportski događaji Pod uticajem adrenalina, navijači se brže zbližavaju dok bodre omiljeni tim. Lepa devojka pored vas je dobitna kombinacija, osmesi u slučaju pobede i oštri komentari u porazu mogu da pomognu da se brže upoznate. Imajte na umu da temperament ovde odmah dolazi do izražaja, pa dama koja "divlja" na utakmici, verovatno ima mnogo energije i u krevetu. Dom zdravlja Zar vam ni nakon filma "Engleski pacijent" nije jasno koliko povređen i zabrinut muškarac izaziva emocije kod žena? Ne morate da budete pacijent da biste dobili broj zgodne doktorke, već prijatelj ili stariji brat koji je došao u znak podrške.
