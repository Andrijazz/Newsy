> Izvor: B92
> Datum: utorak 3.12.2013
> Rubrika: život_ljubav
> Naslov: Muškarci otkrili šta treba da ima idealna žena
> Članak:

Da li ste se ikada zapitale kako muškarci gledaju na brak i kako zamišljaju savršenu suprugu? Anketa sprovedena među pripadnicima jačeg pola dala nam je odgovore, međutim, sudeći po nekim neobičnim odgovorima, vrlo je teško proceniti da li su oni bili iskreni

Govoreći o životu, ljubavi, osećanjima i vezi, kažu da su žene mnogo komplikovanije od muškaraca. Međutim, da li je to zaista tako? Pitali smo muškarce starije od 20 godina koje osobine bi želeli da ima njihova buduća supruga. Iako pitanje možda zvuči jednostavno, iznenadili smo se koliko su odgovori bili podeljeni, a neki i neverovatno nezreli. - "Da voli isto što i ja i da sa mnom uživa gledajući na televiziji sport i akcione filmove." - "Da bude moja ljubavnica, ali i moja najbolja prijateljica. Nijedna veza nije savršena, ali najvažnije je da je iskrena." - "Da bude jednostavna, spontana i iskrena osoba." - "Da bude fakultetski obrazovana." - "Da uvek bude doterana i našminkana, da nosi seksi donji veš i da bude savršeno zaobljena." - "Da bude otkačena, spremna za akciju i da može da prati moj tempo." - "Mora uvek da bude uz mene, da me podupire u mojim odlukama kao što bih i ja to činio za nju." - "Da bude moja najveća obožavateljka i da mi u potpunosti veruje kao što bih i ja verovao njoj." - "Da joj nije teško da drži kuću urednom i čistom i da fino kuva." - "Da bude ambiciozna i da delimo iste interese." 
