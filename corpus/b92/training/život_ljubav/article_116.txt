> Izvor: B92
> Datum: nedelja 27.01.2013
> Rubrika: život_ljubav
> Naslov: Kakve poljupce vole muškarci a kakve žene?
> Članak:

Rezultati novog istraživanja su pokazali da muškarci vole vlažne poljupce, dok žene vole dugo da se ljube. Takođe, čini se da poljubac između muškaca i žene izgleda više kao sudar dva različita duha, a ne kao spajanje duša.

"Žene poljupce koriste kao način zbližavanja sa partnerom. Muškarcima poljupci koriste samo kao još jedno sredstvo za postizanje krajnjeg cilja, a to je seks. Oni se ljube samo da bi što više uzbudili svoju partnerku", rekla je Suzan Hjuz, psiholog sa Koledža Olbrajt u Pensilvaniji, za magazin Life's Little Mysteries. Hjuzova je sa svojim kolegama ispitala više od 1.000 muškaraca i žena koji trenutno studiraju na Olbrajtu. Svi ispitanici su na razna i detaljna pitanja o poljupcima morali da odgovaraju pomoću skale od jedan do pet. Rezultati su pokazali da i muškarci i žene smatraju da su poljupci veoma važna i intimna interakcija između ljudi. Oba pola uz pomoć poljubaca procjenjuju koliko su kompatibilni sa svojim partnerima. Pored toga, i muškarci i žene su rekli da mogu postanu nezainteresovani za partnera samo na osnovu utisaka tokom ljubljenja, što dokazuje da se tada razmenjuju feromoni i drugi bitni biohemijski signali. Međutim, tu prestaje svaka sličnost između polova. Dok za žene loš poljubac označava kraj večeri, većina muškaraca je rekla da bi spavala sa ženom iako se loše ljubi. Osim toga, muškarci vole vlažnije poljupce, pogotovo ako su u pitanju kratkotrajne veze. 
