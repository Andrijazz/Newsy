> Izvor: B92
> Datum: nedelja 2.10.2011
> Rubrika: život_ljubav
> Naslov: 10 stvari koje žene traže od muškaraca
> Članak:

Kako bi imali uspešnu vezu sa ženama, muškarci moraju dobro da ih upoznaju, da saznaju njihove potrebe i želje, kao i da im pruže ono što im je stvarno potrebno.

Kada žene pričaju, one žele da muškarac pažljivo sluša i da se potrudi da ih razume i da se uključi u razgovor. To predstavlja dokaz da su ženske emocije važne muškarcima. Muškarci takođe moraju da budu pametni i da shvate da loše raspoloženje ne mora uvek biti uzrokovano PMS-om. Postoje i drugi faktori koji negativno utiču na raspoloženje žene. Na to treba obratiti posebnu pažnju i pružiti pomoć. Za uspešan odnos sa ženama je ključna komunikacija. Muškarci ne treba da izbegavaju razgovore sa ženama, ma koliko se oni činili nepotrebnim u određenom trenutku. Žene žele da muškarci uspostave kontakt i razviju dobar odnos sa njihovim prijateljima i porodicom, jer i one isto čine. Muškarci bi ponekad trebalo da pripreme jelo za voljenu ženu. To može da zvuči čudno, ali žene zaista vole takva iznenađenja. Povremeno spremanje jela i mali trud neće naškoditi. Muškarci ne treba da pokazuju da su mačo tipovi time što brzo voze. Žene uglavnom ne vole brzu vožnju, jer ih to plaši. Žene žele da se njihovi muškarci ponašaju zaštitnički, ali ne i posesivno. Veoma je važno znati razliku. Žene takođe vole da se osete voljenim. Na muškarcima je da im često izjavljuju ljubav i da je pokazuju na svoj način.
