> Izvor: B92
> Datum: petak 14.10.2011
> Rubrika: život_ljubav
> Naslov: Kako se izboriti sa ženskom pričom
> Članak:

Žene brzo menjaju raspoloženja, ali neke stvari ipak su konstanta. Uglavnom su lepše od muškaraca, divno mirišu, umeju da budu vrlo odgovorne i da se dobro staraju o svojim muškarcima.

Nažalost, ima i jedna loša tipično ženska osobina koja se - velika je verovatnoća - nikada neće iskoreniti. One neće prestati da pričaju o nekim stvarima čak iako to mušakrce dovodi do ludila. Zato vam, muškarci, jedino preostaje da promenite svoju reakciju. Prijatno ćete se iznenaditi kada vidite kako će to dobro funkcionisati, skoro da ne boli i kako će vaš cenjeni životni stil ostati netaknut.

Nikada neće prestati to da vas pitaju. Zašto: Ponekad osećate nešto, a to volite da zadržite za sebe. Žene, sa druge strane, smatraju da svako osećanje (od najmanje do najviše važnog) treba da prođe put od vaših usta do njihovih ušiju. Šta muškarci rade: Duboko zavire u svoju dušu tražeći reči da opišu svoje misli, osećanja i ideje. Trude se da ih ubedljivo isporuče odjednom, nadajući se da će njihovo istinsko osećanje - frustracija što u tom trenutku ne gledaju fudbalsku utakmicu - ostati sakriveno. Šta bi trebalo da rade: Trebalo bi da postanu komunikativniji i tako vezu sagledaju iz druge dimenzije. Muškarci bi trebalo da malo više dele svoja osećanja, a žene malo manje. Istina je da su one ljubomorne na vaše zapečaćene usne. Sramota ih je zbog goruće želje da sve ispričaju vama, drugaricima ili potpunom neznancu. Sledeći put joj recite: "Prijatnije mi je da izvagam stvari u svojoj glavi. Ne treba mi da me neko procenjuje." Ona će početi da paniči misleći da nešto nije u redu sa njom. Ali to će raditi u sebi, tiho. Dakle, više TV-a za vas.

Od prvog seksa sa muškarcem pa do daljnjeg, uvek će se zbog toga nervirati. Zašto: Posle seksa, muškarci nemaju muku sa protivrečnim osećanjima. Dobili su šta su hteli i jedini problem može biti - šta dalje. Za žene je postseksualni period važan deo samog čina koji se desio. Njihov najveći strah je da ih neko ne smatra lakom ženom bez poštovanja, a muškarčev poziv nakon strasne noći biće dokaz da ne misle tako. Šta muškarci rade: Nekada pozovu, iako im nije prijatno. A nekada ne. Šta treba da rade: Da pošalju mejl ili poruku ne dužu od 3-6 rečenica. Ako napišu nešto romatično ili seksi, čak će i jedna rečenica mogo da znači. To je jedna od retkih prilika u životu kada je, uz malo njegovog napora, ona vrlo zadovoljna.

Uvek će želeti da započnete razgovor sa njima čim kročite u kuću. Zašto: I žene i muškarci imaju duge radne dane ispunjene groznim ljudima, neprijatnim situacijama i frustracijama. Razlika je što muškarci žure kući da zaborave na to, a žene žure da bi o tome diskutovale sa partnerom. Šta muškarci rade: Pokušavaju da se fokusiraju na žensku fascinantnu, detaljnu priču o groznom šefu. Ali su toliko iscrpljeni i žude za mentalnim odmorom da zure u frižider, TV ili novine, pokušavajući da ne planu. Šta treba da rade: Ako ne žele da razgovaraju o poslu, imaju samo jednu opciju: da se sakriju. U kafić, u park, u kola... Nemojte ni dolaziti kući i reći: "Potrebno mi je malo vremena za sebe," jer ako žena može da vas vidi to znači i da možete da razgovarate.

Nikada neće prestati da očekuju da im zamenite gumu, promenite sijalicu i slično. Zašto: Ceo život ljudi im govore da nisu dobre kada je reč o tehnologiji ili matematici. Neke smatraju to seksističkim pa nauče da računaju i kupe alate. Ali onaj veći deo uglavnom smatra da su te stvari ionako dosadne i nemaju ništa protiv da ne znaju. Šta muškarci rade: Zamene gumu, promene sijalicu. Dok to rade besno gunđaju kako bi čak i majmun to naučio. Šta treba da rade: Da prihvate lepšu stranu situacije: što žena manje zna to će muškarac ispasti veći genije. I što je još važnije, iako ste im sto puta pokazali kako se te stvari rade, žene pretpostavljaju da će negde pogrešiti i postaviće vam sto pitanja, što više iritira nego da sami to obavite.

To se nikada neće promeniti Zašto: Kao što znate, postoji veliki pritisak javnosti da žene treba da budu mršave. Takođe, mnogo je lakše da pokušaju da smršaju, nego da postano duhovitije, pametnije ili da zamene celo lice. Eto zašto je dijeta tako privlačan hobi. Šta muškarci rade: Uporno odgovaraju: "Nisi smršala, izgledaš isto kao i uvek." Šta treba da ade: Iako nikada neće prestati da gunđaju o težini, možda će prestati da gunđaju vama. Naročito ako im kažete: "Žao mi je što misliš da si debela. Kao što vidiš, još uvek te nisam ostavio, tako da sigurno nije toliko strašno. U međuvremenu preduzmi neke korake ako želiš da izgubiš na težini ili prestani da pričaš o tome". 
