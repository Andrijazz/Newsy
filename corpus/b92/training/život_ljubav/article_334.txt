> Izvor: B92
> Datum: petak 13.01.2012
> Rubrika: život_ljubav
> Naslov: 7 kvaliteta idealnog partnera
> Članak:

Osnovni razlog zašto je pronalaženje prave ljubavi takav izazov jeste činjenica da kvaliteti koje tražimo od partnera ne vode uvek do trajne intimnosti.

Razlog zaljubljivanja je često misterija, ali razlozi zbog kojih ostajemo u vezi sa nekim su nam dobro poznati. Možda ne postoji savršen partner, ali u određenoj osobi možete pronaći ono što vam odgovara. Dok svako traži posebne karakteristike, postoje i osobine koje treba da posedujete oboje kako bi ljubav i strast vremenom bili sve jači. Te stavri obično nisu vidljive na prvi pogled: 1. Zrelost Kada su ljudi emocionalno zreli, manja je verovatnoća da će da projektuju prošla iskustva u novu vezu. Oni imaju razvijen osećaj samostalnosti i umeju da se distanciraju od loših uticaja iz prošlosti. Njima je potreban neko s kim će da dele život kao jednaki i da cene svoju, ali i tuđu nezazavisnost. Ovakve sosbe su posvećenije partneru i budućoj novoj porodici. 2. Otvorenost Idealan partner je otvoren, slobodnog mišljenja, iskrenih osećanja i želja. Otvorenost je često znak interesovanja za lični razvoj, što utiče i na uspeh veze. Kao i savršeni ljudi, ni savršena veza ne postoji, zato je važno da je osoba pored vas raspoložena za razgovor i pronalaženje rešenja za eventualne probleme i prepreke na koje možete naići. 3. Iskrenost i integritet Iskrenost gradi poverenje i nema ničeg destruktivnijeg po vezu od laži i nepoštenja. To se odnosi na sve nivoe komunikacije, verbalne i neverbalne. Biti iskren znači poznavati sebe i svoje namere. 4. Poštovanje i nezavisnost Idealni partneri se poštuju međusobno. Podržavaju ciljeve onog drugog, imaju sluha za njegove potrebe, želje i osećanja. Oni ne pokušavaju da kontrolišu osobu sa kojom su u vezi, niti da je promene po svaku cenu. 5. Empatija Kada se dvoje ljudi razumeju, oni su svesni sličnosti koje postoje među njima, ali isto tako prihvataju i razlike. 6. Privlačnost Idealni partneri se privlače na fizičkom, emocionalnom i verbalnom nivou. Oni uživaju u blisikosti i nije im strano davanje i prihvatanje nežnosti i zadovoljstva. 7. Smisao za humor Smisao za humor može biti spasilac veze. Parovi koji se stalno šale i zadirkuju lakše prevazilaze probleme. Smeh može da olakša neke teške momente i pomogne da izađete iz nezgodnih situacija. 
