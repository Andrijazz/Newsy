> Izvor: B92
> Datum: subota 21.04.2012
> Rubrika: život_ljubav
> Naslov: Kako posao utiče na vezu?
> Članak:

Nekada su se brak i porodica smatrali glavnim ciljem u životu, nakon čega dolazi sve ostalo. Danas je situacija malo drugačija.

Prvo karijera, zatim zajednički život, zajednički račun u banci i možda brak. Sa sve manje sklopljenih brakova, više zaposlenih žena i važnosti karijere za uspešan život, balans ličnog i profesionalnog života nikad nije bilo teže uspostaviti. Siguran posao je glavni uslov za razmatranje budućeg supružnika. Prema studiji sajta yourtango.com, 75% pripadnica ženskog pola se ne bi udalo za muškarca koji je nezaposlen, 65% njih se ne bi udavalo da one nemaju posao; a 62% pripadnika oba pola tvrde da je brak jači ako su oboje zaposleni. Ali to je samo početak. Novo istraživanje otkriva da sve, od profesije koju smo izabrali pa do prevoza do posla utiče na romantične veze. Evo na koja 3 načina posao može uticati na vašu vezu: 1. Prevoz do posla. Ako vam je prevoz do posla naporan, vaša veza može biti u opasnosti. Jedna studija pokazuje da ako vam treba više od 45 minuta od kuće do radnog mesta, par ima 40% više šanse da se razvede, naročito u toku prvih pet godina braka. Parovi koji rade na različitim krajevima grada, možda shvate da se i u vezi razilaze. Prema rezultatima studije kineskih naučnika, ako vam se posao nalazi u istom smeru, bez obzira koju vrstu transporta koristite, to povećava zadovoljstvo u vezi. 2. Partnerova profesija. Ako tražite osobu sa kojom ćete izgraditi stabilnu vezu, nemojte se vezivati za igrače bilo koje vrste. Jedna studija pokazuje da igrači i koreografi imaju najvišu stopu razvoda u odnosu na bilo koju drugu profesiju. Iza njih se nalaze konobari i maseri, a zatim matematičari. Najbolje ćete proći ako vam se partner bavi nekom religijskom profesijom, mašinstvom ili javnim prevozom. 3. Vođenje ljubavi. Redbook istraživanje otkriva da su najbolji ljubavnici umetnici. Na vrhu su i inženjeri i arhitekte. Doktori su najromantičniji, a najviše seksa žele advokati, konsultanti i zaposleni u finansijama. 
