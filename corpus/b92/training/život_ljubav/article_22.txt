> Izvor: B92
> Datum: subota 15.02.2014
> Rubrika: život_ljubav
> Naslov: Papa otkrio tajnu večne ljubavi
> Članak:

Šta je romantičnije od poruke o ljubavi od pape? U duhu Dana zaljubljenih papa Franja je okupljenima na Trgu svetog Petra dao savet kako da imaju srećan brak, iako je on sam u celibatu.

"Važno je upitati se da li je moguće voleti nekoga zauvek? Danas se stvari menjaju munjevitom brzinom i ništa ne traje previše dugo. Ovakav mentalitet doveo je do toga da se mnogi parovi spremaju za brak u kom će biti sve dok ljubav traje, a to može dovesti do razvoda. Međutim, brak ne treba graditi na pesku već na steni prave ljubavi", izjavio je papa tom prilikom. "Zajednički život je umetnost. Brak nije lak, ali svi znamo da ne postoji savršena porodica a kamoli savršena tašta", izjavio je Franja. A što se tiče tajne večne ljubavi: "Nikada nemojte završiti dan a da niste u miru jedno sa drugim. Ovo je tajna koja će vam sačuvati ljubav", završio je Papa.
