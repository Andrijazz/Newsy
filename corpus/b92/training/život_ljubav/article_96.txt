> Izvor: B92
> Datum: ponedeljak 22.04.2013
> Rubrika: život_ljubav
> Naslov: Ko je romantičniji - muškarci ili žene?
> Članak:

Možda zaboravljaju godišnjice i kupuju poklone u poslednju čas za Dan zaljubljenih na pumpama, ali muškarci su izgleda romantičniji od žena.

Istraživanje je otkrilo da je 48 odsto muškaraca doživelo ljubav na prvi pogled u poređenju sa svega 28 odsto žena. Rezultati istraživanja objavljeni su u knjizi "The Normal Bar" a u anketi je učestvovalo 10.000 osoba širom sveta koje su odgovarale na pitanja u vezi sa vezama. Autrka knjige Krisana Northrup želi da objavljivanjem podataka sakupljenih na internetu razbije mitove koji okružuju seksualnost i veze i otkrije kako zaista izgleda biti u vezi u 21. veku. Među zanimljivim podacima nalazi se i broj ljudi koji su zadovoljni svojom vezom - 74 odsto i broj osoba koje veruju da je njihv partner ujedno i njihova srodna duša - 66 odsto. Ono što je skrenulo pažnju većine jeste i podatak da veliki broj osoba ne smatra seks bez emocija sa drugom osobom prevarom - skoro trećina ispitanih muškaraca i žena imalo je vanbračne veze. Knjiga takođe otkriva i kako po mnogima izgleda srećna veza: reuglarni izlasci, korišćenje nadimaka, držanje za ruke, strastveno ljubljenje, masiranje i često izjavljivanje ljubavi ključni su za dobru vezu. Najveći broj veza se po učesnicima ankete raspao zbog manjka komunikacije. 
