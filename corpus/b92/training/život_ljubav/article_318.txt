> Izvor: B92
> Datum: četvrtak 26.01.2012
> Rubrika: život_ljubav
> Naslov: 80 20: magičan recept za srećan brak
> Članak:

Da li ste čuli za pravilo "80 20"? To je koncept koji vam može pomoći da spasete vezu.

Šta biste dali da vam neko da magični recept za sređivanje vaše veze? Da li biste se osećali bolje kada biste se manje svađali s partnerom? Predstavljamo vam pravilo 80 20 koje može da vam spase vezu. Kada ste u vezi s nekim koga volite, možda postoji nekoliko stvari koje ne volite kod te osobe. To nije neobično, ako uzmemo u obzir da je svaka individua priča za sebe i da nesuglasica mora biti. Međutim, vremenom čak i male razlike mogu postati izvor razdora među partnerima. Ova učestala pojava može se povezati s jednom ekonomskom teorijom. Naime, italijanski ekonomista Vilfredo Pareto primetio je da se osamdeset odsto zemlje u Italiji nalazi u vlasništvu 20 odsto stanovništva. Iz te ideje nastao je princim poznat kao "Paretov princip" ili pravilo 80 20. Iako to deluje kao idealan ekonomski model, može se primeniti i na vezu. Najlakši način da prihvatite probleme u vezi je da postavite računicu na sledeći način: 80 odsto svih frustracija u vezi je posledica samo 20 odsto problema. Naime, većina velikih frustracija i smetnji su posledice više razloga nego što vi to mislite. Možda će vam se činiti da se vaša veza raspada, ali je moguće prevazići to vremenom i pronaći dublje razloge kako biste rešili probleme u vezi. Pre svega, to ćete uraditi tako što ćete prestati da brinete o 80 odsto stvati koje vam smetaju u vašoj vezi. Sve to vreme koje potrošite na svađanje oko sitnica, u tom slučaju možete iskoristiti mnogo pametnije. Evo nekoliko primera kako to možete učiniti. Sledećih nekoliko situacija su sitni problemi koji zbirno dovode do frustracija. - Partner kasni s posla. - Partner više ne izlazi s vama na piće ili u restorane. - Partner više nije romantičan. - Partner slobodno vreme provodi sam igrajući igrice ili gledajući TV. - Partner zaspi čim legne u krevet. Pojedinačno će ove pojave izazivati frustraciju, ali razlozi su isti za svaku od njih: vi se osećate zapostavljeno. To ćete rešiti ako popišete 20 odsto problema koji uzrokuju 80 odsto frustracija. Usput možete rešavati krupnije probleme. U dobroj vezi, nema razloga da se fokus baca na rešavanje sitnih čarki, bitan je koren sukoba. Biće vam mnogo lakše. 
