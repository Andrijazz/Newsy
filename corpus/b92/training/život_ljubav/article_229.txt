> Izvor: B92
> Datum: ponedeljak 16.04.2012
> Rubrika: život_ljubav
> Naslov: Zašto je leto loše za vašu vezu
> Članak:

Bikiniji, letnja putovanja, koncerti na otvorenom i fenomenalne žurke - zar nije leto najlepše godišnje doba? Međutim, prema novom istraživanju društvene mreže fejsbuk, upravo je leto period kada su raskidi najčešći.

Za potrebe istraživanja korišćeni su podaci iz 2010. i 2011. godine, a proučavana su sva godišnja doba i kako svako od njih utiče na započinjanje i raskidanje veza. Tim istraživača otkriva da je period oko Dana zaljubljenih vreme kada najviše osoba stupa u veze, dok se najviše raskida dešava između maja i avgusta. "Ovo je interesantan podatak," rekla je Ejmi Levin, seksualna terapeutkinja. "Iako analiziranje dešavanja preko društvenih mreža nije najtačnije, ovde se sasvim lepo vidi kako ljudi komuniciraju među sobom tokom različitih vremenskih perioda." Dakle, šta da očekujemo? Zar ne bi tek sad, posle teške i sumorne zime, veza trebalo da procveta? Izgleda da ne. "Ako veza ne funkcioniše, leto je vreme kada bi trebalo da krenete različitim putevima," kaže Levin. "Svi su nekako zadovoljniji leti, tako da ćete na taj način brže i lakše i preboleti raskid." Odmori, vikend putovanja, kućne žurke - sva ta dešavanja vam pružaju priliku da upoznate nove ljude, a ako vam veza ne funkcioniše i sami ćete uvideti koliko ima zanimljivih osoba. Iako sve ovo možete uzeti u obzir, evo i nekih predloga kako da vašu trenutnu vezu podignete na viši nivo. Povećajte nivo dopamina. Radite stvari koje ste praktikovali na početku veze. Putujte zajedno. Krenite u neku avanturu, budite zajedno radoznali i imajte seks van kuće. Provodite zajedno vreme, ali ne preterujte. Lepo je da zajedno radite stvari, ali je isto tako lepo da imate nekoga kome ćete prepričavati svoje doživljaje. Družite se i sa prijateljima i ne dozvolite da se zasitite jedno drugog. 
