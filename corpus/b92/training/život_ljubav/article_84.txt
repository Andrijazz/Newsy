> Izvor: B92
> Datum: utorak 2.07.2013
> Rubrika: život_ljubav
> Naslov: Otkrivena tajna uspešnog braka
> Članak:

Tajna uspešnog braka je konačno otkrivena - kada vidite da ćete se posvađati sa partnerom a vi promenite temu.

Dok se mlađi parovi sve češće hvataju za razlike u mišljenjima i isteruju dok ne budu u pravu, oni stariji izbegavaju konflikt tako što promene temu. Istraživači savetuju mlade parove da, dok ne usaglase zajedničke ciljeve, koriste ovaj "trik". I dok će jedni reći da starijim parovima to ide od ruke zato što su već prošli kroz razne rasprave, dr Sara Holi kaže da je jedan od zaključaka istraživanja da oba supružnika vremenom imaju tendenciju da izbegavaju konflikt. Sa druge strane, smatra se da je izbegavanje ili ignorisanje neslaganja nezdravo za vezu jer takav model ponašanja sprečava rešenje problema odnosno gura ga "pod tepih". Ovo je tačno, posebno kod mlađih parova koji treba da imaju iste ciljeve, poput onih kada će zasnovati porodicu, koliko će dece imati i kako će trošiti svoj novac. Ali za starije parove, koji su egzistenciju i probleme rešili ovakav model ponašanja pomaže da konverzacija nikada ne dospe u "toksične zone" i uvek vodi ka prijatnijim temama. 