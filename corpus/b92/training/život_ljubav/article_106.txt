> Izvor: B92
> Datum: petak 22.02.2013
> Rubrika: život_ljubav
> Naslov: 4 problema koja uništavaju svaki brak
> Članak:

Postoje četiri nepremostiva problema koja nijedan brak ne može da preživi, ako je verovati stručnjaku za razvode i psihoterapeutu Niki Mekvejd.

Ona tvrdi da je varanje samo simptom jednog od četiri znatno dublja i ozbiljnija problema - problema koji su na samom kraju odgovorni za kraj braka. Više niste partneri Kada jedna partner misli za drugog da je neodgovoran, nezreo, nepoverljiv i sebičan, bračna dinamika se narušava pritom uništavajući intimnost i seksualnu privlačnost. U tom trenutku jedan partner će se samo osloboditi. Kada se ovo desi, više nema povratka, tako da je jako važno prepoznati ovo na vreme i započeti bračno savetovanje pošto ono može samo da ojača vezu ali ne i da je povrati kada se ona između dve osobe izgubi. Konstantno prigovaranje i prebacivanje krivice Kada se bračni problemi ne rešavaju na obostranu korist dolazi do gomilanja prezira - a to erodira vezu. Rešavanje problema kompromisom je mnogo važnije nego "biti u pravu". Individue koje nisu u stanju da prihvate odgovornost osuđene su na propast u vezi. Narcisizam Svako od nas podložan je narcisizmu do određene mere, ali to postaje problem kada partneri nisu u stanju da se saosećaju jedan sa drugim i umesto toga ulaze u takmičenje oko toga ko radi više, ko zarađuje više, ko provodi više vremena sa decom, ko je imao gori dan... Kada partneri nisu u stanju da sagledaju doprinos drugog, svaki od njih pretpostavlja da je onom drugom lakše. Zavisnost Zavisnost će zavisniku uvek biti prvi prioritet u poređenju sa brakom i porodicom, a njegov partner će se osećati besno i razočarano zbog manjka obzira prema svima drugima. 
