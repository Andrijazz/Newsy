> Izvor: B92
> Datum: četvrtak 8.03.2012
> Rubrika: život_ljubav
> Naslov: 4 najgore muške osobine
> Članak:

Ostaviti dobar utisak na prvom sastanku nešto je što želi skoro svaka osoba, ali nekada se za ostvarenje te želje treba malo više potruditi. Stoga je korisno znati koje su to stvari koje toliko odbijaju da poželite pobeći glavom bez obzira i pre nego što naručite drugo piće.

Anketa u kojoj je učestvovalo više od 5.000 samaca pokazala je koje su to četiri najgore stvari koje odbijaju i žene i muškarce na prvom sastanku. Dobra je vest da se svaki od tih problema može rešiti i da ne odražava nečiji karakter. Saznajte šta je to što nas kod drugih odbija već na prvi pogled i zapamtite: za ostavljanje prvog utiska nikada se ne dobije druga prilika. 1. Loš zadah Razgovarati sa nekim ko ima loš zadah jako je neugodno, ali ljubiti se s takvom osobom je nepodnošljivo. Nije bitno da li je neugodan zadah posledica ćevapa s lukom pre izlaska, pokvarenog zuba, suvih usta ili je reč o nekom drugom uzroku - preko toga gotovo niko na prvom sastanku neće preći. Probajte da barem u tim trenucima mudro izaberete šta ćete jesti. 2. Neurednost Pod ovim se ne misli na razbarušenu frizuru, već podrazumeva žute zube, mrlju na majici, dlačice koje vire iz nosa, neuredne nokte, neobrijanu bradu... Svaka žena i muškarac žele partnera koji vodi računa o sebi i pazi na svoj izgled. 3. Nepristojnost Ništa nije manje privlačno nego kada je neko s kim ste na sastanku bezobrazan prema konobaru, vozaču taksija i slično. Jedno od glavnih pravila na sastanku sa nekim novim jeste biti pristojan. Druga osoba će to primetiti i sigurno ćete je još više privući. 4. Manjak manira Otvoriti devojci vrata, pridržati joj kaput, preuzeti inicijativu da joj plati piće, otpratiti je do kuće ili slušati je dok govori osnovna su pravila bontona. Ako ih muškarac nije već savladao tokom života, verujte nam nikada niti neće. O podrigivanju, kopanju nosa i češkanju po međunožju da ne govorimo. 
