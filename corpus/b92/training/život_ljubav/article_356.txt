> Izvor: B92
> Datum: ponedeljak 26.12.2011
> Rubrika: život_ljubav
> Naslov: Šta ne treba da joj kažete
> Članak:

Prema istraživanju američkog Nacionalnog foruma za gojaznost, trećina muškaraca neće reći ženi svog života da se ugojila iz straha da je ne povredi ili da ne bi isprovocirala njenu lošu reakciju.

Možda neke stvari nikada ne treba reći partnerki, naročito ne u ovo praznično doba godine. Evo šta bi muškarci trebalo da zadrže za sebe kada je reč o njihovim lepšim polovinama: 1. "To je samo pečenje, ne znam zašto praviš toliku frku" Ova rečenica je pogrešna. Zašto? To nije samo pečenje, to je mnogo više od toga. Nije u pitanju bilo koji subotnji ručak, jer da jeste na stolu ne biste sad imali toliko đakonija. Ceniti malo više njen trud, jer je to zaslužila. 2. "Voleo bih da si napravila pitu kao što je moja mama pravi" Ovo je drugačije vreme i žene se ne posvećuju kuvanju kao što su vaše mame to radile. Neke stvari vaša partnerka nikada neće biti u stanju da zgotovi kao vaša mama. O'ladite malo! 3. "Ne mogu da verujem da opet plačeš zbog ove reklame" Ne, ne plače. Verovatno samo secka luk dok je ta reklama na televiziji, jer je to ono što najviše radi u ovo doba godine. 4. "Trebalo bi da se opustiš malo" Izbegavajte reč "opustiti". Nema nijedne druge reči koja će je više iznervirati. 5. "Mogli smo da otpešačimo do tamo da nisi u tolikim štiklama" Naravno da je mogla da obuje udobnije cipele, ali ta haljina je "zahtevala" potpetice od 12 cm. Zato joj tako nešto nemojte ni predlagati. 6. "Poješćeš još jedan kolač? Zaista?" Uf. Savetovanje vašoj partnerki šta i kako treba da jede nikada ne može dobro završiti. To bi bilo kao kada biste je pitali: "Jel znaš da imaš ogromnu bubuljicu na čelu?" Ni izjava "baš si smršala" vam ne ide u korist, jer će ona misliti da ste je ranije smatrali debelom. 7. "Jesi li takva zbog hormona?" Ne, nisu hormoni! Naviknite se da će vaše žene jednom mesečno uvek vikati na vas. 8. "Tvoje noge su dlakavije od moje brade" Uzdržite se od ovakvih komentara kao i ostalih koji imaju veze sa dlakama na ženskom telu. I žene imaju dlake, pomirite se s tim. Neke dame se možda briju svaki dan, ali zimi većina njih ne vodi toliko računa o tome. Možda zato što im se ne vidi ni milimetar kože u tom periodu. 9. "Baciću đubre kasnije" Ma, važi. A kad to "kasnije" dođe, one će vas opet podsetiti i zapašćete u čuvenu prepirku o zvocanju. "Treba lepo da me zamoliš, a ne da mi zvocas," biće vaša odbrana. Međutim, činjenica je da vas je prvi put već zamolila. 10. "Sigurno sam to dao tebi" Ovo je muška refleksna reakcija kada bilo šta zagube. Ne mogu da nađu ključeve, znači sigurno su kod nje...Međutim, pola sata kasnije se ipak pojave u džepu njihovog kaputa. 
