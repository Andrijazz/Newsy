> Izvor: B92
> Datum: ponedeljak 19.03.2012
> Rubrika: život_ljubav
> Naslov: 4 saveta da sprečite neverstvo
> Članak:

Da li možete voljenu osobu sprečiti da ode u naručje nekog drugog? Čini se da ima načina.

Psihoterapeut Geri Njuman koji je intervjuisao više od 500 vernih i nevernih partnera napisao je knjigu "Povezivanje s ljubavlju". Tu je naveo četiri preporuke za parove koji žele da očuvaju svoju vezu i spreče neverstva. 1. Provodite zajedno barem 30 minuta Nije važno da li ćete samo gledati TV. To je minimum vremena koje morate provesti zajedno. 2. Izigravajte navijača Muškarci koji su bili neverni obično kažu da u stalnoj vezi nisu dobijali dovoljno podrške. Zato, ohrabrite svog partnera i izrazite divljenje kada uradi nešto dobro. Nemojte samo kritikovati. 3. Neka vas čuje Žene koje su bile neverne često se žale na to da ih muškarci sa kojima su u vezi ne slušaju dovoljno. Budući da muškarci nešto teže ostvaruju dublju komunikaciju, morate mu reći da vam je potrebna njegova pažnja i savet. Onda će se on usmeriti na ono što govorite i pokušati da vam pomogne da rešite problem. 4. Kontrolišite bes Parovi koji se često svađaju obično nikada ne okončaju raspravu, nego se pitanje koje je bilo njen povod ponovi posle minimum dve nedelje. Najuspešniji parovi se takođe svađaju, ali se trude da kontrolišu agresiju i ostanu fokusirani na temu rasprave, kako bi sprečili da se slična situacija ponovi. 
