> Izvor: B92
> Datum: sreda 22.02.2012
> Rubrika: život_ljubav
> Naslov: Šta u dvadesetima znamo o ljubavi?
> Članak:

Nakon emocionalnih bura koje potresaju mladalački život, s prvom zrelošću i naše ideje o ljubavi postaju zrelije - evo što nam je s dvadeset iz srca došlo u glavu.

25 su još uvek odlične godine, čovek je svestan da je pred njim još mnoštvo izazova, da ima puno za istražiti, puno toga naučiti. Neki su ljudi do tada već napravili fantastične stvari - osnovali kompanije, napisali knjige, rodili decu. Na horizontu se vide novi ciljevi i prioriteti se polako menjaju: više ne želite da dočekate fajront za šankom, jer san je važniji nego što je bio kad vam je bilo 22. Za mnoge je to trenutak otkrivanja ljubavnog života. Huffington Post objavio je razmišljanja autorke Mišel Kačiatore - šta smo o ljubavi saznali i naučili na osnovu iskustava koja smo stekli kada nam je bilo dvadeset i nešto? Znate odgovore na pitanja koja vas muče "Tokom godina pročitala sam barem pet članaka koji su me savetovali da slušam svoj unutrašnji glas", piše Mišele. I kada se zamislila nad tim savetom, shvatila je da je za većinu loših odluka koje je donela u svojim vezama još u startu znala da su bile pogrešne. Utrošeni su sati i sati rasprava s prijateljicama - da li je vreme da se prekine s ovim ili onim dečkom - a odgovor na sva ta pitanja zapravo je od početka bio jasan. Onaj "unutrašnji glas" već postoji i daje odgovore na pitanja koja nas muče u ljubavi. Međutim, i kada čujemo unutrašnji glas, često ne želimo dag a čujemo, jer on najčešće daje nepopularne odgovore: one koji će nam na duge staze dati najviše duševnog mira, ali će nam kratkoročno slomiti srce. Ako bilo ko tajno proverava bilo čiji e-mail, mobilni telefon i profil na Facebooku, vreme je za prekid Društveni mediji uništili su ideju da postoje stvari koje je bolje ne znati. Svako ko se malo potrudi može istražiti što je njegov novi partner radio na moru prošlog leta. Ali ako bilo ko u vezi ima potrebu da špijunira, nešto je temeljno pogrešno. "Shvatila sam to kada sam otkrila da moj bivši pretražuje moje poruke na Facebooku dok sam bila pod tušem", piše Mišel. "Nakon tog trenutka nikada više o njemu nisam razmišljala na isti način. Prešli smo granicu i nije bilo povratka. Svako ima pravo na privatnost - ali pitanje je da li zaslužuje baš svako vaše poverenje." Koliko god da ste emancipovane, dobro obrazovanje je važno "Kad sam bila mlađa, najviše mi se sviđala vrsta muškaraca kakvih se roditelji užasavaju. Trebalo mi je da ih promenim nekoliko da bih shvatila da mi je ipak drago kada mi neko pridrži vrata. Da li je vaš partner pristojan prema vašim prijateljicama? Seti li se da vas pita da li vam je nešto potrebno? Možda to nisu presudne stvari, ali ipak je lepo kada vas muškarac otprati kući ili uzme tešku torbu iz vaših ruku. Lepi maniri puno govore o čoveku', kaže Kačiatore. Svoje ste prijatelje odabrali s razlogom - slušajte njihove savete "Vaša je najbolja prijateljica provela s vama godine i godine i sasvim vas sigurno zna bolje od bilo kog muškarca s kojim ste u vezi. One mogu da primete da li ste srećne ili nesrećne. Zato, ako već tražite savet od njih, slušajte šta vam govore. Svi moji partneri kojima su moje prijateljice dale crveni karton na kraju su se zaista pokazali problematičnim. Moguće je, naravno, da vaše prijateljice ne vole nekoga ko to ne zaslužuje, ali to su retke prilike', piše Kačiatore, zaključujući da prijateljice retko savetuju ili govore nešto što i sami već podsvesno ne znamo. Ljubav je komunikacija "Najvažnija lekcija koju sam naučila od nekog muškarca bilo je da bliskost znači slobodan, neograničen razgovor o osećanjima, o strahovima, snovima, nesigurnostima", piše Mišel. "Nikada ne smete da osećate da je bolje da ćutite kako se ne bi dizala prašina. Ako vas zaista voli, biće mu drago da govorite." Nikoga ne možete promeniti ili spasiti, zato prestanite pokušavati Ljudi se mogu promeniti ili popraviti, ali samo svojom voljom. "To je bila jednostavna istina koju sam teško prihvatala", zaključuje Mišele. "Ako on nema motiva da napreduje u poslu, vi ga nećete motivisati. Ako previše pije, nastaviće i dalje, bez obzira koliko vam to smetalo." Autorka piše da je to jedna od najtežih lekcija: treba uvek imati na umu da se morate zaljubiti u onakvu osobu kakvu ste upoznali prvog dana, a ne u onu kakvu biste želeli. Nemojte osećati krivicu kada ostavljate "Ti su razgovori okrutni i grozni i svako od nas želi da ih ima što manje (čak i po cenu ostajanja u vezama mnogo duže nego što bi trebalo)." Kačiatore se priseća razgovora s muškarcem s kojim je imala letnju romansu. "Jesi li luda za mnom?", pitao ju je. "'Mislim da se sviđamo jedno drugome, ali trebalo bi da pronađemo partnere za kojima smo potpuno ludi." "Bilo je to teško čuti, ali bio je potpuno u pravu", zaključuje ona. "Kad nešto ne funkcioniše baš najbolje, dobro je to prihvatiti. Svakome od nas ponekad se slomi srce, ponekad smo mi lomili tuđa. I to je život. Uvek treba biti iskren: i prema sebi i prema osobi s kojom više ne želite da budete." Svako je zlo za neko dobro Ponekad mesecima razbijamo glavu zbog veza koje nisu funkcionisale i pokušavamo da dokučimo šta smo uradili pogrešno, gde smo napravili pogrešan potez. Međutim, nema te veze koja se raspala, a da bi bilo bolje da je potrajala. "Nedavno sam u prodavnici naletela na tipa s kojim sam izlazila i za kog mi je trebalo strašno dugo da prestanem da mislim o njemu", svedoči Mišel. "'Nakon kratkog pozdrava (i uprkos tome što i dalje izgleda sjajno) bilo mi je jasno da smo oboje stvoreni za to da NE budemo zajedno." Zato je uvek dobro setiti se da veze završavaju zato što nisu funkcionisale. Znajte da je vredelo "Moram da naglasim da sam prekršila sva pravila koja sam ovde navela", zaključuje autorka. "I nije realno pretpostaviti da neka od njih neću ponovo prekršiti. Kad govorimo o nečemu tako neopipljivom kao što je ljubav, teško je uvek biti siguran u svoje postupke. Nemoguće je znati da li će usponi i padovi imati srećan kraj. Ali, nakon svih pokušaja koje smo u životu učinili, možemo li zamisliti važniji razlog da se trudimo nego što je - ljubav?' 
