> Izvor: B92
> Datum: petak 20.09.2013
> Rubrika: život_ljubav
> Naslov: Kako do simultanog orgazma?
> Članak:

Orgazam je sebično iskustvo, ali postoje tehnike pomoću kojih možete doći do zajedničkog vrhunca.

Mit o istovremenom orgazmu se još uvek uporno drži pod jorganima, a sudeći po količini parova koji na televiziji uvek unisono uzdišu 'da, da, da!', ta će se legenda još dugo održati. Stvarnost i nauka kažu da parovi retko postižu vrhunac zajedno, kaže terapeutkinja Trejsi Koks. Oko 75 posto muškaraca u vezama uvek doživi orgazam sa svojom partnerkom u odnosu na 30 posto žena. Muški orgazam traje oko 5 do 10 sekundi (ako on ima sreće), a ženski orgazam može trajati 15 sekundi ili više (puno više, ako ona ima sreće, a on veštine). Izračunajte i uvidećete da su šanse da oboje budete u orbiti ekstaze u istom trenutku vrlo male. Zvuči romantično, ali ne i verovatno. Napokon, orgazam je vrlo sebično iskustvo: sasvim ste usredsređeni na svoj užitak. Obraćanje pažnje na partnerov orgazam u istom trenutku ne pojačava doživljaj, nego ga ometa. Za muškarce je to manji problem. Njihovi orgazmi se lakše aktiviraju, a kad se pokrenu - jednostavno traju. Žene zahtevaju puno više pažnje i ako se ne "neguje" od početka do kraja, užitak se može prekinuti ili će doći samo do pola. Iako istovremeni orgazam može biti neverovatan trenutak koji vas spaja, pametnije ga je doživljavati kao prijatan bonus umesto cilja. Evo nekoliko malih tehnika koje možete primeniti. Neka on doživi vrhunac prvi, pa pokušajte da drugi orgazam bude zajednički. Većina muškaraca ima puno bolju kontrolu drugi put. Zanemarite stari savet o odvlačenju pažnje jer jednostavno ne funkcioniše. Novo istraživanje pokazuje da, kad on broji u sebi, jedan deo mozga broji, dok mu drugi govori: 'Zar on misli da sam glup?! Kao da će mi nešto drugo odvući pažnju dok su ispred mene grudi moje devojke, a moj penis je na lepom, toplom mestu' Koristite most. Tu tehniku preporučuje većina seksualnih terapeuta. Osnovna ideja je da stimulišete klitoris do tačke vrhunca, ali se ne prepuštate još orgazmu. To efikasno nudi "most" između stimulacije klitorisa i penetracije. Izaberite pravu poziciju. Žena na vrhu ili muškarac sleđa pozicije su koje pružaju najveće šanse za orgazam penetracijom. Razgovarajte puno, opisujući jedan drugome tačno šta vam se događa u brojkama. "Devet" tako može da znači da ste na ivici, dok "dva" znači da se tek zagrevate. Može zvučati čudno, ali to je brz i efikasan način da komunicirate u krevetu. Menjajte način stimulacije. Tako ćete u seksu manje biti koncentrisani na orgazam. Menjajte pozicije. Menjate sobe. Promenite CD. Učinite sve da biste promenili raspoloženje. Budite uzbuđeni, ali ne gubite kontrolu. Neka se on sprijatelji s vašim vibratorom. To je najbolja pomoć za postizanje istovremenog orgazma. Ako jedno od vas drži vibrator preko klitorisa tokom penetracije, najbrže i najefikasnije ćete doživeti iskustvo simultanog orgazma. 
