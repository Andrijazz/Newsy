> Izvor: B92
> Datum: nedelja 16.12.2012
> Rubrika: život_ljubav
> Naslov: Šta smo u 2012. naučili o braku
> Članak:

Studije otkrile: Faza medenog meseca ne postoji, pravedna podela kućnih poslova doprinosi razvodu, a oženjeni duže žive i češće su zaposleni

Trema i predomišljanje pre ulaska u brak mogu predvideti kolike su verovatnoće da će se par naknadno razvesti, pokazala je američka studija objavljena u časopisu "Porodična psihologija". Istraživači su otkrili da su kod onih, koji su nesigurni u svoju odluku o venčanju, verovatnoće veće za 12 posto da neće dočekati četvrtu godišnjicu braka. Povezanost treme pre braka i razvoda još je pouzdanija ako je osećaju žene, koje se dvostruko češće razvode od onih koje nisu sumnjale u svoju odluku. Žene u braku piju više, a muškarci manje Udate žene u proseku popiju oko devet pića na mesec u poređenju sa slobodnim ili razvedenim koje popiju oko šest pića, pokazala je studija Univerziteta Sinsinati. No kod pripadnika snažnijeg pola situacija je drugačija, pa oni oženjeni popiju oko 19 pića na mesec, dok slobodni popiju više od 22. Za oba pola vredi da nakon razvoda piju manje nego što su to činili u razdoblju pre braka. Brak poboljšava šanse preživljavanja Ljudi koji imaju operaciju srca imaju veće šanse da prežive ako su u braku, otkrili su naučnici. Tako oni pacijenti koji imaju ugrađeni bajpas imaju dvostruko veće šanse preživljavanja nego pacijenti koji nisu u braku, a što je brak srećniji, to su šanse preživljavanja srčanih bolesnika veće.

Žene i dalje žele da ih muškarac zaprosi Iako emancipacija žena promoviše ideju kako one ne bi trebalo da čekaju da muškarac prvi pomene ideju braka, već da ga same predlože ako to žele, s tim s ne slaže oko dve trećine muškaraca i žena. Većina ljudi u pogledu prosidbe još uvek ima tradicionalne stavove. Dobar odnos s partnerovim roditeljima menja stope razvoda Ako je muškarac u bliskim i prijateljskim odnosima sa ženinim roditeljima, njegove su šanse za razvod 20 posto manje nego kod muškaraca koji se ne slažu toliko dobro sa tastom i taštom. Za razliku od njih, žene koje su u prijateljskom odnosu sa svekrom i svekrvom imaju 20 posto veće šanse za razvod, pokazala je trodecenijska godišnja američka studija. Ljudi u braku žive duže nego samci Zdrava prehrana i redovno vežbanje mogu vam produžiti život, ali na dugovečnost veliki uticaj ima i ljubavni status. Tako oženjeni u 60 posto slučajeva žive duže od neoženjenih muškaraca, dok udate žene žive duže u 80 posto slučajeva, otkrila je studija Univerziteta Sinsinati.

Faza medenog meseca ne postoji Često se smatra da nakon samog venčanja sledi razdoblje uživanja i velike ljubavi. Da to nije tako pokazala je studija australijskog Centra za istraživanje kvaliteta života koja je otkrila da su ljudi zadovoljniji brakom što su duže u njemu. Psiholozi to objašnjavaju početnim procesom prilagoavanja na brak, neostvarenim očekivanjima i pritiskom koji ugrožavaju zadovoljstvo mladih bračnih parova. Ljudi koji su u braku češće su zaposleni Ako imate poteškoća u pronalasku posla, u tome vam može pomoći ulazak u brak, pokazuju podaci francuskog Instituta za statistiku. Prema njoj je više od 90 posto ljudi u braku u dobi od 30 do 54 godine zaposleno, dok je među samcima iste dobi manje od 77 posto ljudi zaposleno. Delite li kućne poslove, veće su šanse za razvod Parovi koji žive u tradicionalnom domaćinstvu gde su muške i ženske uloge strogo podeljene imaju 50 posto manje šansi za razvod nego "moderniji" parovi koji ravnopravno dele poslove, pokazala je norveška studija u suradnji sa Kembridž univerzitetom na 30.000 ljudi u 34 zemlje. 
