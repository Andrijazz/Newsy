> Izvor: B92
> Datum: sreda 28.03.2012
> Rubrika: život_ljubav
> Naslov: Kako muškarci iskazuju ljubav
> Članak:

Ni muški rod nije imun na snažna osećanja koja su rezultat zadovoljenja osnovnih emotivnih potreba, međutim, činjenica je da oni svoju ljubav iskazuju na drugačiji način nego što to čine žene, a takođe je i drugačije tumače.

Većina muškaraca smatra da izgovaranjem "volim te" na neki način daju obećanje svojim partnerkama kako ih neće izneveriti tako da se time obavezuju na odnos bez previše grešaka, što u njima izaziva strah od neuspeha. Taj je strah pojačan upravo zbog činjenice da bi se neuspeh mogao dogoditi u trenutku kad su emocionalno ranjivi. To posebno predstavlja problem onima koji vole da budu dominantni i da stvari drže pod kontrolom jer su svesni rizika kojim se izlažu prilikom ulaska u vezu. Sa te se dve male reči obavezuju da će biti uz lepšu polovinu u dobrim i lošim trenucima, a ako je iznevere - znaju da će patiti i oni sami. Neki muškarci na ljubav gledaju kao na prolaznu stvar, dok drugi ulaze u veze s nadom da su našli onu pravu te da će njihov odnos potrajati. Na taj fenomen različito gledaju u različitim fazama života. Međutim, ne znači da vas ne voli samo zato što to ne ponavlja gotovo mehanički. Njegovo vreme Možda će ljubav iskazivati materijalnim stvarima; kupovaće cveće, plišane igračke i čokolade. Ali nemojte misliti da vas voli samo zato što vam je nešto kupio. Mnogi od njih to smatraju uobičajenim kad su u vezama, odnosno kupuju stvari zato što "moraju" kako bi na njih gledale kao na dobre i pažljive momke. Obratite pažnju na njegovo vreme jer to je najveći poklon koji on može da vam da. Kad muškarac provodi više vremena s vama nego sa porodicom i prijateljima, on vam zapravo govori da vas voli. Izabrao je da pokloni svoje slobodno vreme vama, što bi značilo da je u tom trenutku zanemario mnoge druge privlačnosti koje su mu se nudile, poput gledanja fudbala s prijateljima. Suptilni znakovi Postoje suptilni znakovi kojima muškarac daje do znanja da mu je stalo. "Volim te" govori u trenutku kad se zauzme za vas u neugodnoj situaciji, kad zbog ode negde gde mu ne odgovara, kad prilikom planiranja nečega vas stavi na prvo mesto, kad posećuje vašu rodbinu itd. Kad radi sve te stvari, smatra kako su reči suvišne i veruje da ćete razumeti poruke koje time šalje. Nažalost, poruke često budu izgubljene. 
