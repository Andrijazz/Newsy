> Izvor: B92
> Datum: sreda 7.09.2011
> Rubrika: život_ljubav
> Naslov: 8 fascinantnih činjenica o ženama i vezama
> Članak:

Želite da znate da li se i u kojoj meri vaši stavovi poklapaju sa mišljenjima drugih žena?

Kada dođe trenutak plaćanja 33 odsto žena smatra da je to obaveza muškarca, dok se 38 odsto opredelilo za varijantu pola-pola, odnosno da nekada plaća on, a sledeći put ona. Što se tiče prijateljstva na fejsbuku, 38 odsto devojaka nema problem sa tim da njihov dečko/muž ima među prijateljima svoju bivšu, 27 odsto misli da je to ok samo ako su prijatelji od ranije, ali čak 34 odsto smatra da uopšte nije u redu da budu prijatelji. Onlajn upoznavanje je izgubilo svoja negativna obeležja. Od 31 odsto devojaka koje su upoznale nekog putem interneta, njih 12 odsto je ostvarilo vezu sa njim. Ipak 22 odsto i dalje smatra da internet nije mesto za upoznavanje momaka. A šta kada su u pitanju prihodi? Većina - 73 odsto devojaka nema problem sa tim da dečko zarađuje manje od njih, a 12 odsto ispitanica je već u jednoj takvoj vezi. Ipak postoji i zavidan broj tradicionalista - 25 odsto devojaka smatra da je statusni simbol uspešan dečko/muž. Dominantan muškarac se smatra najvećom seksualnom fantazijom. Da li vam se smučilo da pored sebe imate detinjastog muškarca? Na pitanje šta bi prvo promenile kod svog dečka, 11 odsto se složilo da je to lenjost i nedostatak ambicije. Ako devojka zarađuje novac, on može da bude nezaposlen. Više od polovine devojaka bi želelo da muškarci piju kontraceptivne pilule ako bi se izumele. Devojke nisu toliko striktne u nekim stvarima kao muškarci. Samo 20 odsto njih bi ostavilo dečka ako bi se ugojio, a svega 18 odsto želi da njihov dečko ima veći penis. Ipak, to ne znači da muškarci ne treba da budu na oprezu. 26 odsto ispitanica fantaziralo je makar jednom o drugu svog dečka/muža. 12 odsto devojaka ne bi odolelo iskušenju da prevari, ali samo ako bi bile sigurne da on to ne bi saznao. O čemu žene najčešće lažu? 35 odsto devojaka lagalo je o broju svojih sekualnih partnera, dok je čak 54 odsto nekad odglumilo orgazam. Bez obzira na to, čak 85 odsto njih bi se uvredilo ako bi saznalo da je muškarac odglumio orgazam. 
