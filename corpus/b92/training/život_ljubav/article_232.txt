> Izvor: B92
> Datum: četvrtak 12.04.2012
> Rubrika: život_ljubav
> Naslov: Zašto ljubavi slavnih kraće traju?
> Članak:

Poslednjih godina sve je više parova koji se razvode. U Americi se tako okonča 50 odsto brakova, a u Holivudu čak 70 procenata.

Mnoge zvezde iz sveta šou biznisa ne doživljavaju naročito ozbiljno veze i brakove. Oni uvek mogu da se razvedu, a da uz sebe imaju podršku porodice i publike. Međutim, zašto se oni tako brzo razvode? Predstavljamo vam nekoliko glavnih razloga. 1. Popularnost Kažu da je sve što je potrebno za opstanak braka i veze - ljubav. Međutim, u slučajevima nekih veza poznatih, ono što je potrebno je - publicitet. Neki parovi zahtevaju pažnju čak i kad raskinu. 2. Žure da se venčaju Mnoge zvezde pomešaju požudu sa ljubavlju i požure da ozvaniče vezu, pre nego što je postave na stabilne temelje. Neki od njih imaju i pritiske od strane porodice i prijatelja, pa možda čak i medija. 3. Ne provode dovoljno vremena zajedno Potrebno je da ulažete mnogo vremena i truda da bi veza opstajala. Poznati nemaju uvek takav luksuz. Oni imaju prebukirane rasporede obaveza i fokusiraju se na karijeru, zbog čega ne uspevaju da se posvete dovoljno jedno drugom. 4. Može im se Neki poznati misle da mogu da rade šta god požele. Tako se Britni Spirs udala za drugara iz detinjstva Džejsona Aleksandera u Las Vegasu, samo da bi poništili taj brak tri dana kasnije. 5. Stalna medijska pažnja Neke slavne ličnosti se zaljubljuju i "odljubljuju" samo radi publiciteta, ali nekima tolika pažnja može i da zasmeta. Retko ko može da izdrži toliko medijske prašine, pa parovi odlučuju da je razlaz jedini izlaz.
