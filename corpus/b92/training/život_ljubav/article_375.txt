> Izvor: B92
> Datum: sreda 7.12.2011
> Rubrika: život_ljubav
> Naslov: Da li je ovo savršena žena?
> Članak:

Pored žena koje konstantno prave i prekrajaju liste stvari koje čine savršenog muškarca, i muškarci imaju svoje liste u kojima navode sve stvari koje odlikuju savršenu ženu.

Pogledajte 6 stvari koje će se sasvim sigurno naći na svakoj listi koja se bavi savršenom ženom: 1. Nije svetica, ali nije ni promiskuitetna Postoji velika zabluda da svi muškarci žele da se njihove devojke oblače izazovno. Oni uistinu vole žene koje su seksi, ali postoji velika razlika između otkrivanja nekih atributa i otkrivanja svih aduta. Savršena žena zna da napravi balans, ona ume da bude seksi sa stilom i samopouzdanjem koje nije smešteno isključivo u dekolte. Ona zna da flertuje i očima a ne samo telom. 2. Ona je kul Neke od najvećih svađa koje parovi imaju vode se zbog različitog poimanja korišćenja televizora. Muškarci smatraju da je jedina svrha televizora emitovanje sportskih kanala. Žene se sa tim ne slažu. Savršena žena zna da je muškarcima sport u krvi, i zna tačno kada muškarca ostaviti samog. Naravno, on ne očekuje od nje da ćutke sedi pored njega. To je vreme za druženje sa prijateljima ili šoping. Muškarci će se već snaći tih sat-dva. 3. Ona je pametna i duhovita Muškarci vole kada se devojke smeju njihovim šalama, ali isto tako smatraju neodoljivim i kada je žena duhovita i kada od nje mogu da nauče. Savršena žena ima svoje mišljenje, voli da čita i prati dešavanja. Iako većina žena smatra da muškarci vole da pričaju o sebi, oni ipak žele da vode konverzaciju a ne da pored sebe imaju devojku koja će se samo smejati njihovim šalama. 4. Ona ima sopstveni život Muškarci žele da se osete potrebnim, ali ne žele da budu jedina osoba u nečijem životu. Savršena žena ima karijeru, sopstvene prijatelje i svoje strasti van veze. Muškarac nije jedina stvar u njenom životu, ali uz malo truda on želi da postane najvažnija. 5. Ona je trezvena Niko ne želi da pored sebe ima osobu koja će konstantno praviti dramu. Svađa će svakako biti, ali muškarcima je važno da u njima pobeđuju argumenti a ne vriska. Savršena žena zna da sasluša tuđe, ali i da prezentuje svoje argumente. 6. Ona voli Muškarci su kao psići - žele da budu voljeni. Žele da čuju da izgledaju lepo, žele da imaju vašu podršku, žele da budu dobri ljubavnici i kuvari. Savršena žena će im to reći, ali će im isto tako i prebaciti kada smatra da su zaslužili da budu ukoreni. 
