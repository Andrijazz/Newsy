> Izvor: B92
> Datum: ponedeljak 2.01.2012
> Rubrika: život_ljubav
> Naslov: Kako da pronađete i zadržite ljubav?
> Članak:

Nije teško pronaći strast ili prijateljstvo, ali ljubav, onu pravu, trajnu sa kojom ćete slaviti 50. godišnjicu, to je potpuno druga priča.

1. Nikad u jednoj osobi nećete pronaći sve što tražite i to je u redu Svi mi potajno imamo spisak osobina koje bi potencijalni partner trebalo da poseduje, ali da li je zaista realno da očekujemo sve to od jedne osobe? Najvažnije je da umete da napravite kompromis. 2. Volite osobu zbog onoga što jeste, a ne zbog onoga što bi mogla da postane Ljudi se menjaju, sazrevaju, neki postaju bolji s godinama, ali nemojte se oslanjati na to. Ako se zaljubite u nečiji potencijal, a ne u ono što trenutno jeste, može vas vrlo lako sačekati razočaranje. 3. Budite iskreni Ako se pretvarate da ste nešto sto niste, privući ćete možda nekog kome se ne biste dopali u pravom izdanju. Ne možete se večno praviti da ste neko drugi. 4. Ne osuđujte i dopustite osobi koju volite da bude svoja Kao što vi volite da budete svoji, isto morate dopustiti i partneru. Samo ako ste oboje zadovoljni sobom, možete biti srećni i zajedno. 5. Ista interesovanja su precenjena Mnogi parovi započnu vezu zahvaljujući istim interesovanjima - oboje vole da plešu ili da putuju oko sveta, ali šta se dešava kada jedno od njih dvoje više ne bude u mogućnosti da radi te stvari? Ne morate baš uvek sve da radite zajedno. 6. Eliminišite "zato" Volela sam ga zato što je bio brižan. Volela sam ga zato što je umeo da isplanira romatične izlaske. Volela sam ga jer je voleo svoju majku. Prava ljubav ne postoji ZBOG određenog razloga. Ona se jednostavno desi. 7. Kompromis, ali ne i prihvatanje neprihvatljivog Postoji granica iznad koje postavljanje standarda postaje previsoko i nijedna osoba jednostavno ne može da ispuni vaša očekivanja. Kada je ljubav u pitanju, ne postoji savršenstvo, ali isto tako ne želite ni da provedete život u razmišljanju da li je to ono što ste želeli. 8. Obratite pažnju na znake upozorenja Ako neko ima problem sa kontrolisanjem besa, nikada nije bio veran svojim partnerima ili voli ponekad da slaže, ne dozvolite da vam strast nadvlada zdrav razum. 9. Seks jeste bitan Možete da ubeđujete sebe da nije bitan, ali budite svesni da kada je dobar, važan je 10 odsto, ali kada ne valja, čini 90 odsto svih problema u vezi. 10. Neka vam komunikacija bude prioritet Na kraju dana je najvažnije da možete jedno drugo da nasmejete, inspirišete, podstaknete, pokažete osećanja i podelite međusobno poštovanje i naklonost. 
