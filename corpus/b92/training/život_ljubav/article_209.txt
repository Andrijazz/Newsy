> Izvor: B92
> Datum: petak 4.05.2012
> Rubrika: život_ljubav
> Naslov: 9 neobičnih činjenica o vezama
> Članak:

Svi ljudi su barem jednom nekog voleli. Ipak, malo njih zna neke veoma zanimljive činjenice o njihovoj vezi.

Predstavljamo vam 9 činjenica o vezama od kojih za neke sigurno niste čuli. 1. Balans ljubavi Kada se dvoje ljudi voli, u jednom trenutku, jedna osoba će drugu voleti mnogo više. To ne znači da druga mrzi svog partnera, nego da jedna drži konce veze u svojim rukama i diktira njen tempo, a druga je prati. 2. Atraktivna žena Atraktivne žene koje se udaju za muškarca prosečnog izgleda su sklonije prevari. Čak i ako nije promiskuitetna, lepši muškarci manje će se plašiti da joj priđu, ako vide da je u društvu nekog manje privlačnog čoveka. 3. Atraktivni muškarci Lepi muškarci oženjeni manje privlačnim damama manje su skloni vanbračnim aferama. Naime, muškarci su fizička bića i lepotu stavljaju pre svih drugih kvaliteta. Međutim, kada se dobar čovek zaljubi u ženu prosečnog izgleda, to znači da su ga već neki drugi kvaliteti privukli da se zaljubi. 4. Zašto se zaljubljujemo? Muškarci o ženama sude na osnovu izgleda, a žene na osnovu njegovog ponašanja. Dakle, ljubav na prvi pogled je rezervisana isključivo za snažniji pol. 5. Trajanje veze Što se duže budete pripremali za vezu, to će veza u koju uđete biti duža. Naravno da nekad sebi treba da dozvolite da budete sa nekim zbog čiste strasti. Međutim, na duže staze, to se obično ne pokaže kao dobra kombinacija. 6. Fizički dodiri Fizička intimnost i bliskost povećavaju šansu da se zaljubite. Prijatelji se zato stalno zaljubljuju jedni u druge, kao i kolege na poslu. Setite se toga kada budete želeli sledeći put da privučete nečiju pažnju. 7. Prevare su seksualno uzbudljivije Ovo je teško čuti, ali je istinito. Kada neka osoba vara partnera, u paralelnoj vezi će sigurno imati više uzbuđenja, nego u postojećoj. Adrenalin i strah da ćete biti uhvaćeni samo to podstiču. 8. Ljubav nas čini srećnim i tužnim Ljudi koji su u dobrim vezama misle da su najsrećniji na svetu i da su zadovoljniji životom nego singl osobe. Međutim, osobe koje su nesrećne sa svojim partnerom, više su deprimirani svojim stanjem, nego singl osobe. 9. Da vas neko zavoli Evo činjenice koja vam može pomoći da privučete na duže staze drugu osobu. Na prvom izlasku posetite restoran ili kafić, a na drugom u zabavni park. Dakle, u restoranu možete da razgovarate i saznate mnogo toga jedno o drugom, dok u zabavnom parku možete naterati osobu da se zaljubi u vas. Naime, studije su pokazale da vožnja rolerkosterom i sličnim spravama podstiče lučenje adrenalina koji takođe stimuliše uzbuđenje i povećava privlačnost između ljudi.
