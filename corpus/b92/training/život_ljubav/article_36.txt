> Izvor: B92
> Datum: petak 17.01.2014
> Rubrika: život_ljubav
> Naslov: Koje nacije najlakše opraštaju prevaru?
> Članak:

Kada su u pitanju vanbračne veze, Francuzi su najviše skloni opraštanju neverstva od svih nacija na svetu sudeći po najnovijoj studiji.

S druge strane, Sjedinjene Američke Države imaju prilično nisku toleranciju u vezi s prevarama i nalaze se na 27. mestu između Brazila i Gane. Pju centar za istraživanje sproveo je studiju u 2013. godini ispitujući ljude iz 39 zemalja u vezi sa njihovim odnosom i stavovima prema neverstvu postavljajući im pitanje: "Da li lično verujete da je moralno prihvatljivo da oženjene osobe imaju vanbračne veze?" Francuska se našla na vrhu liste kao zemlja čiji bi građani najlakše oprostili prevaru, sa svega 47 odsto ispitanih koji su rekli da je to moralno neprihvatljivo. S druge strane, pogotovo ako se u obzir uzme neverstvo predsednika Fancuske Fransoa Olanda, Francuski institut za javno mišljenje je u svom istraživanju otkrio da čak 77 odsto francuskih glasača smatra da je vanbračna veza privatna stvar koja se tiče isključivo predsednika. Nemačka se našla na drugom mestu sa 60 odsto ispitanih koji smatraju da je varanje u ljubavi moralno pogrešno, a odmah iza nje nalaze se Italija (65 odsto), Španija (64 odsto) i Južna Afrika (65 odsto). Pogledajte kompletnu listu: 1. Francuska - 47 odsto 2. Nemačka - 60 odsto 3. Italija - 64 odsto 4. Španija - 64 odsto 5. Južna Afrika - 65 odsto 6. Češka Republika - 66 odsto 7. Čile - 67 odsto 8. Senegal - 68 odsto 9. Japan - 69 odsto 10. Rusija - 69 odsto 11. Poljska - 71 odsto 12. Argentina - 72 odsto 13. Izrael - 73 odsto 14. Meksiko - 73 odsto 15. Kina - 74 odsto 16. Venecuela - 76 odsto 17. Kanada - 76 odsto 18. Velika Britanija - 76 odsto 19. Nigerija - 77 odsto 20. Grčka - 79 odsto 21. Australija - 79 odsto 22. Kenija - 80 odsto 23. Uganda - 80 odsto 24. Južna Koreja - 81 odsto 25. Bolivija - 84 odsto 26. Brazil - 84 odsto 27. Sjedinjene Američke Države - 84 odsto 28. Gana - 86 odsto 29. El Salvador - 89 odsto 30. Filipini - 90 odsto 31. Tunis - 90 odsto 32. Malezija - 90 odsto 33. Liban - 92 odsto 34. Pakistan - 92 odsto 35. Egipat - 93 odsto 36. Jordan - 93 odsto 37. Indonezija - 93 odsto 38. Turska - 94 odsto 39. Palestinske teritorije - 94 odsto 
