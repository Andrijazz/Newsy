> Izvor: B92
> Datum: sreda 1.02.2012
> Rubrika: život_ljubav
> Naslov: Koliko košta biti sam?
> Članak:

Samci ukupno svake godine potroše više od 3,5 milijardi evra u potrazi za ljubavlju, pokazalo je najnovije istraživanje.

Studija koja je ispitivala troškove izlaženja otkrila je da Britanci kolektivno izađu na 37 miliona sastanaka, potrošivši oko 50 evra svaki put. Oko 1,2 milijarde potroši se na odeću i kozmetiku da bi se ostavio dobar utisak na potencijalnog partnera. "Izlasci daju veliki doprinos britanskoj ekonomiji, pa onlajn dejting ima značajnu ulogu u tome, naročito ako uzmemo u obzir činjenicu da je internet treće najpopularnije mesto za upoznavanje, posle barova i klubova", rekao je Karl Gregori, upravnik sajta Match.com koji je sproveo istraživanje. 2.000 odraslih otkrilo je i da oko 500 miliona evra odlazi na prevoz, ali jako dobro prolaze i frizeri. "Sa preko 10.000 ozlazaka dnevno, dejting ekonomija postaje sve jača, što je veoma značajno u ovo vreme krize i slabe potrošnje", rekao je PR Centra za poslovna istraživanja. 
