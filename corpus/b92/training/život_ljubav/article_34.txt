> Izvor: B92
> Datum: ponedeljak 20.01.2014
> Rubrika: život_ljubav
> Naslov: Šta je muškarcima neodoljivo kod žena?
> Članak:

Mnogo toga se muškarcima sviđa na ženama, a ovo su karakteristike kojima jednostavno ne mogu da odole.

Svaki muškarac je zasebna jedinka pa je zato teško govoriti šta oni vole kod žena, jer svakome se sviđa nešto različito. Međutim, postoji nekoliko karakteristika kod žena koje su muškarcima jednostavno neodoljive. Prijateljstvo Muškarci obožavaju kad osete da su im žene prijatelji kojima mogu da se povere i koji će ih podržati kada to bude potrebno. Važno je imati takvu osobu u životu. Nezavisnost Muškarci obožavaju žene koje su samostalne i kojima nije potrebna muška potvrda za svaku sitnicu. To su one žene koje znaju da su snažne, znaju da žive svoj život i ne treba im muškarac koji će svet prilagođavati njima. Brižnost Svi volimo da se neko brine o nama, pa tako i muškarci. Njima je posebno drago kada žena koja im se sviđa pokazuje interes i brigu za njih i za stvari koje su im važne. Brižnost je uvek na ceni. Neopterećenost Žena koja živi svoj život i neopterećena je time da muškarca brzo veže uz sebe vrlo je privlačna. Za nju smisao života nije udaja i muškarac, ona zna da uživa u odnosu neopterećeno i opušteno. Upravo zbog toga baš takva žena najbrže i dobije muškarca. Pristojnost Iako se pristojnost danas negde izgubila, muškarci još cene pristojne žene. One koje znaju da se ponašaju kao dame i one koje uvažavaju i poštuju druge ljude, čak i kad drugi to ne zaslužuju. Seksepil Naravno da muškarci vole seksepilne žene. Međutim, to ne znači da vole žene s dubokim dekolteima i u kratkim haljinama. Oni zapravo vole žene koje zrače seksepilom, a to je senzualnost koja izvire iznutra. Autentičnost Kada je žena svoja, ne glumi, ne pretvara se da je nešto što nije i kada je svesna i svojih vrlina i svojih mana i kada sve to prihvata, tada je autentična. A to je kvalitet kome apsolutno niko ne može da odoli. 
