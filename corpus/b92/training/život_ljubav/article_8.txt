> Izvor: B92
> Datum: sreda 26.03.2014
> Rubrika: život_ljubav
> Naslov: Zašto se parovi razvode? Ovo su najčešći razlozi za to...
> Članak:

Raspad braka ne dešava se preko noći. Uglavnom je u pitanju spora akumulacija nezadovoljstva, prepuna emotivnih nagaznih mina, koje eventualno eksplodiraju u razvod. Međutim, donošenje odluke o razvodu nikada nije lako, piše Hafington post.

Zapravo, prosečna osoba provede 24 meseca i 12 dana misleći o razvodu pre nego što se na njega zapravo i odluči, sudeći po novom istraživanju advokatske kancelarije Slejter i Gordon, koja je istražila 1.000 razvoda. Tokom ovog perioda prosečna osoba provede 18 meseci trudeći se da zaista poboljša svoj braki i nastavi da dalje radi na njemu. Skoro 36 odsto osoba razvod doživljava kao lični neuspeh, tako da nastavljaju da rade na njemu, dok je 53 odsto diskutovalo o njemu sa osobama koje nisu venčani partner. Uglavnom su savet tražili od prijatelja, majke, advokata ili sestre. Skoro 36 odsto pre odluke o razvodu je razgovaralo sa advokatom, a 77 odsto izjavilo je da je razvod uticao na njihovu decu. 28 odsto majki tvrdi da deca više nisu toliko bliska sa očevima nakon razvoda, iako je 47 odsto parova pokušalo da reši probleme i ostane u braku baš zbog dece. Skoro 76 odsto parova pokušalo je da reši problem pre nego što se odluče na razvod, dok 24 odsto nije pokušalo da zajedničkom životu da drugu šansu. Od svih razvedenih parova, 53 odsto je imalo prijateljski razvod, 45 odsto je i dalje u prijateljskim odnosima a 31 odsto ne održava nikakav kontakt, a svega 38 odsto parova radilo je na braku iz vere da će on trajati zauvek. Pogledajte 10 najčešćih razloga za razvod: 1. Nevernost 2. Bili smo nesrećni 3. Previše smo se svađali 4. Nestalo je ljubavi 5. Više nismo komunicirali 6. Želeli smo različite stvari 7. Partner se promenio 8. Više nismo osećali da smo partneri 9. Partner je bio nasilan 10. Imali smo probleme sa novcem
