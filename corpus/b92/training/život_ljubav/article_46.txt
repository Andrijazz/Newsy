> Izvor: B92
> Datum: ponedeljak 2.12.2013
> Rubrika: život_ljubav
> Naslov: 8 načina na koje nas ljubav tera na čudne stvari
> Članak:

Da li ste nekada bili ludo zaljubljeni? Zaslepljeni ljubavlju? Ili jednostavno potpuno bolesno zaljubljeni? Naučnici sada tvrde da je sve ovo zapravo istina i da ljubav zaista na ovaj način može da utiče na nas.

Intenzivna i strastvena osećanja ljubavi zaista mogu da utiču na naš mozak i telo menjajući način na koji pričamo ili hodamo. 1. Ljubav nas čini glupima Brojne studije pokazale su da strastveno zaljubljene osobe znatno teže mogu da se fokusiraju kako bi obavile zadatke koji zahtevaju pažnju. "Kada se nađete u romantičnoj vezi verovatno će vam biti teže da se fokusirate na druge stvari zato što ćete veći deo vaših kognitivnih resursa koristiti za razmišljanje o osobi u koju ste zaljubljeni", tvrdi dr Henk van Stenbergen, profesor sa univerziteta Leiden u Holandiji. 2. Ljubav je poput droge Naučnici čak poseduju i skenove mozga kojima potkrepljuju ovu tvrdnju. Kada se zaljubimo, isti deo mozga koji je povezan sa zavisnošću od droga postaje aktivan, dajući nam osećaj euforije. 3. Ljubav nas čini manje ranjivim na bol "Izgleda da su pojedini delovi mozga, koje aktivira osećaj ljubavi, isti delovi koji lekovi koriste kako bi umanjili bol", tvrdi dr Artur Aron, profesor psihologije sa Državnog univerziteta u Njujorku. Zapravo, samo držanje ruku voljene osobe može da umanji bol. 4. Ljubav usporava naš hod Barem kada su muškarci u pitanju. Istraživači su otkrili da muškarci podešavaju brzinu svog hoda brzini partnera - u pitanju je čudan fenomen koji nije primećen kada su hodali sa osobom koju smatraju prijateljem. 5. Ljubav menja naše otkucaje srca i prilagođava ih partnerovim Pojedine studije sugerišu da kada smo u ljubavi, srce kuca istom brzinom kao i partnerovo. 6. Ljubav nam podiže ton glasa za jednu oktavu Žene imaju tendenciju da pričaju nešto višim glasom sa muškarcima koji su im privlačni. Istraživanja takođe tvrde da zaljubljene osobe ponekada pokušavaju da imitiraju ton glasa partnera kako bi iskazali nežnost i osećaj razumevanja. 7. Ljubav nas može učiniti slepima Pojedine studije pokazale su da ljudi u posvećenim vezama, koji misle o svojim partnerima, nesvesno sklanjaju svoj pogled od atraktivnih pripadnika drugog pola - ovo se naziva nesvesni poremećaj pažnje. 8. Ljubav nas može okuražiti Istraživanja koja su pratila rizično ponašanje kod muškaraca i žena pokazala su da su muškarci znatno spremniji na nepotrebne rizike za osobe koje im se sviđaju. 
