> Izvor: B92
> Datum: utorak 3.01.2012
> Rubrika: život_ljubav
> Naslov: Muškarci: kada reći "volim te"?
> Članak:

Od bajki do ženskih ljubavnih romana, duboko je uvreženo mišljenje da su žene te koje se smatraju romantičnijim polom, međutim, poneke činjenice dokazaće nam nešto sasvim suprotno.

Da li ste znali da, kada je reč o ljubavi, muškarci su ti koji će prvi priznati šta osećaju. Sudeći prema najnovijem istraživanju, u čak 70 odsto slučajeva muškarci su ti koji prvi kažu one dve čarobne reči - volim te. Istraživači s MIT Sloan škole za menadžment u Kembridžu u američkoj saveznoj državi Masačusets sproveli su ovo istraživanje nad ciljnom grupom ljudi od srednjih dvadesetih do šezdesetih godina. Tim socijalnih psihologa ustanovio je kako su ljudi radije prihvatali deklaraciju ljubavi nakon što su ostvarili seksualni donos s tom osobom. Dakle, ako im je ista osoba pre seksa govorila reči "volim te", one su im mnogo više značile nakon samog seksa. Ovu "pojavu" objasnili su time što su oba pola genetski "isprogramirana" da više ulažu u vezu koja ima potencijal reprodukcije, odnosno da žena ostane u drugom stanju. "Postoje svi ovi temeljni činioci koji idu u prilog u ovoj vrsti stvari koju smatramo veoma amorfnom i ne može se odrediti, a to je ljubav. Štaviše, postoje veoma specifični uticaji na našu spremnost da kažemo 'volim te', ali i na naša osećanja kad nam neko kaže da nas voli", kazao je voditelj ovog istraživanja, dr Džoš Ekerman, koji je rezultate istraživanja objavio u naučnom časopisu "Journal of Personality and Social Psychology". Ključ je u odabiru pravog trenutka, međutim, ovo je istraživanje pokazalo kako se muškarac koji ženi kaže 'volim te' pre nego što je s njom ostvario seksualni odnos verovatno nema nameru da se zadržava u toj vezi, odnosno nije zainteresovan za dugoročni odnos. "Ako neko kaže 'volim te' pre nego se dogodi seks, to s opravdanjem izaziva poveću dozu skeptičnosti, ali ako vam te reči kaže nakon seksa, to je bolji indikator njihovog stvarnog stanja osećanja, pa možete biti sigurni da nemaju neke skrivene namere", dodao je Ekerman. 
