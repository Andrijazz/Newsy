> Izvor: B92
> Datum: nedelja 11.05.2014
> Rubrika: život_ljubav
> Naslov: Zašto muškarci i žene skidaju burme?
> Članak:

Jedna britanska advokatska kancelarija odlučila je da proveri u kojim slučajevima i zašto muškarci i žene skidaju burmu?

Istraživanje, kojim je obuhvaćeno 2.000 ljudi, pokazalo je da pripadnici jačeg pola prsten "uklanjaju" najčešće pred izlazak, a dame posle svađe. Povod je, međutim, isti - oboje na taj način žele da povrede partnera ili da sebi dokažu da su još privlačni. Gotovo petina oženjenih priznala je ovaj "čin", dok je bilo i onih koji su se pravdali izgovorom da ih prsten steže. Zanimljivo je da svaki osmi tip veruje da s burmom na ruci deluje dosadno, što važi i za žene, koje su primetile da tako manje izazivaju pažnju suprotnog pola. Ako je za utehu, nove generacije uglavnom ponosno nose venčani nakit. - Burma na prstu je popularna kod mladih parova, pa skidanje prstena deluje kao prevara i uništava poverenje među parovima - istakao je advokat Kalil Anvar. 
