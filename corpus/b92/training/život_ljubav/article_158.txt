> Izvor: B92
> Datum: četvrtak 19.07.2012
> Rubrika: život_ljubav
> Naslov: 5 načina da pobedite ljubomoru
> Članak:

Ljubomora nije privlačna, ali moramo prihvatiti da smo svi u većoj ili manjoj dozi ljubomorni. Ljubomora takođe nije ljubav. Zato, ako ste taj tip, morate da se naučite da se nosite s tim. I najvažnije, da se smirite. Shvatite da većina ljubomore proizlazi iz problema u partnerskim odnosima, ali i da se oni ne temelje na kontroli ili zavisnosti.

Ako ste u vezi s ljubomornom osobom morate biti svesni kada i zašto da se prema partneru odnosite s taktom kako se sve ne bi pretvorilo u ružno i preterano zaštitničko ponašanje. Ljubavna instruktorka Suheiri Gonsales sastavila je pet zlatnih savjeta kako biste u sebi i partneru zauzdati 'ljubomorno čudovište' koje čuči u vamatneru pre nego što bude kasno. 1. Brojte do deset. Ako ste ljubomoran tip i dođete u situaciju u kojoj lako možete da izgubite svoju smirenost, udahnite i izdahnite i brojte do deset. To je oblik meditacije kojom možemo umanjiti teskobu i u potpunosti nas umiriti. 2. Razgovarajte o svojim osećanjima. Osećaj ljubomore važno je izraziti da se on ne bi pretvorio u izliv besa. Bilo da se radi o vama ili vašem partneru, prođite sve kroz razgovor. Zašto ste ljubomorni? Zašto se on oseća ljubomorno? Možda postoji nešto što neko od vas oseća, a nije toga svestan. Ako je tako, razgovarajte o tome i napravite kompromis. Ali, raspravite o tim pitanjima samo kad izbrojite do deset. 3. Rešite se svoje nesigurnosti. Ljubomora proizlazi iz nesigurnosti. Zapitajte se zašto se osećate ugroženo. Zašto se on oseća ugroženo ako je ljubomoran? Osećate li možda da niste vredni nečije ljubavi? Ne osećate se lepom/lepim? Upoređujete li se s drugim ženama ili muškarcima? Produbite zašto osećate nesigurnost, a to bi isto trebalo da učini i vaš i partner ako je sklon ljubomori. 4. Pokušajte da sagledate situaciju iz druge perspektive. Kad smo ljubomorni skloni smo da brzinski donosimo zaključke. Ponekad i preuveličavamo neke stvari. Mnogo puta osećaj ljubomore može nastati zbog nesigurnosti ili nedostatka poverenja i sitnih laži u prošlosti? Koliko puta ste poludeli ako se partner nije javio na mobilni ili ga je isključio? Šta ćete pomisliti? Verovatno ćete u glavi izrežirati nagori scenario. Ali, umesto da ga odmah proglasite preljubnikom, možda bi trebalo da stanete i razmislite. Možda ne može da se javi jer radi, a ako se javi, isprazniće mu se baterija i slično. 5. Možete li da se nosite s konstantnim nasiljem? Ljubomora se može pretvoriti u kontrolu prilično brzo. Poverenje kao da je nestalo u jednom potezu, kao i vaša lična sloboda. Ljubomora i kontrola takođe se mogu pretvoriti u nasilje. Ako ste u vezi u kojoj osećate i fizičke pretnje ili strah da ne napravite nekakav "pogrešan" potez, radije potražite pomoć. 
