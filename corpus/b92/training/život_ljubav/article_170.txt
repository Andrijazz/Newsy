> Izvor: B92
> Datum: sreda 13.06.2012
> Rubrika: život_ljubav
> Naslov: 15 razloga zašto su fini momci poslednji
> Članak:

Zašto devojke govore da vole fine momke ali ih izbegavaju? Dajemo vam 15 razloga zašto fini momci poslednji stižu na cilj...skoro svaki put.

1. Samopoštovanje Fini momci ne poštuju sebe dovoljno. Njima ne smeta da ispadaju smešni i glupi niti da ih ostali muškarci guraju u stanu. 2. Slažu se sa svima Fini momci su toliko slatki da se slažu sa svačijim stavovima i retko kad govore svoje mišljenje. Upravo zbog toga jednog dana samo eksplodiraju i kažu i šta misle i šta ne misle. 3. Zahtevni su i nesigurni Oni su na početku slatki i brižni, ali na kraju postaju naporni i nesigurni u vezi jer smatraju da ih ugrožava svaki momak koji priča sa njihovom devojkom. 4. Dosadni su Fini momci su retko kad zanimljivi jer se plaše da pređu granicu i postanu malo "bezobrazniji" bez obzira na sve. Taj kvalitet ih čini sjajnim prijateljima koji će uvek imati savet za drugaricu, ali lošim za momka jer je predvidljiv i dosadan. 5. Nije alfa mužjak Devojke vole da se zabavljaju sa muškarcima koji drže sve pod kontrolom i uvažava poštovanje svojih prijatelja. Ako vas drugari ne poštuju i ne vrednuju vaše mišljenje - onda budite sigurni da vi spadate u "dobrog momka". 6. Lak za manipulaciju Dobrim momcima se lako manipuliše jer oni to sami dozvoljavaju. Ta činjenica frustrira devojke i zato oni izvalače uvek deblji kraj. 7. Izbegavaju rasprave Fini momci ne mogu da odbrane devojku koja im se sviđa i pokušavaju da reše problem koristeći fine reči. Oni ne vređaju i nikoga ne izazivaju. 8. Fini momci su slabići Oni se nikada ne zauzimaju za svoj stav čak ni kada znaju da su u pravu. Zbog toga izgledaju kao slabići. 9. Oni žele čuda Fini momci se stalno nadaju boljem životu, zarađivanju više novca ili pronalaženju boljeg posla - a ne rade ništa kako bi promenili sadašnjost čak iako znaju da moraju da menjaju svoje ponašanje. 10. Ne vređaju Finog momka niko ne shvata ozbiljno jer on nikoga ne želi da uvredi. 11. Stresiraju ih teške situacije Devojka želi da bude u vezi sa muškarcem koji će biti njena stena i oslonac, a ne sa nekim ko će pobeći kod prve prepreke. Fini momci nisu dovoljno agresivni niti zaštitnički nastrojeni. Oni se ne bore za svoju devojku, a to je ono osnovno što dame žele: da se osete zaštićeno pored svog muškarca. 12. Nisu vođe Fini momci su uvek u poslednjem redu. Oni možda žele da budu vođe, ali se ne ponašaju tako. 13. Društvena snaga Fini momci nisu dovoljno društveno jaki. Oni su u grupi skoro uvek nevidljivi. Devojke ih jednostavno ne primećuju. 14. Zastrašeni su Fine momke plaše jake ličnosti. Ako se nekom alfa muškarcu dopadne devojka finog momka i počne da flertuje sa njom, fini momak nikad ne bi našao snage da mu se suprotstavi. 15. Prijateljska zona Fini momci se na kraju uvek nađu u prijateljskoj zoni devojke. Oni su fini i devojke ih žele za prijatelje, a ne za momke. Ipak jedno morate razumeti: devojke ne mrze fine momke, one samo ne vole njihovo nervozno i nesigurno ponašanje. Čak se i alfa muškarci u početku ponašaju kao fini i smerni, što pokazuje da devojke ipak vole kad su momci "dobri". Ali momak sa samopouzdanjem će uvek pobediti. Fini momci su osetljiviji i brižniji ali i oni mogu biti divni partneri za ceo život. Ako želite da osvojite devojku i da je impresionirate ponašajte se kao muškarac i suočite se sa svetom. Preuzmite odgovornost za svoje postupke i ne dozvolite da vas iko uzima zdravo za gotovo. Sve devojke maštaju o savršenom dečku - a to je onaj koji ima kičmu, koji je sladak i nežan ali i sabran i ima samopouzdanja. Dok god joj dozvoljavate da uvidi da ste dobri i da verujete u sebe, uvek će izabrati vas. Samo zauzmite stav i devojka vaših snova će biti vaša. 
