> Izvor: B92
> Datum: nedelja 29.01.2012
> Rubrika: život_ljubav
> Naslov: Zašto se muškarci mahom odljubljuju?
> Članak:

Mislili ste da imate savršenu vezu, a onda odjednom saznajete da on više nije zaljubljen u vas. Koji su to razlozi zbog kojih muškarci najčešće gube interesovanje?

1. Posao u kancelariji, posao kod kuće Ako ste u vezi i delite bilo koju od životnih odgovornosti - novac, decu, dom, vaša interakcija kao para vrlo lako može da se svede na razgovore samo o tome. Vi ste ujedno i "poslovni" partneri ali je mnogo promišljenije da o tim stvarima pričate dok se odmarate i uživate jedno u drugom. Teško je rasplamsati strasti sa osobom koja na umu ima samo probleme i važne teme. 2. Vi ste prvo majka njegove dece, a tek posle ljubavnica Postoje muškarci koji smatraju da su određene žene majke, dok su druge ljubavnice i veoma im je teško da spoje ta dva u jednoj osobi. Ako je vaš partner prestao da oseća strast prema vama nakon porođaja, imate ozbiljnu temu za razgovor. Najvažnije je da žena ume da se snađe podjednako dobro u obe uloge. 3. Vaša veza nema dobre osnove Ako ste početak obeležili seksom nakon pijanstva, nastavili neobaveznim viđanjem i na kratko prošli kroz ljubavnu fazu, možda vaša veza nikada nije ni bila ono što ste mislili. Ako nema istinske povezanosti, ljudi jednostavno vremenom izgube interesovanje. 4. Ne oseća se kao da ste na njegovoj strani Muškarci dosta polažu na odanost. Mora da zna da u vama ima podršku. Kada mu je teško i stvari u životu ne idu po planu, neophodno je da ima ženu iza sebe. Ako je izgubio interesovanje to samo znači da je osetio da niste bili odan partner kada mu je to bilo potrebno. 5. Nekompatibilnost Kompatibilnost je tokom vremena sve važnija u vezi. Ako radite samo stvari koje oboje volite, ne pričate o određenim temama ili krijete nešto o sebi, nećete moći dugo da opstanete. Činjenica da on štedi, a vi volite da trošite, kad tad će isplivati na površinu. Onog trenutka kada shvatite da se razlikujete u bitnim stvarima, vreme je da krenete dalje.
