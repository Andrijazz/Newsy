> Izvor: B92
> Datum: nedelja 5.02.2012
> Rubrika: život_ljubav
> Naslov: Kako da ponovo raspalite strast?
> Članak:

Da li se stara strast može ponovo oživeti u dugim brakovima koji su srećni, ispunjeni i vredni čuvanja, bez obzira na to što se seksualna želja ugasila?

U tim brakovima se podižu deca, obezbeđuje se važna emotivna podrška i prijateljstvo a u isto vreme oni nude određeni nivo finansijske podrške. U ovakvim zajednicama postoji dosta ljubavi i međusobne vezanosti partnera i čak iako seksa nema toliko, supružnici smatraju da imaju odnos vredan čuvanja. A kako ponovo zapaliti vatru koja se davno ugasila? Saveta ima pregršt - od korišćenja seksualnih igračaka, preko razgovora o onim najintimnijim željama pa do probanja "otvorenog braka". No, pravo pitanje je da li je uopšte moguće imati bogatu, dugovečnu i strastvenu vezu? Da li zaista postoji način da se strast između dvoje ljudi održava decenijama, a ako je dogovor ne, da li ju je moguće ponovo oživeti? I da li se treba zadovoljiti "cimerskim" životom sa partnerom u kom ćete petkom uveče gledati TV i jesti kokice? Evo šta neki čitatelji sajta psihology.com predlažu na ovu temu. Ne živite u okviru partnerovih granica. "Moj libido najviše ubija življenje u okviru partnerovih seksualnih limita. Svaka duga veza gubi varnicu, propadne ili postane dosadna kada se složimo da  partnerove granice i živimo u kutiji. Radite na održavanju svog jedinstvenog balansa za željom, vezom... Eksperimentišite i nemojte se plašiti ili stideti da razgovarate sa partnerom o tome šta želite u krevetu. Seksualne želje moraju da rastu kako bi preživele," poručuje Pamela Medsen. Vreme je da zahtevate novu vrstu ljubavi jedno od drugog. "Ljudi moraju da iskažu svoju radoznalost i želju za nečim novim, a ne da se zatvaraju i da prihvataju dato stanje stvari. To je vaše pravo. Samo samosvesni, strastveni ljudi imaju sposobnost da stvore pravu intimnost," kaže Vil. "Srednji put" ne funkcioniše "Pronalaženje kompromisa u situacijama je nešto što svi smatraju najboljim rešenjem. Međutim, morate ići na pobedu, sve ostalo je gubitak. Kako život odmiče čovek uči, razvija se i menja. U današnjem svetu promene se često vrlo brzo odigravaju. Što više znate o duhovnosti, uspehu, moći i ostalim stvarima - vaša želja će rasti," kaže Mark Sempl. Ako vaša druga polovina ne deli svoje "prosvetljenje" sa vama to znači ili da su oni još uvek na istom nivou ili evoluiraju u suprotnom smeru od vas. U nekom trenutku ćete možda zaključiti da se nalazite da potpuno različitim stranama i da se između vas stvorio veliki jaz. Najočiglednije rešenje ovog problema je da se vas dvoje nađete na sredini, što znači da se morate odreći onoga što zaista jeste, a i partner mora uraditi isto. Ostaćete zajedno ali kao nešto što, zapravo, niste. To takođe znači da se jedno od vas mora spustiti nekoliko stepenika niže, dok se drugi penje u okruženje koje mu nije poznato. Koliko je realno da takav par opstane? Da biste imali efektnu komunikaciju morate to raditi na način koji je oboma blizak i razumljiv. Međutim, prevencija je uvek bolja od samoizlečenja. Ako ste svesni da se razilazite razgovarajte o tome da zadržite svoj prostor dok se, u isto vreme, krećete na zajedničkom putu. Ne postoji jednostavan odgovor na pitanje kako imati dovoljno dobar brak u kome je strast i dalje prisutna. To je jedan zahtevan posao i potrebno je mnogo strpljenja i hrabrosti da bi on zaista uspeo. Morate zajedno rasti i podizati svoje individue na viši nivo. Strastven seksualni život je moguć - treba samo imati hrabrosti izaći iz poznate sfere i prestati sa gledanjem TV-a jer vas mrzi da se pokrenete.
