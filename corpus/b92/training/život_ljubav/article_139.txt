> Izvor: B92
> Datum: sreda 12.09.2012
> Rubrika: život_ljubav
> Naslov: Stare "fore" više ne pale - menjajte ih
> Članak:

Postoji toliko pravila koje morate da poštujete kada počinjete da izlazite (da li se iko danas zaista "zabavlja"?) sa novom simpatijom.

Neki od nas se "kunu" na ova večna pravila, ali za ostale odavno je poznato da više nismo u šezdesetim godinama prošlog veka i da se, kao što Dilan kaže, "stvari menjanju"... Ovo je spisak zastarelih pravila za "dejtovanje" koji je napravio Yahoo-ov "Shine", sa ponuđenim modernim alternativama. 1. Muškarac uvek plaća kada se ide negde 1a. Žena može i treba da pokaže da je "super-moćna i potpuno nezavisna", a za to je dobar pokazatelj da sama plaća svoje račune... i račune svog partnera (ali s ovim ne treba preterivati). 2. Muškarci otvaraju vrata ženama 2a. Neka otvaranje vrata postane igra - ko prvi dođe do vrata je pobednik i u tom trenutku "jači" (naravno i da bolje izgleda otpozadi). 3. Muškarac uvek prvi zove 3a. Osim ako žena ne zove muškarca 87.264 puta dnevno i spušta slušalicu svaki puta kada se on javi - ne postoji razlog zašto Ona ne treba da pozove njega i da mu kaže "Ćao". 4. Izigravati "nedostižni most" i "mnogo sam posebna" je seksi 4a. To je više ponašanje "kučke" (kao i u slučaju filma "Variola Vera" i objašnjenja Dr Grujića termina "pizda" i u ovom slučaju "kučka" je karakterna osobina), nego što je seksi, a muškarci (uglavnom) ne vole kučke. 5. Kada se zabavljate - automatski postajete "mi-ljudi" i sve stvari radite zajedno 5a. Vi niste sijamski blizanci - vreme koje provodite zajedno treba da bude "specijalno", ali ono ne sme da utiče na vaš kompletan život. 6. Nema seksa pre nego što izađete najmanje 37 puta. 6a. Ako ste sigurni u sebe i svoja osećanja i ako ste spremni za seks i novog partnera - zašto da čekate? Seks je normalna i zdrava stvar i sasvim je normalno da to želite da radite s nekim ko vam se (baš) sviđa i u vreme koje vama odgovara. 7. Izlazi se subotom. SUBOTOM. 7a. Subota je super i provedite je kako želite - za neke muškarce to je veče za španski fudbal, za neke žene - za filmove Vonga Kar-Vaja. Izlazite kada želite, svaki dan neka bude subota. 8. Nemojte da živite zajedno, bar dok se ne objavi veridba. 8a. Nemojte da živite zajedno, sve dok niste spremni da živite zajedno. To je veliki korak i ako želite da stanete pred matičara sa Njim, verovatno je pametnije da to učinite pošto proverite da li je zajednički život sa njim kao cimerom uopšte moguć. 9. Brak je kruna svega i to treba da bude vaš krajnji cilj. 9a. Brak može da bude zajednica iz snova, ali to nije neophodno ako to ne želite. Vaša zajednica može da traje večno i ako niste registrovani. Ne dozvolite da vas bilo ko natera na brak, ako za to niste spremni.
