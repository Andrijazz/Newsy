> Izvor: B92
> Datum: četvrtak 26.12.2013
> Rubrika: život_ljubav
> Naslov: Pogledajte najbolje prosidbe u 2013.
> Članak:

Osmisliti pravi način da nekoga zaprosite je prilično težak zadata, ali ovi ljudi su to uspeli.

New York Times je napravio kompilaciju najboljih prosidbi u 2013. godini. Video prikazuje miks kreativnih, smešnih i krajnje neobičnih prosidbi koje su sve prošle bez ikakvih problema. A ukoliko želite da budete 100 odsto sigurni da će devojka vaših snova pristati, najnovije istraživanje tvrdi da je potrebno da uključite i neko iznenađenje u prosidbu (32 odsto žena želi ovo), romantično okruženje (21 odsto žena sanja o ovome) i naravno - moraćete da kleknete (20 odsto to očekuje od vas). Takođe, moraćete i da pitate njenog oca za dozvolu, pošto jedna od deset ispitanih žena smatra da je to jedna od osnova skave prosidbe - isti broj žena očekuje skup prsten, 30 odsto žena očekuje da muškarac izabere prsten, dok čak 62 odsto njih želi da ga izaberete zajedno sa njom. Istraživanje koje je sproveo proizvođač pića Lambrini takođe je ustanovilo da bi tek posle dve godine zabavljanja trebalo da razmišljate o prosidbi. Međutim, ukoiliko ste se toga setili nakon pet godina veze najbolje bi bilo da odustanete pošto je 49 ispitanih žena reklo da bi radije raskinule vezu nego čekale toliko dugo da ih neko zaprosi. Jedna od četiri žene smatra da ukoliko nisu verene nakon četiri godine veze to se nikada neće desiti. A kako bi veza uspela, potrebno je i malo iskustva. Muškarci bi pre odluke o ulasku u brak trebalo da imaju barem tri veze.
