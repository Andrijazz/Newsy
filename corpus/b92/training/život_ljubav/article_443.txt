> Izvor: B92
> Datum: sreda 14.09.2011
> Rubrika: život_ljubav
> Naslov: Koji saveti o vezama više ne pale
> Članak:

Često smatramo da su nam za bolji i kvalitetniji ljubavni život potrebni pravi saveti, međutim, većina tih saveta sada se mogu podvesti pod klišee i ne bi trebalo da ih se pridržavamo, uopšte.

Ima još puno riba u moru Sigurno je svako od nas kao dete imao zlatnu ribicu koja je uginula. Roditelji su vam brzo doneli novu, ali, ona jednostavno nije bila ista kao prethodna. Ista stvar se može primeniti na veze. Kada ona umre ne možete jednostavno otići do prodavnice i kupiti istu takvu. Iako u moru svakako postoji još puno riba, najveći problem predstavlja uloviti onu pravu, što ne znači da bi trebalo da prestanete da bacate udicu. Važno je znati da iako u moru zaista ima mnogo riba, verovatno ćete morati da mnogo njih vratite u vodu dok na naiđete na onu pravu, vrednu zadržavanja. Vreme leči slomljeno srce Sigurno ne bi bili srećni kada bi ste se pojavili sa slomljenom nogom kod doktora da bi vam on samo rekao da je najbolje da odete kući i sačekate da se ona sama vremenom zaleči. Ponekad je potrebno da izvršite operaciju ne bi li rešili problem. Otputujte, okrenite se prijateljima i porodici, gađajte sliku bivše ljubavi strelicama, učinite sve što možete da zalečite ranu, tek onda će vreme moći da učini svoje. Samo kreni dalje Veze nisu bezvezna hrana koju ćete jednostavno zaobići pogledom prilikom čitanja menija u restoranu. Ne možete jednostavno da se okrenete i krenete u drugom pravcu. Međutim, umesto da poslušate ovaj savet i krenete dalje ka nekome novom kako bi ponovili iste greške koje su vas dovele do raskida, odvojite vreme da se oprostite od propale veze. Razmišljajte o svojim, i greškama partnera, o svim stvarima koje su dovele do njih kako bi ih u novoj vezi bez većih poteškoća izbegli. Ljubav pobeđuje sve Ukoliko jedete tri čokolade dnevno, ne možete očekivati da ćete izgubiti koji kilogram viška. Iako zvuči izuzetno romantično da ljubav može da pobedi sve prepreke, to jednostavno nije istina. Kada u četiri sata ujutro beba plače i niste spavali noćima ili ste neko vreme bez posla, ljubav bi mogla biti poslednja na listi rešenja vaših problema. Umesto ljubavi, možda bi bolje odgovarala komunikacija, ali ona nije ni upola toliko romantična. Komunikacija između partnera je dobar početak, a ako tome pridodate i one tradicionalne poput tolerancije, razumevanja i dobrote, imate znatno više šansi da ćete pronaći ljubav.
