> Izvor: B92
> Datum: ponedeljak 7.05.2012
> Rubrika: život_ljubav
> Naslov: Šta čini dobrog partnera
> Članak:

Smejanje na neke šale, strast prema vegetarijanskoj ishrani ili sviranje gitare su možda bezazlene navike pojedinaca, međutim određeni hobiji i navike utiču na potencijal neke osobe za vezu.

Naučnici su putem sajta eHarmony.co.uk, otkrili kako neki in indikatori utiču na atraktivnost i konekciju između dvoje ljudi na internet sajtovima za upoznavanje. Iako dve osobe mogu biti kompatibilne, istraživači su otkrili šta to odbija ili privlači ljude kada se najzad sretnu. 1. Ne volimo ljude sa istim smislom za humor Kada preko interneta tražimo partnera obično nas ne privlači neko ko ima isti smisao za humor kao i mi. Na primer muškarci sa crnim ili političkim humorom traže devojke sa vrcavim, površnijim humorom. 2. Traže se tradicionalni tipovi muškaraca i žena Iako živimo u otvorenom društvu i dalje se više cene pravi muškarci i prave žene. Na primer devojka nikad neće pristati da se upozna sa muškarcem koji voli da ide u šoping ili voli neke druge "ženske" aktivnosti. 3. Potrošačke navike žene određuju njenu privlačnost Koliko žena troši ili štedi doprineće njenoj privlačnosti kod onlajn upoznavanja. Muškarci se ne vezuju za dame koje troše mnogo, već traže one koje štede. 4. Joga vam diže cenu Istezanje i savijanje je najpopularniji oblik vežbanja bilo da ste muško ili žensko. Istraživanje je pokazalo da su osobe koje idu na jogu privlačnije drugima od onih koji upražnjavaju neku drugu rekreaciju ili ne vežbaju uopšte. 5. Svi želimo aktivne partnere, čak iako mi to nismo Ljudi koji traže ljubav putem interneta žele pored sebe aktivnu osobu; ta osobina je vrlo popularna kod suprotnog pola. Lenjivci koji ceo dan provode ispred tv-a su neprivlačni čak i istim takvim lenjivcima. 6. Konzumiranje raznovrsne hrane je poželjno Otvorenost prema hrani i želja da se probaju neke nove namirnice je privlačna karakteristika. Ako se držite samo Mek Donaldsa - to vam neće ići u prilog. Vegetarijanci su definitivno najpoželjniji za partnere, naročito drugim vegetarijancima. 
