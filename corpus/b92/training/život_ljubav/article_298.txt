> Izvor: B92
> Datum: nedelja 12.02.2012
> Rubrika: život_ljubav
> Naslov: 9 dobrih strana raskida
> Članak:

Kada vam je srce slomljeno komplikovanim raskidom, može delovati teško da nastavite dalje. Međutim, upravo to je vreme kada treba najviše da se provodite, a za to možete imati i dobar motiv.

Predstavljamo vam devet dobrih strana raskida koje vam mnogu popraviti raspoloženje.

Svako ko vas iole dobro poznaje, trudiće se da vas podseti koliko ste lepi, pametni, zabavni i dobri. Naravno, vi ste već svesni svojih kvaliteta, ali vam je u tako teškim trenucima potrebno da vas neko i podseti.

Prijatelji će insistirati da s njima izlazite, kako ne biste sami sedeli u stanu. Pošto će se svi truditi da vas oraspolože, na posletku ćete barem na trenutak zaboraviti da vas je dečko napustio.

Zaslužujete nove čizme i neki komad šminke. Bitno je samo da se osećate bolje.

Ako imate sreće, posle raskida ćete izgubiti apetit i nekoliko kilograma. Ali, većina žena zapravo tada jede više nego obično i to omiljene poslastice.

Ljudi će želeti da vas upoznaju sa njihovim singl prijateljima, čim saznaju da ste raskinuli. Takođe, kada osetite slobodu, mnogo ćete efikasnije i sami privlačiti muškarce.

Roditelji će se truditi da vam se nađu u teškim trenucima. Mama će vam kuvati omiljenu hranu, a tata davati savete o muškarcima.

Veze na jedno veče možete imati koliko god hoćete puta, a da vas niko ne smatra promiskuitetnom.

Možete sanjariti o preseljenju u Novi Zeland ili priključenju nekoj volonterskoj organizaciji. Više vas srce ne vezuje za jedno mesto.

Nema sumnje da ćete se ponovo zaljubiti i osetiti one leptiriće zbog kojih toliko čeznemo za pažnjom druge osobe. Za sve to vreme, zaboravićete na bivšeg.
