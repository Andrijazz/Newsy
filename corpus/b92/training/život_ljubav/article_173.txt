> Izvor: B92
> Datum: utorak 12.06.2012
> Rubrika: život_ljubav
> Naslov: Šta ženu čini neodoljivom muškarcima
> Članak:

Žene se na sve načine trude da budu neodoljive suprotnom polu, ali šta je to što muškarce najviše fascinira kod pripadnica lepšeg pola? Evo šta oni kažu:

Osmeh Žena sa lepim osmehom, naročito ako je upućen direktno njemu - će ga istopiti. Osmeh ga razoružava i oslobađa ga straha koji ga je sprečavao da joj priđe. Iskren osmeh mu govori nešto o vašoj ličnosti, i delujete srećno i zadovoljno. Izgled Muškarce ne privlači savršena simetrija lica, kao što mislite. Njih često najviše zalude žene čije su crte lica daleko od savršenstva. Šta oni zaista vole: ožiljak iznad obrve, mladež, okrzan zub, izražajne obrve. Drugim rečima, privlače ga male nesavršenosti - ono što se ne može postići šminkom i ono što mu daje uvid u pravu vas, u ono što vas čini jedinstvenom i zaista neodoljivom. Obline Grudi, zadnjice, kukovi i butine su uvek u muškim mislima. Lepo je voditi računa o ishrani i redovno vežbati, ali ne zaboravite da muškarci ne vole previše mršave devojke. Istina je da njima nije ni stalo toliko do broja vaših kilograma, koliko do oblika figure. Jer niko ne voli devojke koje su dečačkije građe od muškaraca. Inteligencija Suprotno opštem uverenju, muškarce interesuje i ono u vašoj glavi, a ne samo vaša lepa spoljašnjost. Inteligentna konverzacija sa devojkom im je omiljena predigra. Žena koja brani svoje stavove i za to ima dobre argumente je atraktivna svakom muškarcu. Stimulišite njegov um - i bićete neodoljive. Nezavisnost Žena koja zarađuje, poseduje svoj stan ili ga iznajmljuje, drugim rečima žena koja svoj život drži u svojim rukama je atraktivna iz mnogo razloga. Nezavisne žene obično imaju pozitivan stav, dovoljno samopouzdanja i samopoštovanja. Bez tih kvaliteta, one ne bi bile tu gde jesu. To je afrodizijak kojeg se muškarci ne mogu zasititi. 
