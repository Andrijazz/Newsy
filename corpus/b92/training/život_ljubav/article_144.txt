> Izvor: B92
> Datum: ponedeljak 3.09.2012
> Rubrika: život_ljubav
> Naslov: Da li je u redu špijunirati partnera?
> Članak:

37 odsto žena izjavilo je da je savršeno u redu da špijuniraju svoje muškarce ukoliko posumnjaju da se možda ne ponaša kako treba.

Ovo su rezultati novog istraživanja sajta za upoznavanje OurTime u kom je učestvovalo 2.000 osoba. Sa druge strane, svega 29 odsto muškaraca izjavilo je da bi bilo u redu da špijuniraju svoje lepše polovine ukoliko bi posumnjali da nešto nije kako treba. Istraživanje je takođe postavilo i neka pitanja u vezi sa zabavljanjem i odgovori su poprilično interesantni. Većina osoba koje imaju preko 55 godina smatra da je sasvim prihvatljivo zabavljati se sa više osoba u isto vreme, dok svega 41 odsto osoba između 18 i 34 godine smatra to prihvatljivim. 
