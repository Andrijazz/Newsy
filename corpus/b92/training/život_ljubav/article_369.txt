> Izvor: B92
> Datum: utorak 13.12.2011
> Rubrika: život_ljubav
> Naslov: Da li vam se sviđa neko drugi?
> Članak:

Da li treba da se osećate krivom, ako vam se dopadne neki muškarac, iako ste već u vezi?

Odgovor je - ne. Čak i kada vam to deluje kao najgora stvar na svetu, u realnosti, to nije toliko ozbiljno. Predstavljamo vam tri razloga zašto vam se može svideti drugi muškarac: 1. Mi ne možemo da utičemo na to ko će nam se svideti Privlačnost među polovima je deo života. Mi odlučujemo s kim ćemo biti, pa čak i kada nekoga nađemo, ne možemo isključiti prirodne instinkte. Sve dok vam zaljubljenost ne preuzme život, to nije nešto zbog čega bi trebalo da brinete. 2. Daje vam predah od stresnog života Svi maštaju. Nema sumnje da i vaš dečko ponekad pogleda drugu ženu i odluta na trenutak iz realnosti. Mali snovi o zaljubljenosti, teraće vas da se smešite čak i kada se nalazite u nekoj stresnoj situaciji. 3. Čini vas srećnim Ako ste u čvrstoj vezi sa vašim muškarcem, nema štete od toga da povremeno razmišljate o drugom. Zaljubljenost može da vas pošalje u vreme kada ste prvi put upoznali nekoga ko vam se dopadao. Taj osećaj sreće može se čak pozitivno odraziti i na vašu vezu. Zaljubljenost će popraviti vaše raspoloženje, sve dok ne prelazite granicu. Ako počnu da se javljaju dublja osećanja, vaš pogled više nije tako "nevin" i neko će iz toga izaći povređen. Prolazna privlačnost je potpuno prihvatljiva, ali samo ako se nikad ne materijalizuje. 
