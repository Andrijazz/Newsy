> Izvor: B92
> Datum: sreda 5.09.2012
> Rubrika: život_ljubav
> Naslov: Zašto uvek završite sa pogrešnim?
> Članak:

Ukoliko vam se čini da ste pravi magnet za pogrešne muškarce, možda ste u pravu. Postoje određeni obrasci koje redovno ponavljate i koji su uzrok tome da stalno završavate sa pogrešnim muškarcem.

Međutim, bitno je otkriti ih a potom će vam biti i znatno lakše da ih eliminišete. Pogledajte 6 najčešćih obrazaca koji vas uvode u loše veze: 1. Mislite da na svetu nema više finih momaka. Ukoliko ne verujete da za vas više ne postoji onaj pravi, veza sa pogrešnim vam se može učiniti kao jedina opcija. Iskreno porazmislite o tome kako vi zamišljate "pravog" muškarca. Ovo može biti prvi korak kako bi prekinule ponavljanje frustrirajućeg šablona. 2. Ne zante šta karakteriše "pravog" muškarca. Ukoliko nikada niste pokušale da zamislite pravog muškarca za vas onda će vam u pravom životu biti još teže da ga prepoznate. Šta su odliek njegove ličnost, u šta veruje? Šta je potrebno da muškarac poseduje kako bi želele da se sa njim zabavljate? Ukoliko želite da upoznate ong pravog prvo je potrebno da upoznate samu sebe. 3. Čak i kada shvatate da ste u vezi sa pogrešnim, ne znate kako da izađete iz te veze. Vrlo je moguće da ste u lošoj vezi znatno duže samo zato što ne umete da je prekinete. Morate da shvatite da vam mišljenje partnera nije potrebnu baš za svaku stvar, potrebno je da poštujete sebe dovoljno da poštujete svoje odluke. Ukoliko ste odlučile da prekinete lošu vezu, prekinite je. 4. Ne želite da budete same. Ponekad žene privlače loše momke samo zato što se plaše da budu same pa tako iz jedne veze odmah uskaču u drugu. Potrebno je da shvatite da nema ničeg lošeg u tome da ste neko vreme same. To će vam omogućiti da sagledate prethodnu vezu i sve dobre i loše stvari koje su vam se desile. Potrebno je da učite na svojim greškama ali i da prihvatite da je sasvim u redu biti sam. Vaš život može biti lep i bez partnera. Vreme provedeno bez dečka pomoćiće vam da bolje uvidite šta želite od svoje naredne veze. 5. Verujete da od pogrešnog muškarca možete napraviti onog pravog. Možda imate kompleks spasioca, možda vam je jednostavno potreban neko koga ćete popravljati i menjati, ili ste jednostavno optimista. Međutim, ljudi se teško menjaju sami, a još teže ukoliko im neko konstantno nameće promenu. U većini slučajeva onaj pogrešni i ostaje onaj pogrešni, a pokušaji da ga promentie umesto sreće u vaš život doneće samo frustraciju. 6. Možda konstantno podsvesno birate isti tip muškarca u pokušaju da promenite nešto što nije uspelo u prethodnoj vezi. Ignorišite početne isntinkte i probajte nešto sasvim drugačije, možda vam se promena svidi i tako uspete da prekinete negativan obrazac. 
