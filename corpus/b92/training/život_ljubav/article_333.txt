> Izvor: B92
> Datum: subota 14.01.2012
> Rubrika: život_ljubav
> Naslov: Kako pronaći novu ljubav?
> Članak:

Za mnoge koji nisu u vezi početak nove godine obeležava nada, uzbuđenje i iščekivanje ljubavi o kojoj su sanjali. Međutim, tu su i nedorađeni planovi kako je privući.

Predstavljamo vam pet načina da u vrlo kratkom roku privučete ljubav u svoj život.

Promenite očekivanja vezana za romantičnu vezu. Budete li strepeli da ćete biti povređeni i razočarani, to će vam se i dogoditi. Ukoliko očekujete najbolje i smatrate da zaslužujete poštovanje i bezuslovnu ljubav, to ćete na posletku i dobiti. Počnite da očekujete, i to odmah, da ljubav zakuca i na vaša vrata. To će pokrenuti proces za privlačenje ljubavi.

Kad god, na primer, očekujete goste, vi očistite kuću i organizujete vreme kako biste što prijatnije proveli trenutke s njima. Slično je i sa pripremama za nadolazeću ljubav. Ako želite da stvorite snažan magnet koji će je privući, morate takođe pripremiti i sebe i svoj prostor, kako biste što kvalitetnije dočekali novog partnera.

Sami ste jer najverovatnije postoji emotivna barijera koja sprečava ulazak ljubavi. Ako su vaša vrata zatvorena, teško da će ući. Najčešće podsvesno osećate strah i to zbog toga što vas privlače karakterno isti tipovi muškaraca koji su vas do sad samo povredili. Treba razbiti taj "uzorak". Važno je da osvestite vaš sistem vreednosti i odagnate strahove. Otkrijte koje barijere vam se nalaze na putu i uklonite ih.

Ni u čemu ne možete pobediti ako niste predani. To se odnosi i na kvalitetnu i zdravu vezu. Na primer, ako odlučite da smršate, verovatno ćete osim dijete početi i da vežbate, jer će vas to motivisati da ne posustanete. Primenite isto i na ljubavnom polju.

Kada se ljubav konačno pojavi budite spremni da je prihvatite. Nemojte sumnjati u njeno postojanje i sabotirati ono za što ste se naporno radili. Prihvatite da ste uspeli i vodite računa da vam ne umakne iz ruku.
