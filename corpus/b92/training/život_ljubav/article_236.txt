> Izvor: B92
> Datum: ponedeljak 9.04.2012
> Rubrika: život_ljubav
> Naslov: 9 faza veze kroz koje svi prolazimo
> Članak:

Pitate se u kojoj ste fazi veze trenutno? Predstavljamo vam devet etapa kroz koje prolaze svi parovi, bez obzira na to kako su stupili u vezu.

Ljubavna iskustva su jedinstvena. Ako ste imali više veza u životu, poznato vam je da je svaka drugačija od prethodnih. Međutim, postoji nekoliko stvari koje su zajedničke za sve njih. Recimo, faze kroz koje ćete prolaziti su manje - više iste, bez obzira na to s kakvom ste osobom. Predstavljamo vam svih devet. Faza 1: Slepa zaljubljenost Ovo je prva faza u svakoj vezi. Gotovo uvek počinje intenzivnom privlačnošću i potrebom da budete sa osobom za koju ste zainteresovani. Možda se i seksualno privlačite, a možda vam prija kao sagovornik. U svakom slučaju, u ovoj fazi previđate sve mane koje druga osoba ima i fokusirate se samo na njene dobre strane. Faza2: Razumevanje U ovoj fazi oba partnera počinju bolje da se upoznaju. Imate duge razgovore o porodicama, bivšim vezama i onome što volite i ne volite u životu. U ovoj fazi sve deluje divno i romantično. Faza 3: Prva svađa Posle nekoliko nedelja ili meseci blaženstva, obično usledi prva svađa koja se ili razreši i učvrsti vas ili stvori jaz između partnera. Faza 4: Stvaranje stava U ovoj fazi oboje formirate stav o onom drugom. Kako meseci prolaze, već znate šta da očekujete od partnera i šta on očekuje od vas. Ukoliko se ta očekivanja razlikuju, verovatno ste potišteni i pokušavate da promenite partnera. Faza 5: Oblikovanje Znate šta očekujete od idealnog partnera i u ovoj fazi uzajamno ćete pokušavati da se preoblikujete u skladu sa tom idejom. Ovde mnogo toga zavisi od kompromisa i toga koliko ste ubedljivi. Ova faza je zapravo borba i previranje u kojoj treba da se odredi dominantan partner. Faza 6: Sreća Ako veza preživi sve pretgodne faze, moguće je da ste uspeli da se prilagodite jedno drugom. Veza teče savršeno i vi ste srećni jedno pored drugog. Možda se čak odlučite i na brak. Faza 7: Sumnja U vezi ste već nekoliko godina i sumnja je, negde usput, počela da se uvlači u vaš odnos. Ako ste nesrećni, za to krivite vezu. U ovoj fazi ćete porediti partnera sa bivšim i drugim vezama. Srećom, postoji mogućnost da prevaziđete ovu fazu. Faza 8: Seksualno istraživanje U ovoj fazi seks počinje da igra ključnu ulogu. Možda će se promeniti nagoni ili ćete postati nezainteresovani za seks. Ili ćete potpuno odustati od njega, ili ćete se truditi da postane što uzbudljiviji. Ipak, vaša interesovanja će se možda promeniti i neko od vas može čak imati aferu. Faza 9: Kompletno poverenje Ovo je faza blaženstva. Sigurni ste u vašu ljubavi i verujete jedno drugom. Ipak, može se desiti da toliko poverenje neko od vas uzme zdravo za gotovo. Bilo kako bilo, u ovoj fazi oboje znate kuda veza vodi i srećni ste zajedno. Ma koliko vam bilo lepo, nemojte prestati da cenite ono što imate, jer ljubav morate negovati. Zato, kad god vam se ukaže prilika, pokazujte jedno drugom da vam je stalo da budete zajedno. 
