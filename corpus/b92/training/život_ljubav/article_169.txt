> Izvor: B92
> Datum: sreda 13.06.2012
> Rubrika: život_ljubav
> Naslov: Gospodin Pravi ili Pogrešni?
> Članak:

Mnoge od nas se nadaju da je dečko sa kojim se viđamo Gospodin Pravi, ali šta ako nije a naša zaslepljenost nam ne dozvoljava da to vidimo?

Skinite ružičaste naočari i bacite bolji pogled na momka pored vas i vaša osećanja prema njemu. Koji su znaci koji će vam reći da je Gospodin Pravi u stvari Gospodin Pogrešni? Previše se prepirete Ko još želi vezu u kojoj svako uzrujava ono dugo tako često da je to postala rutina? Sigurno znate parove koji se kače zbog svake sitnice, čak i kad su u društvu prijatelja. Malo peckanja tu i tamo ili povremena svađa su jedno, ali kada postane svakodnevna pojava onda on nije osoba sa kojom treba da budete. Nije vas briga kad je uznemiren (i obratno) Najveći pokazatelj da je veza gotova je kad vam više nije stalo ako vam je dečko uzrujan. Ako vam on prigovara zbog nečega što (ni)ste uradili, a vama je na vrh jezika "Da li si završio, pošto moram da idem?", više vas nije briga šta on misli i oseća i vreme je da pakujete kofere. Zlostavlja vas emotivno ili fizički Nema većeg znaka da je vaš dečko Gospodin Pogrešni. Previše žena pređe preko toga, izmisli izgovor za njegovo agresivno ponašanje i kasnije tek shvati koliko su pogrešile. Nema izgovora da vas neko udari, ponizi ili pokuša da vas učini manje divnom osobom. Raskinite momentalno. Ne podržava vas Biti u vezi znači i podržati partnera. Ako ne možete, verovatno ne bi trebalo da budete s njim. Možda vaš dečko ne razume zašto volite svoj posao ili svoje hobije i to je okej, ali ako vas i pored toga ne podržava, ima drugih koji hoće. Više volite koristi iz veze nego njega Dakle, seks je dobar. Stvarno, stvarno dobar. To je divno ali ne čini vezu. Isto važi za sve drugo što on radi za vas - kupuje vam lepe poklone, izvodi vas na večere i sl. Ako volite privilegije svoje veze više nego što volite osobu sa kojom ste, to je veliki znak da on nije Pravi. Svi vam govore da nešto ne valja Možda ste imali situaciju da ste u vezi sa nekim za koga vam svi kažu da nije pravi. Oni su dobijali loše vigracije od njega i znali su da vas ne čini srećnom, ali vi ste odbijali da slušate i terali ste svoje. A onda ste shvatili da su drugi bili u pravu. Ako vam jedno-dvoje prijatelja kaže to, možda nema razloga za paniku (mada ih treba saslušati), ali ako vam skoro svi govore istu stvar, vreme je da dobro pogledate svog dečka u oči. Osećate da niste svoji Koji god odnos da je u pitanju - sa vašom majkom, prijateljicom, dečkom - nikada ne treba da se osećate kao da ne možete da budete svoji. Dečko je neko sa kim ćete, potencijalno, biti do kraja života. Da li zaista želite da se uzdržavate od svog karaktera dokle god ste zajedno? Nedostatak uzbuđenja Svakako da postoji nivo opuštenosti koji raste s vremenom, ali uvek mora da bude barem majušno peckanje od uzbuđenja kada negde izlazite zajedno ili dobijete sms/poziv od njega. Ako nema, možda postoji veliki problem na kom treba da poradite. Ne usrećuje vas Naravno da će biti trenutaka kada užasno nervirate jedno drugo i to je normalno, ali oboje bi trebalo da znate bez trunke sumnje da činite ono drugo srećnim. Ako je drugačije - ne valja. Ako se pronalazite u nekim od gore navedenih situacija (izuzev zlostavljanja), ne znači da treba odmah da ostavite dečka, ali možda bi trebalo da dobro razmislite o svojoj vezi. To nije lako, ali je jedini put ka vašoj sreći. Mnogi problemi u vezi mogu se rešiti razgovorom i trudom, ali ponekad dođe trenutak kad znate da ste prešli tačku popravljanja. Ali, ne očajavajte. Neki novi Gospodin Pravi čeka na vas. 
