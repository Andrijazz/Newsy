> Izvor: B92
> Datum: nedelja 6.11.2011
> Rubrika: život_ljubav
> Naslov: Kakve devojke muškarci biraju za žene?
> Članak:

Svaki muškarac ima tajni spisak propozicija svoje buduće žene. Da bi stigla do oltara, prvo mora da ispuni određene uslove.

Stalno se dešava da muškarac provede godine u vezi i da nakon teškog raskida pod izgovorom da "još uvek sebe ne vidi u braku", iznenada stane na ludi kamen sa devojkom koju je tek upoznao. Okolnosti koje muškarca nateraju da se predomisli o vezi "dok ih smrt ne rastavi" čine se kao nerešiva misterija. To može da potvrdi svaka devojka koja nakon nekoliko godina išćekuje neočekivano koje nikako da se dogodi. "Ono što će ga dovesti do braka su delom hemija i strast, ali su mnogo važniji određeni postupci i ponašanje koje devojke možda ni ne primećuju", tvrdi dr Vilard Harli. 1. Ona je uzbudljiva i kreativna Devojka mora da bude spontana i pomalo nepredvidiva. Svojim postupcima mora da pobije mit da je brak dosadan i jednoličan. Muškarcima je potreban podsticaj i neophodno je da pored sebe imaju nekog ko im pruža konstantne izazove. 2. Ona zaista voli seks Kada se trudi da se u seks uključi i telom i umom, od sjajne devojke postaje dobar materijal za ženidbu. Kroz fizičku bliskost je neophodno ostvariti i mnogo dublju povezanost. Strah svakog muškarca vezan je za sve ređi seks tokom godina braka, zato je devojka ta koja mora da ga ubedi da će strast da potraje. 3. Ona ima i druge stvari u životu osim njega Svakom muškarcu prija ideja da ga devojka voli najviše na svetu, ali to ne znači da zaista i želi da bude centar njenog univerzuma. Da bi mogli da funkcionišu kao par, neophodno je da prvenstveno oboje budu svesni sebe, svojih hobija, prijatelja i obaveza. Nikom ne treba privezak koji će svuda da ga prati u stopu. 4. Ona uvek ističe koliko joj znači Muškarci će se skrasiti pored one žene koja se ne plaši da otkrije svoju nežnu stranu i da im stavi da znanja da će uvek biti tu za njih. Potreban im je neko na koga mogu da se oslone i za koga znaju da će ih podržati u bitnim odlukama. Mali znaci pažnje su njima podjednako važni kao i ženama. 5. Ona želi da on bude najbolji što može To se odnosi na podršku u postizanju ciljeva. Muškarci se dive ženama koje su spremne da ih bodre i u najtežim trenucima.
