> Izvor: B92
> Datum: petak 21.10.2011
> Rubrika: život_ljubav
> Naslov: Šta vam je potrebno za ozbiljnu vezu?
> Članak:

Ako ste raspoloženi za ozbiljnu vezu, ne treba mnogo da tražite. Sve što vam je potrebno je devojka koja sluša, odnosno, muškarac koji kaže ono što stvarno misli i još nekoliko sitnica.

Predstavljamo vam nekoliko stvari koje su vam potrebne da biste ostvarili stabilan odnos sa partnerom. 1. Dobar krevet Čak i dušek na podu može vam doneti više koristi od kauča na rasklapanje. Kada legnete pored voljene osobe, ne treba da razmišljate o tome da li će vam čelična konstrukcija probiti grudni koš, nego da se opustite i uživate u njenom/njegovom prisustvu. Zato, dobar krevet vredi svakog uloženog dinara. 2. Pristojna veza s majkom Možda deluje neprirodno, ali veliki broj žena će vam reći da je način na koji postupate s majkom pokazatelj toga kako ćete se jednog dana ponašati prema suprugi. To možda jeste, a možda i nije istina, ali loš stav i grubosti upućene nežnoj majci mogu oterati osobu s kojom ste. Istini za volju, i neprekidno držanje za "majčinu suknju" može doneti isti efekat. 3. Planovi Ne moraju to da budu nikakvi dugoročni planovi - samo neka predstava o vašim kratkoročnim namerama, svest o sebi i ljudima koji vas okružuju. Ako nikad ne znate šta želite, gde hoćete da izađete, kakav film da gledate, izgledaćete kao osoba na koju se ne može osloniti, a partnerka time svakako neće biti oduševljena. 4. Više od jednog peškira Nema smisla da dami neprekidno nudite otrcani peškir za lice kada pođe na tuširanje. Nabavite jedan veliki peškir od mekanog frotira i jedan manji (može i grublji) za umotavanje kose. Ona će se onda u vašem stanu sigurno bolje osećati. 5. Kičma Sve nabrojano potpuno je beskorisno ako nemate "kičmu". Zapravo, reč je o principima i stavovima kojih ne treba da se odričete. Međutim, imajte na umu da je vaša sloboda ograničena slobodom drugih, pa ako imate nameru da prekoračite granicu i narušite njene ideje i stavove, bolje je odmah da okončate vezu. Dakle, budite obzirni i ljubazni, ali ne odustajte od svojih ubeđenja. Žene to, izgleda, veoma vole. 
