> Izvor: B92
> Datum: utorak 17.01.2012
> Rubrika: život_ljubav
> Naslov: Suprotnosti se privlače: za i protiv
> Članak:

Svi smo čuli za izreku "suprotnosti se privlače" i izgleda da je ona tačna: kako drugačije objasniti određene parove koje poznajete, a znate da su potpuno različiti.

Iako je tačno da se suprotnosti privlače pravo pitanje je da li je to najbolja opcija za vas. Odgovor zavisi od toga šta tražite u vezi. Kada odgovorite na to pitanje, znaćete da li da tražite nekog različitog ili sličnog vama. A evo i "za i protiv" liste za zabavljanje sa svojom suštom suprotnoću. Za: 1) Širite horizonte Zabavljanje sa osobom koja je drugačija od vas znači da ćete proširiti svoj pogled na svet. Doživećete neke nove i potpuno drugačije stvari i na taj način možda saznati i nešto novo o sebi. Možda usvojite neke novine ili zadržite svoje stare navike, ali u svakom slučaju nova iskustva nikada nisu loša stvar. 2) Seksualna tenzija Nikada nije bilo jasno zašto je baš taj neko "seksi" i "misteriozan". Iako ova prednost baš i nije neka uteha za dugu vezu, za kraće uživanje sa nekim može biti vrlo uzbudljivo. Sve to što sa sobom nosi nepoznato napaja atmosferu napetošću i seksualnom tenzijom. Međutim to je mač sa dve oštrice, jer se ovakve veze češće završavaju raskidom nego što prerastaju u dublji odnos. Protiv: 1) Previše tenzije Seksualna tenzija je dobra stvar, ali ona svakodnevna vam može doneti samo glavobolje. Ako se ne razumete, nastupaju česte svađe koje se pretvaraju u beskrajne bitke i onda to zaista neće biti veza kakvu priželjkujete za sebe. 2) Širite horizone (opet) Zabavljanje sa nekim ko nije potpuno drugačiji od vas, je dobro rešenje. Na kraju krajeva, trebalo bi da nađete nekog ko će vam goditi, a to znači da bude dovoljno drugačiji da vas "natera" da rastete, ali opet neko ko će umeti da oseti vaše potrebe. Drugim rečima, oboje treba da cenite iste stvari, jer je to za jednu vezu najvažnije. 
