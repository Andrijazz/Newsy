> Izvor: B92
> Datum: utorak 4.03.2014
> Rubrika: život_ljubav
> Naslov: Da li novac može da kupi ljubav?
> Članak:

Ljubav sve pobeđuje, ali novac pobeđuje i ljubav - govorili su stari Latini. Da li su bili u pravu?!
Sa pojavom sponzoruša, odomaćio se i izraz "žene pirane". Ako niste znali, to su one dame koje namerno, vrlo svesno, ostanu trudne sa bogatim muškarcem, pa on nema mnogo izbora nego da ode u zlataru i kupi burme. Ljubav je, čini se, u startu isključena iz ove priče, ali se dobro vodilo računa o budućnosti nerođenog deteta.
Sa pojavom sponzoruša, odomaćio se i izraz "žene pirane". Ako niste znali, to su one dame koje namerno, vrlo svesno, ostanu trudne sa bogatim muškarcem, pa on nema mnogo izbora nego da ode u zlataru i kupi burme. Ljubav je, čini se, u startu isključena iz ove priče, ali se dobro vodilo računa o budućnosti nerođenog deteta.
Istina je da su pun novčanik i prazno srce stari "saradnici". Kada novac zaigra pred očima, faktor ljubav može i da izostane. Da li je to, međutim, i formula za istinsku sreću?! Koliko je ona danas uopšte važna?! Jesmo li, postajući isključivi lovci na finansijsko blagostanje, zaboravili šta znači voleti? Zašto Italijani kažu: "Kada se lepa žena smeje, novčanik plače"?! Odgovore ćete, možda, pronaći u redovima koji slede. Hajde da, pre svega, vidimo da li je svetska ekonomska kriza izmenila lice ljubavi i umesto potrebe za srodnom dušom svela je na potragu za bogatim saputnikom. Materijalistički pristup ljubavi nije od juče, niti je samo odjednom postao ulaznica za zadovoljstvo. Potrošačko društvo nametnulo je obrazac da se sve može kupiti, pa i ljubav. Kriterijumi za veze neretko su bivali duboko interesni, ali čini se da su na značaju još više dobili sa pojavom krize. Finansijski problemi, koji se neretko izjednačavaju sa bitkom za golu egzistenciju, sve su akutniji. Dok je, s jedne strane, potreba za skupim "krpicama", uživanjem na jahtama i bahaćenjem po splavovima postala izraženija, sve je više onih koji, s druge strane, ostaju bez posla, teško otplaćuju kredite, kubure sa računima, više nemaju novca za letovanja...
Posledice krize tek izranjaju na površinu, ali neki efekti se lako uočavaju. Jedno evropsko istraživanje je pokazalo da recesija ima i neočekivane reperkusije, kao što je pojava "efekta karmina". Nekada se mislilo da žene koriste jaču šminku kako bi oterale crne misli, a onda se ispostavilo da je razlog sledeći: u vreme krize dame stavljaju jarki, što crveniji karmin kako bi privukle bogate muškarce i tako rešile svoj materijalni položaj.
Posledice krize tek izranjaju na površinu, ali neki efekti se lako uočavaju. Jedno evropsko istraživanje je pokazalo da recesija ima i neočekivane reperkusije, kao što je pojava "efekta karmina". Nekada se mislilo da žene koriste jaču šminku kako bi oterale crne misli, a onda se ispostavilo da je razlog sledeći: u vreme krize dame stavljaju jarki, što crveniji karmin kako bi privukle bogate muškarce i tako rešile svoj materijalni položaj.
U ovom disbalansu, profitiraju oni koji imaju i oni koji umeju. Devojke su shvatile da u društvu bogatog muškarca krizu ne moraju da osete. Zašto bi krpile kraj s krajem, životarile na račun svojih osiromašenih roditelja ili se mučile radeći za male pare, kada mogu "dobro" da se udaju! Sve što treba da urade jeste da zavedu nekog sa debelim novčanikom, koji će im život učiniti lakšim. I, svakako naizgled, lepšim. Najpoželjniji muškarci su standardno: biznismeni, političari, prvoligaški sportisti... Oni uz koje je raskalašan život moguć. Pregled imovinskog stanja postao je imperativ, koji se mora proveriti pre nego što se uđe u vezu. Pitanje je - koliko njih danas planira život udvoje ako druga strana nema zadovoljavajući bankovni račun?! Da li je ljubav izgubila bitku sa novcem?! Prema rezultatima istraživanja koje je krajem prošle godine sprovedeno u Velikoj Britaniji, čak 70 odsto ispitanika je na listi životnih prioriteta novcu dalo prednost u odnosu na ljubav. Od 2.000 žena i muškaraca, velika većina je priznala da joj je najvažnije da obezbedi finansijsku sigurnost, pa tek onda sreću u braku i porodici. Podaci do kojih je došla firma "Mintel" kažu da - što imate veći prihod, veće su vam šanse da se zaljubite. I to više nego jedanput. Osobe koje zarađuju više imaju veće šanse da se zaljube četiri do pet puta tokom života, dok se one koje zarađuju manje ređe zaljubljuju, pa tako teže i pronalaze partnera.
Kineska izreka ruši sliku o moći novca, kada kaže: Novac vam može kupiti kuću, ali ne i dom. Može vam kupiti krevet, ali ne i san. Može vam kupiti sat, ali ne i vreme. Može vam kupiti knjigu, ali ne i znanje. Može vam kupiti položaj, ali ne i poštovanje. Može vam kupiti lekove, ali ne i zdravlje. Može vam kupiti krv, ali ne i život. Može vam kupiti seks, ali ne i ljubav!
Kineska izreka ruši sliku o moći novca, kada kaže: Novac vam može kupiti kuću, ali ne i dom. Može vam kupiti krevet, ali ne i san. Može vam kupiti sat, ali ne i vreme. Može vam kupiti knjigu, ali ne i znanje. Može vam kupiti položaj, ali ne i poštovanje. Može vam kupiti lekove, ali ne i zdravlje. Može vam kupiti krv, ali ne i život. Može vam kupiti seks, ali ne i ljubav!
I mnoga druga istraživanja pokazuju da siromašniji češće ostaju bez bračnog druga, za razliku od vlasnika luksuznih automobila, vila i "zlatnih" kartica. Na top-lestvici uzroka bračnih svađa suvereno mesto zauzima novac. To što ga nema ume da bude okidač stalnih trzavica, rasprava i udaljavanja partnera. Internet-podaci pokazuju da 38 odsto parova manjak novca vidi kao osnovni razlog za česte probleme u komunikaciji. Nesporazumi i sukobi zbog novca se produbljuju kada bračni drugovi imaju decu, pa počnu jedan drugog da optužuju da nisu sposobni da obezbede budućnost svojih naslednika. Da bi se ovakve rasprave predupredile, mnogi roditelji otvoreno savetuju svoju decu da dobro otvore oči kada biraju partnera, jer se od ljubavi ne živi. Prazan novčanik, neretko se može čuti, neće prehraniti porodicu. Ovo nije "predanje" od juče, nego se prenosi s kolena na koleno i mnogi mladi ga usvoje i pre nego što počnu da razmišljaju o braku. Pitanje je samo da li će ga primeniti ili neće. I da li baš svi mladi teže ljubavi iz koristi. Psiholog Jelena Vranješević smatra da bi u Srbiji trebalo prvo uraditi ozbiljno istraživanje o vrednosnoj orijentaciji mladih, pa tek onda govoriti o tome da li većina njih ide za novcem ili za srcem.
Test jednog američkog TV voditelja je pokazao da će žene zaista pre izaći na sastanak sa bogatijim udvaračem. Obučen u košulju i farmerke, američki novinar je "startovao" desetak dama, ali nije imao mnogo uspeha. Kada je sve to ponovio (u istoj odeći), ali sa preskupim sportskim automobilom, "lamborginijem", pored sebe, procenat uspešnosti se popeo na visokih 80 odsto!
Test jednog američkog TV voditelja je pokazao da će žene zaista pre izaći na sastanak sa bogatijim udvaračem. Obučen u košulju i farmerke, američki novinar je "startovao" desetak dama, ali nije imao mnogo uspeha. Kada je sve to ponovio (u istoj odeći), ali sa preskupim sportskim automobilom, "lamborginijem", pored sebe, procenat uspešnosti se popeo na visokih 80 odsto!
- Mislim da je ta priča, ipak, i dalje na nivou stereotipa - kaže Jelena. - Svi govorimo kako su urušene vrednosti u društvu, što je fakat. Ali ne smemo da generalizujemo stvari i da kao opšte mesto izvučemo: mladi u Srbiji su proračunati, između ljubavi i novca biraju ovo drugo, odnosi su postali čista računica... Istina je da su mladi "delegirani pacijenti". Ono što se dešava u društvu neminovno se odražava na njih, što ih često čini žrtvenim jarcima. Ako je kriza izmenila stanje u društvu, naravno da će se to preneti i na mlade. Ipak, mislim da bismo jednom ozbiljnom analizom utvrdili da nasuprot onima koji se vode interesom, velika većina i dalje veruje u ljubav, nesumnjivo joj daje prednost u odnosu na novac, neguje istinske vrednosti. Sa ekonomskom krizom, potraga za isključivo bogatim partnerima je možda postala vidljivija, ali mislim da je oduvek postojala. Suština je da ne smemo generalno da osuđujemo mlade, jer još postoje oni čistog srca. Sagovornica "Života plus" kaže da kod nas vlada mišljenje da je ovaj trend zvanično nastao devedesetih godina, kada su "rođene" sponzoruše. Tada je, dodaje, samo izronilo ovo ime, jer su devojke na koje se odnosi postojale i ranije. A sada caruje novo mišljenje - dijamanti više nisu samo ženini najbolji prijatelji. Sponzoruše su dobile pojačanje u vidu prefiksa - muške! Kad mogu žene da se lepe za bankovne račune, zašto ne bi mogli i muškarci? Shvatili su valjda da svoju mladost, dobar izgled i šarm mogu da unovče, pa se sada i momci nude kao plen dobro situiranim damama, koje sve češće ostvaruju uspešne i profitabilne karijere. Na "Fejsbuku" postoji grupa "Muške sponzoruše" koja okuplja ovu "vrstu". Tu zainteresovani mogu da pronađu savete o gorućoj temi i tako saznaju kako da promene stil i smisao svog života. U prevodu - kako da sebe što bolje unovče. Kako je pojava muških sponzoruša postala učestalija, sve više Britanki se zalaže za potpisivanje predbračnog ugovora, jer su postale sumnjičave i žele da zaštite svoju imovinu. Činjenica je da ne smemo i ne možemo da generalizujemo, ali je istina i da je novac u nekim slučajevima postao drugo ime za ljubav, odnosno za robu. Jer, imamo nekog ko kupuje i nekog ko prodaje. Koliko su jasna pravila ove transakcije?! Verovatno u stilu - "čist račun, duga ljubav". Neko, naravno, ima sreće, pa mu se uz pravu ljubav "zalomi" i imućan partner. Ove dve stvari ređe idu zajedno. Može li novac da bude nadoknada za leptiriće u stomaku?! Razume li on da je bezvredan kada nam je potreban iskren razgovor? Da li je luksuzan život kompenzacija i za nedostatak toplog zagrljaja? Istina je da novac govori sve jezike ovog sveta, ali razmislite zašto zanemi kada se, licem u lice, susretne sa srcem. 
