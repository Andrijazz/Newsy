> Izvor: B92
> Datum: utorak 7.02.2012
> Rubrika: život_ljubav
> Naslov: Kako muškarci pokazuju da im se sviđate
> Članak:

Možda zvuči kao kliše ali muškarci zaista nisu dobri u pokazivanju osećanja; čak ni kada su do ušiju zaljubljeni u vas vi to možda nećete prepoznati.

Ako primetite neki od ovih 10 znakova, vrlo lako se može desiti da mu se dopadate. 1. Emotivno se otvara Emotivna intimnost nikome ne pada lako. Ako vam otvara svoju dušu - to radi sa razlogom. 2. Radi prljave poslove Iznosi đubre, čisti kupatilo...to možda nije romantično, ali time pokazuje da mu je stalo. On to ne radi zato što voli već želi da vi budete srećne. 3. Traži vašu pomoć Bilo da se žali na svog šefa ili vas je zamolio da mu pomognete da izabere poklon za mamu - on želi vaše mišljenje jer ga ceni. 4. Voli da vas "napada" Možda vam nije najprijatnije kada vas dohvati i poljubi u supermarketu, ali smatrajte to komplimentom jer on svima želi da pokaže da ste njegova i ponosan je na to. 5. Uvek bira prave poklone Nema veze ako mu u tome ponekad pomažu drugari ili prijateljice, važno je da se trudi i da vas sluša i na kraju voljan je da provede sate birajući poklon za vas. 6. Upoznao vas je sa porodicom Čim muškarac upozna devojku sa mamom počinje priča o unučićima. On to zna i što je najvažnije - ne smeta mu jer ionako planira budućnost sa vama. 7. Uvodi vas u njegov uži krug prijatelja To je nešto više od upoznavanja sa njegovim bliskim prijateljima. On vas na taj način čini velikim delom svog života i želi da se što duže tu zadržite. 8. Postaje deo vašeg života Ako voli da provodi sa vama vikende mazeći se u krevetu ili gledajući žensku seriju sa vašom cimerkom - to je znak da mu se mnogo dopadate i da ne ide nikuda iz vašeg života. 9. Pravi kopromise Jednostavno je: ako vas voli onda želi da budete srećni. To ne znači da će uvek biti po vašem, ali će se uvek truditi da se nađete bar na sredini. 10. Rekao vam je sam Muškarac na mnogo načina bez reči pokazuje da mu je stalo do devojke, ali ako to i izgovori - slušajte ga! 
