> Izvor: B92
> Datum: nedelja 15.07.2012
> Rubrika: život_ljubav
> Naslov: Šta svaki muškarac mora da zna o ženama
> Članak:

Muškarci često sebi postavljaju pitanje "Šta žene zaista žele?", a ako su i vama potpuna nepoznanica, vreme je da saznate i kako zaista razmišljanju pa da tako popravite i svoje veštine zavođenja.

Žene su s Venere, a muškarci s Marsa - ta izjava se često može čuti. Ali da baš i nije tako dokazuje zanimljivo istraživanje koje je sprovela internet stranica match.com koja se bavila traženjem odgovora na večno pitanje šta žene zaista žele i šta muškarci ne znaju o njima kao i šta traže kod potencijalnog partnera. Ako su vaše zavodničke sposobnosti u laganom padu, vreme je da nešto preduzmete po tom pitanju. Neki rezultati biće vam poznati, drugi bi pak mogli potpuno da vas iznenade. Stavljate puno toga na kocku ako predugo čekate kako biste prišli ženi koja vam se sviđa. Kada se radi o igri zavođenja ili početka veze, muškarci i žene imaju potpuno drukčiju percepciju vremena. Ako predugo čekate da je nazovete nakon prvog sastanka ili upoznavanja, mogli biste da izazovete potpuno suprotan učinak. Žene s godinama postaju sve manje tolerantne pa ako ih predugo držite na ledu, mogle bi jednostavno da izgube interes. Strpljenje kod žena ima znatno manji rok trajanja nego što mislite. Nisu sve žene koje izlaze na sastanke zainteresovane za ozbiljnu vezu. Muškarci često misle kako sve žene žele da ostvare ozbiljnu vezu, ali, ako se pitaju žene, i one ponekad jednostavno žele da izađu na neobavezni sastanak. Ono što žene ne mogu da podnesu je zavaravanje i laganje. Nema ničeg lošeg u tome da ne priželjkujete ozbiljnu vezu, ali te namere pokažite već na prvom sastanku. Najgore što možete da učinite jeste da pobegnete glavom bez obzira kada stvari postanu ozbiljne. Najbolje je da pronađete devojku koja ima iste interese kao i vi. Iznenađujuće je šta žene smatraju seksi na muškarcima. Mislite li da žene privlačite svojom odvažnošću, besprekornim izgledom ili pak tvrdoglavošću? Pa možda, ali ovo možda nikada ne biste pogodili. Žene smatraju kako je muškarac obučen u farmerke i običnu majicu potpuno seksi, dok im momci obučeni po poslednjoj modi baš i nisu neki frajeri. Osim toga ženama laska kada ih pitate za savet, a nedavno istraživanje Daily Maila pokazalo je kako 93 posto žena smatra da je super seksi kada muškarac nešto izradi, napravi, skuva, popravi baš za njih. Škrtice niko ne voli. Postoji puno rasprava o tome ko bi trebalo da plati račun nakon izlaska. I dok neki smatraju da to treba da urade muškarci, drugi smatraju da račun treba da se podeli na pola, a treći pak imaju teoriju da svaki put plaća neko drugi. Kako god, niko ne voli škrtice, a škrti muškarac teško će osvojiti ženu. Opsednutost time koliko će izlazak na kraju koštati, naručivanje najjeftinijeg vina i odbijanje davanja napojnica samo su neke od stvari koje garantuju da se drugi izlazak nikada neće desiti. Ženska intuicija. Žene imaju sjajnu intuiciju i mogu vrlo lako da pročitaju neverbalne signale i znakove. Iako je ženska intuicija stereotip, u svakom stereotipu postoji i zrnce istine. Zato, u slučaju pitanja u kom se smeru kreće vaša veza ili kako ste proveli prošli vikend, bolje je da ne počinjete da lažete i da postanete emocionalno hladni. Vrlo su velike šanse da će shvatiti da nešto nije uredu. Žene ne žele da budu u ulozi vaše majke. Gotovo nijedna žena se u budućnosti ne vidi u ulozi majke svoga muškarca. Postoji razlika između muškarca koji svoju majku voli i poštuje i emocionalno nezrelog muškarca koji traži da se neko neprekidno brine o njemu. Ako želite da impresionirate ženu, bitne su male stvari. Ako želite da se žena koja vam se sviđa oseća posebno, posvetite joj pažnju i primećujte sitnice, koliko god se one činile nevažnima. Žene ćete pre osvojiti ako im pokažete da vas zaista zanima sve o njima stvarima koje ih zanimaju. Zapamtite sitne pojedinosti o njoj, njenom izgledu i životu pa je bukvalno oborite s nogu. Žene teže od muškaraca donose odluku o prekidu veze. Ako vaša veza baš i nema budućnosti, manje su šanse da će ona ostaviti vas bez ikakvog upozorenja. Žene su opreznije kada se radi o prekidima i žele o svemu dobro da razmisle i da budu sigurne da ne greše. Ako partnerka razmišlja o prekidu, uvek postoje znakovi koji to otkrivaju pa treba da obratite pažnju. Ako sumnjate da nešto nije uredu, verovatno ste u pravu. Dajte joj potrebno vreme i iskreno porazgovarajte. Velike su šanse da ćete vezu na kraju i spasiti. 
