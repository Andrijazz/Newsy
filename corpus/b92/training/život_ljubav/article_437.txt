> Izvor: B92
> Datum: sreda 28.09.2011
> Rubrika: život_ljubav
> Naslov: 10 najboljih tehnika za zavođenje
> Članak:

Od skupe večere do jednostavnog osmeha, saznajte kako da osvojite osobu koja vam se dopada.

Prodoran pogled Kada razgovarate sa osobom koja vam se sviđa potrudite se da zadržite pogled malo duže nego što je potrebno, pa čak i tokom pauze u razgovoru. Prodran pogled pokreće osećanja i iste supstance koje teku kroz vene kada se zaljubimo. Takođe, pogled uvek odvajate polagano, to se naročito odnosi na muškarce, jer su žene te koje vole da osete da je muškarac potpuno fasciniran njima. Vizuelno putovanje Dok razgovarate, pustite pogled da luta - ali za početak po sigurnom terenu. Posmatrajte lice svog sagovornika i naravno, zadržite se na očima. Slobodno se spustite preko vrata do ramena i torzoa. Za muškarce je ova tehnika nezgodnija, pa je potrebno da budu oprerzniji - ako vam pogled odluta na dole više nego što bi trebalo, može da postane neprijatno. Elegantna večera Budite elegantni, šarmantni i odmereni. Dobar restoran odiše atmosferom kakva vam je potrebna za jedan ovakav sastanak, pa će se odraziti i na romantična osećanja. Žene često cene muškarca prema mestu na koje ih je prvi put izveo. Neka vaša odeća ostavi utisak Čak i kada ne izlazite na mesto na kom postoji dres kod, potrudite se da ne izgledate kao da ne vodite računa o sebi. Muškarac mora da izgleda pristojno - žene vole da vide dobro obučenog muškarca, dok dame treba da budu elegantne, ali nikako jeftine. Nema potrebe za prekratkim suknjama. Neka oseti leptiriće u stomaku Saznajte šta je to što uzbuđuje osobu sa kojom izlazite. Raspitajte se šta voli i koja mesta rado posećuje. Horor film je možda dobar način da se približite jedno drugom ili klizanje na kom ćete morati da se držite za ruke. Akcija i reakcija Pratite njene/njegove reakcije i ponašajte se u skladu sa njima. Obratite pažnju da budete u skladu i sa raspoloženjem. Osmehujte se Jednostavna, ali najvažnija tehnika. Osmeh je najefikasniji oblik govora tela i najbolji način da nekome stavite do znanja da vam se dopada. Kada razgovarate sa osobom koju želite da zavedete, ne dozvolite da vam osmeh siđe s lica. Kako se osećaš povodom toga? Ne ustručavajte se da postavite ovakvo pitanje - i to za sve što vas zanima. Ipak, žene bi trebalo malo duže da sačekaju pre nego što upitaju muškarca za osećanja. Stavite mu/joj do znanja da je prošao/la audiciju Sačekajte pravi trenutak da mu/joj stavite do znanja da biste želeli ponovo da se vidite. Muškarac mora da služa devojku šta priča i da nikako ne dozvoli da pomisli da mu se dopala samo zbog svog izgleda. Žene, s druge strane, mogu da reaguju mnogo brže, bez straha da će on pomisliti da ga posmatrate samo kao seksualni objekat. Smejte se Potrudite se da se smejete na njegove šale, a ako ste udruštvu, budite prva koja će da pokaže da mu je šala uspela. Muškarci na taj način pokušavaju da stvore vezu među vama. 
