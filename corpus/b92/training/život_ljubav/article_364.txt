> Izvor: B92
> Datum: ponedeljak 19.12.2011
> Rubrika: život_ljubav
> Naslov: Idealan muškarac ne postoji?
> Članak:

Žene koje tragaju za "onim pravim" komotno mogu da odustanu, jer se čini da takvi muškarci ne postoje.

Iako veliki broj muškaraca ima mnogo pozitivnih atributa, to ne znači da su savršeni. Zapravo, u jednoj studiji koja je obuhvatila 2.000 žena, većina njih je ocenila da su njihovi partneri "samo 69 odsto savršeni". Na listi 20 klasičnih mana je njihova nesposobnost da se sprijatelje sa partnerkinim društvom, kritikovanje u toku vožnje i nemogućnost da obavljaju više poslova odjednom. Ženama smeta i to što njihove "snažnije polovine" ostavljaju podignutu dasku od wc šolje, prečesto prate sport i loše održavaju ličnu higijenu. Istraživanje je pokazalo da je trećina žena ipak spremna da zažmuri na jedno oko kada je reč o gledanju utakmica, ali pod uslovom da je muškarac uvek raspoložen za razgovor. Međutim, jedna od pet žena je ubeđena da se njihovi partneri samo prave da ih slušaju, dok druge veruju da "im na jedno uvo ulazi, a na drugo izlazi". Srećom, jedna od pet bi oprostila ostavljanje daske na wc šolji podignutom i tolerisala da muškarac ne pomaže u kuvanju. Četvrtina žena bi se pomirila s tim da izabranih njenog srca ne zna da pleše, ali ih izluđuje hrkanje i garderoba koju ostavlja po podu. Ništa više nisu tolerantne ni prema prljavštini koju muškarci ostavljaju u kupatilu, a nervira ih i kada partner koristi njenu četkicu za zube. Oni koji ostavljaju odsečene nokte unaokolo, "brade od tri dana" i "mamini sinovi" gotovo ni kod jedne ne dolaze u obzir. Žene najvećim muškim kvalitetima smatraju "dobrotu, duhovitost i lep izgled". Dakle, ne morate biti Dejvid Bekam, ali ako želite da zadržite voljenu ženu pored sebe, ne činite stvari nabrojane u sledećem spisku: 1. Neslaganje s njenom porodicom 2. Upotreba njene četkice za zube 3. Ostavljanje prljavštine u kupatilu 4. Netrpeljivost prema njenim prijateljima 5. Loše ophođenje prema deci 6. Lenjost 7. Oštra brada 8. Ostavljanje odsečenih nokata unaokolo 9. Prebrza vožnja 10. Džangrizavost 11. "Mamin sin" 12. Ostavljanje vrata od toaleta otvorenim 13. Bacanje prljavog veša po podu 14. "Negovanje" dlaka iz nosa i ušiju 15. Kritikovanje načina na koji ona vozi 16. Podrigivanje i ispuštanje gasova 17. Mržnja prema njenim psima 18. Neučestvovanje u spremanju kuće 19. Prečesto gledanje utakmica 20. Nepomaganje oko spremanja hrane 
