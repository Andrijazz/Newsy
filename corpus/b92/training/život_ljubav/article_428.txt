> Izvor: B92
> Datum: petak 7.10.2011
> Rubrika: život_ljubav
> Naslov: Da li je on zaista pravi za vas?
> Članak:

Za žene srednjih godina veoma je teško kada ostanu same. Bilo razvedene ili udovice, kada i upoznaju nekog uvek postoji dilema da li je pravi za njih.

Niko nije savršen, ali određeni signali vam mogu biti pokazatelj da li donosite pravu odluku. 1. Da li delite ista verovanja? Stvari koje vrednujete pokazaće da li možete da delite vreme i život. Iako je nemoguće da se slažete baš u svemu, što više stavova delite, život će vam biti lakši. 2. Kako se on nosi sa vašm neslaganjima? Parovi imaju konflikte i zato je veoma važno na koji način se problemi rešavaju. Da li je on od nih koji rešavaju ili zataškavaju probleme? 3. Kako se ponaša prema drugim ljudima? Da li poštuje ljude oko sebe ili je arogantan i kritičan? Još je važnije na koji se način ophodi prema bliskim osobama, Njegov odnos sa majkom i sestrom dobar je pokazatelj kakav će biti prema vama. 4. Kako se ponaša prema vama pred drugima? Veoma je važno da vas predstavlja kao osobu koja mu je bitna u životu. To znači da mu je stalo. 5. Kako izgleda kada ste sami? Pred drugima je savršen, ali šta se dešava kada ostanete sami? Morate se osećati cenjeno i voljeno u svakom trenutku. 6. Da li mu je bitno vaše mišljenje? Iako se možda ne slaže sa vama, poželjno je da vas pita za mišljenje i sasluša šta imate da kažete. 7. Da li se ponaša odgovorno? Da li troši novac na razumne stvari? Da li možete da se oslonite na njega? Ako ne možete sami da prosudite o nekim njegovim osobinama, ne ustručavajte se da pitate prijateljicu. Nekada je poželjno objektivno mišljenje nekoga sa strane. 
