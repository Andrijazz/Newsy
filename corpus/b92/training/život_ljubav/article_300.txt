> Izvor: B92
> Datum: petak 10.02.2012
> Rubrika: život_ljubav
> Naslov: Šta žene zaista žele za Dan zaljubljenih
> Članak:

Bliži se Dan zaljubljenih, a većina se pita šta da pokloni voljenoj osobi. Međutim, ono što ljudi najviše žele obično se ne plaća novcem.

Činjenica je da ćete partnera najviše obradovati nekim iznenađenjem u krevetu. Ako se odlučite za takav "poklon", služite se malim trikovima da vam ovogodišnji Dan zaljubljenih ostane nezaboravan. U tome vam može pomoći nedavno istraživanje američko sajta Tokii koje je došlo do otkrića da čak pedeset odsto muškaraca i 48 odsto žena od svega u predigri najviše voli poljupce, ali ne bilo gde. Omiljeni i jednima i drugima su poljupci po vratu i to za 62 odsto žena i 40 odsto muškaraca koji predeo ispod brade i iza ušiju smatraju najosetljivijom erogenom zonom. Svi muškarci koji su učestvovali u istraživanju, dakle 100 odsto njih, veruje da je seks izuzetan kada se njihova partnerka "uživi". Istog je mišljenja 55 odsto žena. Naravno, "uživljavanje" može da znači različite stvari za različite ljude - možda neku novu pozu ili "prljave" razgovore. Takođe, 45 odsto žena seks smatra odličnim sredstvom za dizanje raspoloženja, pa mu pribegavaju onda kad se osećaju tužno. Zanimljivo je da samo pet odsto žena smatra da se s partnerom emocionalno povezuje putem seksa. Za razliku od njih, 18 odsto muškaraca traži seks kad su tužni, ali 85 odsto njih ga želi kada su pod stresom. 
