> Izvor: B92
> Datum: nedelja 20.05.2012
> Rubrika: život_ljubav
> Naslov: Zašto žene ne slušaju muškarce?
> Članak:

Žene često optužuju muškarce da ih ne slušaju tokom razgovora. Međutim, ni one nisu savršene.

Predstavljamo vam nekoliko razloga zbog kojih žene ne slušaju muškarce.

Oni govore potpuno različitim jezicima. Žene su osetljivije i prilaze suprotnom polu emocionalno, a muškarci su direktni i ne tako sofisticirani. To je rezultat evolucije, ali i uticaja kulture.

Možda su oni zainteresovani za fudbal ili bilo koji drugi sport, ali ženama to ni izbliza nije dobra zanimacija. Slično važi i obrnuto: koliko god žene uživale u tome da razgovaraju o modi i negovanju, muškarce to uopšte ne interesuje.

Žene su sposobne da rade više stvari odjednom, a muškarci više vole da se usmere na samo jedan cilj.

Niko ne voli lažove. Zato, kad govorite o vašim uspesima, nemojte preterivati i izmišljati priče za decu.

Žene žele da se osećaju voljeno i maženo sve vreme. Međutim, ako se muškarci prema njima ne ponašaju tako, one će izbegavati čak i seks s njima.

Kada žene govore o svojim problemima, one samo žele da ih neko razume, a ne da rešava njihove probleme. S druge strane, muškarci su opsednuti pronalaženjem rešenja za sve brige. Vremenom se ta razlika pretvori u odsustvo svake komunikacije i zato je bitno reagovati na vreme.

Ni jedna žena ne želi agresivnog muškarca. Ako je stalno besan, ona će ga sigurno ostaviti.

Ne očekujte da će vaš partner biti vaš najbolji prijatelj. Pronađite drugu osobu s kojom ćete imati tu vrstu odnosa, a ljubav u nju ne mešajte.

Oni žele da drže sve konce u rukama. Ženama se to ne sviđa, jer više ne žele da se osećaju kao podčinjene.

One čitaju između redova, čak i kad u rečima nema nikakvog skrivenog značenja. Njima je zato teško da razumeju direktnost muškaraca i deluje kao da preispitivanjem samo traže probleme.
