> Izvor: B92
> Datum: ponedeljak 27.02.2012
> Rubrika: život_ljubav
> Naslov: Kako pročitati muške misli
> Članak:

Muškarci razmišljaju o mnogo stvari, ali malo govore. Ako želite da ih bolje razumete, trebalo bi da pratite nekoliko jednostavnih uputstava.

Nije lako razumeti pripadnike suprotnog pola. Zato vam predstavljamo nekoliko načina da protumačite njegove signale. Pamte ono što je lepo Muškarci će dugo pamtiti ženu čiji izgled im se dopao. Privucite mu pažnju nekim detaljem i budite sigurni da će vas se dugo sećati. Povremeno će se prisetiti neke dame (možda i vas) i misteriozno se smeškati. To ne znači da će vas on prevariti i zato nemate razloga da se nervirate. Vole pornografiju Muškarci vole žene i to veoma mnogo. Zato im nemojte zameriti što uživaju u pornografiji. Oni o njoj ne razmišljaju kao žene i mogu ih se sećati čak i za vreme seksa. Ne treba to da primate k srcu, jer to ne znači da vas on ne voli. Samo je radoznao. Razmišljaju o prijateljima Vaš muškarac sigurno razmišlja o prijateljima. Ako sedi i smeje se bez razloga, verovatno se prisetio neke smešne situacije koju je imao s drugarima. Imajte u vidu da su muškarci u društvu kao školarci koji govore o ženama, komentarišu prolaznice i smeju šalama. Mnogo razmišljaju o svom egu Muškarci mnogo misle o sebi. Kada vam kaže da mu nije do toga da vam priča šta mu se tog dana desilo, znajte da u stvari želi da nasamo porazmisli o nekom problemu ili se raduje nekom uspehu. Nemojte se iznenaditi ako ga uhvatite da govori sam sa sobom. Misli o igricama Muškarci vole da igraju video igrice. Čak i kada ne igraju, razmišljaju često o tome šta bi mogli da urade kako bi unapredili svoju igru. Desiće se i da bude potpuno nezainteresovan za razgovor s vama, ako ga kod kuće čeka neka nova igrica. Ne razmišlja ni o čemu Mušakrci nekada ne razmišljaju ni o čemu. Deluju kao neki zombiji zagledani u jednu tačku. To je njihov način da se opuste i odagnaju probleme. Kako da razumete muškarca? Ono što ne znate, ne može vas povrediti. Naime, zašto biste se nervirali zbog toga što on razmišlja o nekoj porno glumici, kada to uopšte nije važno. To su samo nevoljne misli koje ne znače da on vas ne voli. Ako vam to ipak smeta, najbolje bi bilo da uzvratite istom merom i odvojite vreme za sebe, kada ćete biti zagledani u jednu tačku i misteriozno se smeškati. 
