> Izvor: B92
> Datum: četvrtak 19.12.2013
> Rubrika: život_ljubav
> Naslov: Kada muškarac nije za brak
> Članak:

Mnogi pripadnici jačeg pola nisu "podobni" za porodični život. Kroz "ružučasta stakla" ne primećuju se mane, koje tokom braka eksplodiraju i razbiju "okov" na domalom prstu za tren, kao da ljubav, strast i razumevanje nikada nisu postojali...
Svi su protiv njega Šta ako se potencijalni suprug ne dopada vašim roditeljima i prijateljima? Naravno, niko ne bi trebalo da vam "kroji život", ali se ipak zapitajte: zbog čega su svi toliko zabrinuti za vas? Imajte na umu da su to ljudi koji vas dobro znaju i žele da budete srećni. Uzmite u obzir njihove argumente.
Svi su protiv njega Šta ako se potencijalni suprug ne dopada vašim roditeljima i prijateljima? Naravno, niko ne bi trebalo da vam "kroji život", ali se ipak zapitajte: zbog čega su svi toliko zabrinuti za vas? Imajte na umu da su to ljudi koji vas dobro znaju i žele da budete srećni. Uzmite u obzir njihove argumente.
U dugoj i harmoničnoj vezi godine se nižu lako, konačno, postavlja se pitanje veridbe i braka. Ipak, da li ste sigurni da je vaš partner zaista vaša srodna duša, osoba sa kojom bi trebalo da provedete život i delite dobro i loše? I pored toga što je ljubav osnova svake veze, za uspešan zajednički život potrebno je da su i muškarac i žena apsolutno spremni na taj korak, jer je to neophodno za bračnu sreću. Međutim, u naletu zaljubljenosti, mnoge dame staju na "ludi kamen" sa osobom koja im ne odgovara, s muškarcem koji nije dobar "materijal" za muža. Uprkos tome što vam je trenutno lepo u vezi, ne bi trebalo da zanemarite pokazatelje koji ukazuju na to da li je on spreman za brojne izazove i iskušenja koja neminovno nosi brak. Kroz "ružučaste naočari" ne primećuju se mnoge mane, koje tokom zajedničkog života eksplodiraju, toliko da razbiju "okov" na domalom prstu za tren. Kao da ljubav, strast i razumevanje nikada nisu postojali... Prvi pokazatelj da muškarac nije spreman za porodicu je odbojan stav prema deci, a on se najčešće ispoljava tako što mu smetaju sve teme o bebama, pa bi trebalo da se zapitate kako će se sutra ponašati kao otac. Nije dobar znak ni ako se muškarac razbacuje novcem, priča o svom bogatstvu i stalno ga promoviše, jer tako odaje utisak da ne poseduje druge vrednosti osim materijalnih. Kako će da se ponaša ako ne bude imao novca? I trošenje novca bez kontrole, insistiranje na brendiranoj garderobi, skupim automobilima, luksuznim satovima znak je da je muškarcu lično zadovoljstvo najvažnije i da će u braku teško da se odrekne ličnih želja u korist porodice. Vrlo je bitno da partner racionalno raspolaže novcem, jer statistike pokazuju da 87 procenata savremenih brakova "puca" kada materijalna situacija postane preteško breme za supružnike. S druge strane, nikako nije dobar znak ako je muškarac stalno "švorc". Zaljubljena žena često ne obraća pažnju na debljinu novčanika, ali zapitajte se: da li imate budućnost sa čovekom koji je lenj, odbija ponuđene poslove, nema novac da vas izvede u kafić, bioskop, za putovanja? Roditelji mu možda pomažu, a ako "iskorišćava" roditelje, zar neće i vas? Ukoliko traži da mu pozajmite novac, proverite da li ima dugove ili poroke poput kockanja. Bračni terapeuti savetuju damama da posebnu pažnju obrate na to kako ih muškarac tretira u društvu. Ukoliko vas ponižava i vređa kroz, samo njemu, duhovite opaske, budite sigurni da će s godinama postati mnogo grublji i direktniji, jer vas ne poštuje koliko bi trebalo. Obratite pažnju na to koliko je ljubazan, prema vama i drugima, naročito prema kelnerima, prodavcima, radnicima. Stručnjaci savetuju da, ako primetite da sebe uzdiže, a druge ponižava, ozbiljno razmislite o budućnosti veze, jer ste vi naredna "žrtva". I osobe koje ne mogu da prihvate šalu na svoj račun često su iskompleksirane i frustrirane, što će se svakodnevno ispoljavati u zajedničkom životu. Muškarac koji iskreno voli ženu raduje se svemu što ona postigne, uradi, napravi, bez obzira na to da li se radi o karijeri, ručku ili umetničkom delu. Ako vas partner nikada ne pohvali, čak i kada svi ostali to čine, već vam drži lekcije kako je moglo mnogo bolje i tako promoviše sebe i svoje ideje, to nije dobra osnova za srećan brak. Alarm bi trebalo i da se uključi čim primetite da potencijalni suprug o svemu priča negativno, žali se na posao, nesrećno detinjstvo, prijatelje, zdravlje. Ne pokušavajte da mu pomognete, jer ćete u pokušaju da popravite njegov, upropastiti sopstveni život. Ljubomoran je i ne voli da pričate sa drugim muškarcima, a to opravdava time da su dotični loše društvo, da vas voli i da je mala doza ljubomore korisna za vezu. Smeta mu čak i vreme koje provodite s porodicom i prijateljima... I konačno, ako vas partner svakodnevno vređa ili je nekada primenio fizičku silu, nemojte ni tren duže da ostanete u vezi.
