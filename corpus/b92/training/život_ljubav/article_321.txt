> Izvor: B92
> Datum: sreda 25.01.2012
> Rubrika: život_ljubav
> Naslov: Šta će ga privući: kosa ili dekolte?
> Članak:

Evo jedne dobre vesti za žene koje gomilu novca troše na brushaltere: njegovu pažnju neće privući vaše grudi, nego - kosa!

Novo istraživanje pokazalo je da pažnju muškaraca najviše privlači svilenkasta zdrava kosa. Čak 74 odsto muškaraca izjavilo je u istraživanju jednog proizvođača kozmetičkih proizvoda da je upravo frizura ono što ih privuče da priđu nekoj ženi. Kosa je bila prva stvar na ženi koju je primetilo 44 odsto muškaraca, dok je garderoba bila presudna za 26 odsto njih. Noge su razoružale 26, noge 25, a šminka svega 4 odsto ispitanika. Većina muškaraca priznala je da bi pre prišla ženi sa lepom kosom, nego nekoj sa dubokim dekolteom. Seksi kosa bila je ključni element za ukupan seksi izgled dama kod 82 odsto muškaraca. Čak 60 odsto ispitanika reklo je da bi više želelo ženu sa lepom kosom, nego velikim grudima, a 78 odsto smatra da je divna frizura jedan od najvažnijih faktora privlačnosti. Možda istraživanje koje je sproveo kozmetički gigant ne deluje verodostojno, ali paralelno obavljeno istraživanje jednog Internet istraživanja pokazalo je slične rezultate. Naime, smatra se da ako žena ima zdravu i dobro održavanu kosu, to znači da je odgovorna, pažljiva i elegantna. Da li i vi stičete isti utisak? 
