> Izvor: B92
> Datum: četvrtak 8.12.2011
> Rubrika: život_ljubav
> Naslov: Zašto žene vole zauzete muškarce?
> Članak:

Činjenica je da žene privlače muškarci koji su vezama. To je jedna neverovatna koincidencija i čini se da je pomalo nepravedno prema novopečenim zauzetim mladićima.

Da li vam se nekad desila sledeća situacija? Neko vreme ste bili sami i bez obzira koliko se trudili da očarate dame to se nije dešavalo. Onda ste jednog dana upoznali divnu devojku i za tren oka ste se našli u vezi. Stvari sa njom lepo napreduju, ali u isto vreme primećujete kako vas druge žene gledaju drugačije. Ovakav obrt sigurno niste očekivali i čini se da vas je uspeh kod jedne žene učinio uspešnijim i kod ostalih pripadnica lepšeg pola. Činjenica je da žene privlače muškarci koji su vezama. To je jedna neverovatna koincidencija i čini se da je pomalo nepravedno prema novopečenim zauzetim mladićima. Baš kada postaje dobro, njima nije dozvoljeno da uživaju u situaciji. Međutim, shvatanje zašto se žene tako ponašaju, pomoćiće vam da postanete bolji muškarac, bilo da ste u vezi ili ne. Žene žele šta ne mogu da imaju Baš poput Eve koja je posegla za zabranjenom jabukom i moderne dame čine sličnu stvar ali sa muškarcima. Žarko žele ono što ne mogu da imaju bilo da je reč o torbi, nakitu ili pak muškarcu. Što je neko ili nešto nedostižnije - to se više želi. One čuju lepe priče o zauzetim muškarcima Partner je odraz nas samih tako da nam drugarice koje su u vezama stalno hvale svoje jače polovine: bilo da su završili fakultet, sviraju u bendu ili se ponašaju kao džentlmeni. Iako ga one toliko hvale jer su zaljubljene, a ne jer su oni savršeni, devojka koja je sama misli kako on nema mana i volela bi nekog takvog pored sebe. One misle da zauzeti muškarci nemaju skrivene motive Žene često dobijaju komplimente, pića i pažnju od muškaraca i to sve zbog jednog cilja...kako bi ih odvukli u krevet. Zato one veruju svemu što kaže zauzeti muškarac, jer njegova namera nije da je iskoristi, s obzirom da ima devojku. Žene vole, za promenu, da popričaju iskreno sa nekim muškarcem. Žene vole popularne stvari Žene žele ono što druge žene imaju. Činjenica da je neki muškarac miljenik jedne žene, za drugu znači da je vredan truda. A samim tim što je u vezi, znači da je spreman da se skrasi, da zna da voli i mnogo ostalog...to je sve za čim većina žena traga. Žene vole da im podižu ego Šta više godi egu nego činjenica da ne samo da ste seksi, nego ste neverovatno seksi. Razmislite o ovome: Ako muškarac rizikuje svoju vezu, za jednu strastvenu noć sa drugom ženom (vama), ta druga žena će pomisliti da je lepša i od Jelene Trojanske. Žene vole izazove Zauzetog muškarca je teže osvojiti, zar ne? Za početak, čini se da su oni zadovoljni trenutnim vezama i ne žele da se kockaju sa svojom vezom. Pomislili biste da će ovo sprečiti neke devojke da pokušaju...ali ne! Ulog je previše veliki da bi one odustale. Žene znaju da muškarci vole da se za njih bore, dakle postoji mogućnost da će baš ona pobediti. I eto mogućnosti za nju... Zauzeti muškarci su samouvereni Obratite pažnju kada odete u klub: muškarac koji ima najvše samopouzdanja nije onaj sa punim novčanikom koji celeo veče čašćava druge pićem, već onaj koji je u nekom tamnom kutku obrglio svoju lepšu polovinu. A ona izgleda tako zaljubljeno... Koji vam je bolji dokaz od toga potreban? On je očigledno prirodan, opušten i samouveren. Te osobine će privući svaku ženu.
