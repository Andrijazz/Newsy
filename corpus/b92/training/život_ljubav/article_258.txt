> Izvor: B92
> Datum: četvrtak 15.03.2012
> Rubrika: život_ljubav
> Naslov: Šta uraditi pre potomstva
> Članak:

Deca su blagoslov svakog roditelja, ali ona sigurno menjaju život iz korena...zauvek. Neke stvari dugujete sebi i svom braku da ih uradite pre nego što dobijete potomstvo.

1. Proživite malo Šta to znači? Napravite spisak stvari koje biste želeli da uradite u životu i počnite. Putujte što više možete, iznajmite sportska kola samo iz zabave, idite u nove restorane, pogledajte sve filmove koje ste želeli, a propustili i imajte seks u svakoj sobi. Novopečeni mladenci treba da putuju što dalje i da rade što više stvari zajedno jer će se na taj način zbližiti i početi da razmišljaju i rade kao tim, što je presudno za roditelje. 2. Družite se sa nekom decom Uzmite prijateljevo dete i pričuvajte ga za vikend, ili makar na jedan dan. Ako u okolini imate još neku decu, bilo kog uzrasta od beba do tinejdžera, provodite vreme sa njima i naučite po neku lekciju pre nego što dobijete svoje potomstvo. lako je zaljubiti se u bebu sa kojom ćete provesti pola sata. Upravo zbog toga je važno da "pozajmite" jednu od prijatelja bar na dan i vidite kako ćete se snaći. 3. Stvorite pomoćnu mrežu Posedovanje sistema podrške je važno kada svakodnevno morate da se brinete o detetu i karijeri, a pruža vam i moralnu podršku u prvim, najtežim danima roditeljstva. Pre nego što ostanete u drugom stanju, procenite kakav vam je sistem podrške. Oni parovi koji ne žive u blizini prijatelja ili članova porodice, neka se uključe u programe kroz koje će upoznati mlade parove i porodice. 4. Odrastite! Ne pravite decu dok ne sazrite potpuno kao par. Bez obzira koliko se znate, potrebno je da imate osećaj stabilnosti u svojoj vezi ali i u drugim aspektima života, pre nego što osnujete porodicu. Neki parovi odluče da prave decu tek u tridesetim, i to je dobra ideja jer su proputovali, osigurali mesta na poslu i oblikovali se do kraja kao ličnosti. Mnogo je lakše biti roditelj kada neke važne stvari obaviš u životu i posvetiš se samo bebi kada za to dođe vreme. 5. Nađite odgovarajući posao Iako mnogi roditelji uspevaju da balansiraju između karijera i dece, istina je da je napredak na poslu teži kada u ruci držite bebu. Parovi bi trebalo da planiraju karijere tako da prvih godina jedno od vas uvek bude fleksibilno i da ne putuje mnogo. Dobro se raspitajte kakva je politika vaše firme oko deteta - ako vam neke stvari ne idu na ruku, potražite novi posao. 6. Pronađite zajedničku "roditeljsku" filozofiju U kom smeru će se odigravati vaspitanje deteta treba odrediti pre nego što ono dođe na svet, a ne kad počne da vrišti u sred prepunog supermarketa. Vas dvoje treba da razgovarate o disciplini, religiji, vrednostima i ostalim temama koje su od važnosti za odgajanje deteta. Za parove koji su dugo zajedno, ovakve prepreke se rešavaju u hodu prirodnim putem; međutim parovi koji žele da postanu roditelji odmah nakon venčanja treba formalnije da porazgovaraju o ovim stvarima. 7. Rešite probleme Svaki par ima loše i bolje dana; ali ako su loši brojniji i u vašoj vezi postoje veće prepreke - rađanje deteta ih neće rešiti. Dajte sebi vremena da poradite na stvarima koje vas muče, kada i ako ih rešite pređite na pravljenje beba. 8. Rešite probleme iz detinjstva Vrlo uobičajena pojava: dobili ste dete i na površinu izbijaju svi problemi koje ste vi u detinjstvu proživljavali. Bilo da se radi o ocu alkoholičaru, zlostavljanju, razvodu ili smrti jednog od roditelja - razmislite o terapiji pre nego što se odlučite na dete. 9. Promenite životni stil Neki parovi "ne odluče" da imaju dete - to se jednostavno desi. Neki drugi, jednostavno bace kondome kroz prozor i "čekaju". Međutim koji pristup može bebu izložiti potencijalnom riziku? Saznajte što više o porodičnoj medicinskoj istoriji i uradite neke testove ako imate povećani rizik za genetski poremećaj deteta. Parovi takođe treba da se reše nekih lošijih navika koje ugrožavaju mogućnost da se beba rodi zdrava. Pušenje, povećani unos alkohola i visoki nivo stresa - svakako utiču na začeće. 10. Napravite finansijski plan Kada bi svaki par čekao povoljan finansijski trenutak za rođenje deteta, svetska populacija bi bila mnogo manja. A ako čekate da se obogatite: zaboravite na to. Najbolje što možete uraditi je da napravite finansijski plan i možda unajmite knjigovođu ili finansijskosg planera koji će vam pomoći da ispunite neke ciljeve. Budući roditelji bi trebalo da naprave "budžet za bebu" - listu troškova za pelene, cucle, igračke, krevetac, kolica, odeću... Za decu je potrebno puno novca i zato počnite da štedite čim se vratite sa tog putovanja iz snova. 
