> Izvor: B92
> Datum: petak 1.06.2012
> Rubrika: život_ljubav
> Naslov: Kakve muškarce žele žene?
> Članak:

Kada muškarac misli o ženi koju voli i žili, on će učiniti sve što može da je zadrži pored sebe. Ipak, žene muškarce ne posmatraju tako.

Za ženu je pre svega važna sigurnost. One imaju potrebu da neko o njima brine, pre svega u finansijskom smislu. Ipak, one to ne izjednačavaju s ljubavlju. Pročitajte još nekoliko stvari koje su bitne ženama prilikom odabira parnera. Izgled lica Kada je reč o izgledu lica kao kriterijumu za odabir muškaraca, žene najviše vole kombinaciju ženstvenih i muževnih karakteristika. Ženstveni elementi su mali nos, uska brada i velike oči. Muževne su jaka vilica, veliki nos i male oči. Ipak, tokom plodnih dana, žene dokazano više vole ove druge, a takve muškarce radije biraju i za dugoročne partnere. Telo Žene vole sve tipove muške građe. Nekima će se više sviđati široka ramena, a druge će više pažnje posvetiti zadnjici. Zanimljivo je da većina njih ne smatra privlačnim telo bodi bildera. "Zvezdani" efekat Ženama se više dopadaju oni muškarci koji privlače i druge žene. Dakle, damama je veoma važno mišljenje njihovih drugarica. Time se objašnjava i povremena "pomama" za pojedinim slavnim glumcima i muzičarima, koji uprkos tome što možda nemaju ništa bolji izgled od prosečnog muškarca, postaju meta hordi obožavateljki. Manje atraktivni muškarci Zanimljivo je da su brojne studije pokazale da žene više vole manje atraktivne muškarce, od onih koij su "suviše lepi". Naime, ovi drugi se smatraju potencijalnim preljubnicima, pa ličnost ima preimućstvo u odnosu na izgled. Pouka Nakon čitanja ovih redova, mnogi muškarci će pomisliti da žene samo žele bogataše i siledžije, što nije istina. Ipak, ako neprekidno nailazite na devojke kojima je bitan samo novac, možda bi trebalo da preispitate sebe i svoje izbore, a ne žene uopšte. Naime, možda vi i ne tražite pravu srodnu dušu i uporno zanemarujete procenu ličnosti, a "padate" na dobar izgled. Ako naiđete na neku koja vam odgovara, dajte joj prostora da se bavi svojim hobijima i prijateljima, jer će se zasititi ukoliko sve vreme budete provodili zajedno. Na posletku, pružite joj ljubav i vernost, jer je sve što svaka žena zaista želi od muškaraca, to da bude voljena. 
