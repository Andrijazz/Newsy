> Izvor: B92
> Datum: ponedeljak 25.03.2013
> Rubrika: život_ljubav
> Naslov: Želite drugi sastanak? Ne radite ovo...
> Članak:

Sigurno postoje muškarci koji se pitaju zašto njihov prvi sastanak nikada ne vodi drugom? Ukoliko ste vi jedan od tih muškaraca, pogledajte neke od saveta koji bi trebalo da vam osiguraju ponovno viđenje sa devojkom vaših snova.

Ukoliko ste imali dobar prvi sastanak, ali devojka više ne želi da izlazi sa vama, velike su šanse da ste rekli ili uradili nešto što ju je odbilo od vas, ali to najverovatnije niste shvatili. Ne pričajte o seksu Pogotovo ne na prvom sastanku. Samouverene žene ne žele da budu viđene samo kao seksualan objekat. Ovde se ne radi o tome da one ne vole seks, naprotiv, većina njih obožava seks. Samo nemojte pričati o prethodnim seksualnim uspesima na prvom sastanku. Odvojite vreme da upoznate osobu sa kojom ste izašli. Žene žele da vam se svide zbog njihove inteligencije, dobrote, kreativnosti i duhovitosti. Naravno, pokažite im da vas fizički privlače, samo izbegavajte da to primaran fokus. Nemojte biti negativni Žene ne vole kada im na sastanku pričate o tome kako je vaš život loš. Žao im je što nemate sreće. Razumeju da nemate apetit od kada vas je žena napustila. Shvataju da vas deca izluđuju. Drago im je što ste izgubili koji kilogram. Oduševljene su što ste se ugojili koji kilogram. Svi mi imamo probleme koji nas frustriraju i sa kojima ne možemo da izađemo na kraj. U pitanju je ipak prvi sastanak tako da je malo pozitivnog razmišljanja sve što je potrebno da bi sebi obezbedili i drugi sastanak. Izbegavajte priče o bivšima Vaša prethodna veza je bila užasna. Izbacila vas je iz kuće. Ostavila vas je bez novca. Uzela vam je decu. Žene razumeju da razvod može biti težak, i da ponekada bivše devojke rade užasne stvari - samo, ne žele da slušaju o tome šta je bilo. Pogotovo ne na prvom sastanku. One žele da čuju više o tome šta se sa vama dešava sad. Žele da saznaju više o vašim snovima i strastima. Ostanite u sadašnjem vremenu i oboje ćete uživati u sastanku mnogo više. Budite pristojni Ukoliko ste neljubazni prema konobaru, devojci koja prodaje cveće ili bilo kome drugom tokom vašeg prvog izlaska. Ovakvo ponašanje, bez obzira na razlog, nije prihvatljivo i žene će suditi o vama na osnovu toga. One žele da budu u vezi sa osobom koja je brižna, dobra i topla. Pokažite joj vaše dobre stvari i nećete imati razloga za brigu. Ono što je bitno jeste činjenica da je prvi utisak važan. Ukoliko želite sjajnu vezu sa posebnom devojkom, i vi morate da se dodatno potrudite, ništa vam samo neće pasti u krilo.


