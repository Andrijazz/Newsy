> Izvor: B92
> Datum: četvrtak 20.10.2011
> Rubrika: život_ljubav
> Naslov: Novac uništava vezu?
> Članak:

Ako novac smatrate najvažnijom stavkom u životnim planovima, možda ćete imati problema da održite stabilnu vezu, pokazala su nedavna istraživanja.

U studiji koja je obuhvatila 1.734 bračna para koji su za sebe verovali da ne vole novac otkriveno je da su oni bili mnogo uspešniji u održanju porodice na okupu. Antimaterijalisti imali su 10 do 15 odsto bolji kvalitet veze, nego oni kojima je novac bio veoma važan. Materijalisti su se češće svađali zbog finansija iako su u proseku imali više novca nego "romantici". Ako i sami često zamećete kavgu s partnerom zbog kućnog budžeta, postoji nekoliko tehnika koje vam mogu pomoći da vas manje nervira problem novca. Naime, trebalo bi da negujete osećaj zahvalnosti, kako prema materijalnim tako i prema nematerijalnim stvarima koje vas okružuju. Zahvalnost je u direktnoj vezi sa blagostanjem i ako je konačno osetite, bolje ćete se povezati sa vašom zajednicom i porodicom. Takođe, trebalo bi da se zajedno s partnerom uključite u neku humanitarnu aktivnost, ili bar neprofitabilan hobi, kako biste uvideli da život može biti lep i onda kad imate malo ili nimalo novca. 
