> Izvor: B92
> Datum: nedelja 22.04.2012
> Rubrika: život_ljubav
> Naslov: Zašto želimo "nedostižnu" osobu?
> Članak:

Svi pored sebe žele osobu za koju misle da će je teško dobiti, onu koja "tvrdi pazar".

Međutim ovakvu osobu ponekad i možete osvojiti. Ali pre nego što krenete u lov pitajte sebe zašto vam se ta osoba sviđa, zašto je toliko želite? Da li je ona toliko drugačija i posebna ili je želite jer ne možete da je imate? Robert Ćaldini, jedan od uticajnih stručnjaka, otkrio je da ljudi više nešto cene i žele kada je to retko ili kada ga teško mogu imati. Nakon brojnih eksperimenata Ćaldini je otkrio da ako je nešto retko (ima ga samo 5), ako postoji ograničeno vreme (prodaje se jedan dan) ili ako je jedinstveno (samo za tebe) taj objekat je vredniji i atraktivniji. Zato ako mislimo da ćemo nešto propustiti, da nas neće izabarati ili da će nas odbiti, mi "reagujemo". To nas tera da radimo mnogo više kako bi smo pridobili ono što nas je odbilo, što nas ne želi ili ono šta ne možemo imati. Možda mislite da se ovo ne može primeniti na ljubav, ali može. Jedna studija to pokazuje. Grupi žena pokazani su fejsbuk profili četiri muškarca. Rečeno im je da su muškarci prethodno takođe pogladali profile ispitanica. Istraživači su ženama nasumično saopštili "mišljenja" muškaraca o njihovom izgledu: 1) muškarcu su se mnogo svidele 2) muškarcu su se onako dopale 3) miškarac nije bio siguran u svoja osećanja. Ženama se onaj kome su se one "mnogo svidele", dopao više od muškarca kojem su se "onako dopale"; ali im se najviše sviđao muškarac koji "nije bio siguran u svoja osećanja". Ovo nije jedina studija na tu temu, a i ostale su dolazile do sličnih rezultata. "Nedostižnost" neke osobe može imati veliki uticaj na percepciju atraktivnosti i vrednosti neke druge osobe. Zato ako jurite nekoga, zaustavite se na trenutak i zapitajte se. Na čemu se zasniva atraktivnost te osobe, da li postoji neka realna osobina kod nje koja vam se toliko dopada ili je ta "neverovatna veza" između vas dvoje samo iluzija koju ste sami kreirali? Takođe, ako su vam ostali dosadni ili ako vas potcenjuju, počnite i vi malo da "tvrdite pazar". Ne predajte se tako lako, naterajte ih da se potrude. Iznenadićete se kako će takvo ponašanje uticati na druge ljude. I zato pre nego što "potrčite" za nekim, zapitajte se da li je on vredan toga. Ako nije, obrnite uloge i neka neko juri vas. Ko zna šta može da se desi. 
