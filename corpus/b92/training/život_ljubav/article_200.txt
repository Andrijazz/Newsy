> Izvor: B92
> Datum: subota 12.05.2012
> Rubrika: život_ljubav
> Naslov: 6 tipova muškaraca za izbegavanje
> Članak:

On ima manire, izgleda atraktivno, duhovit je, a od njegovih poljubaca se jednostavno istopite. Zar vam nije malo čudno što već nije zauzet?

Nije zlato sve što sija, pa tako i neki muškarci koji deluju savršeno, kriju svoju mračnu prirodu. Predstavljamo vam nekoliko takvih vrsta i načine kako da ih prepoznate.

Ako ne želi da vas upozna s prijateljima i za to uvek traži izgovore, velika je šansa da sa vama ne želi ništa ozbiljno. Poslednju ozbiljnu vezu imao je na fakultetu, a nove ne traju duže od nekoliko meseci. I dok vi mislite da ste našli pravog čoveka, on već gleda kako da vas zameni drugom.

On traži ženu koja će ga finansirati, a prepoznaćete ga po tome što na izlascima uvek zaboravlja novčanik kod kuće. Možda će vam u početku to biti simpatično, ali znajte da će kasnije pokušati da vam isisa svaki dinar iz džepa.

Iako je pažljiv i nežan, još uvek u njegovom životu većinu najvažnijih odluka donosi mama. U slučaju da ga zamolite da se odluči da li će biti sa mamom ili sa vama, izvući ćete deblji kraj. Ako vas upoređuje sa majkom i to prilično često, znajte da ćete uvek biti na drugom mestu u njegovom životu.

Iako je u 30-im ili 40-im i dalje se ponaša kao pubertetlija, a njegova kuća je mesto ludih žurki. Zanima ga samo provod, a u lošim situacijama se nikako ne snalazi. U slučaju da se vi nađete u nekom problemu, ne računajte na njegovu pomoć. Prepoznaćetega po tome što je spontan i uvek spreman za avanture, a njegova specijalnost je izbegavanje obaveza. Njegov moto je: "Opušteno".

On se nikada ne dvoumi i uvek je siguran u svoje sposobnosti. Odlučan je i misli da se svet vrti samo oko njega. U slučaju da se dogodi da ipak nije siguran u svoju odluku, teško će mu pasti ako vi to istaknete. Tražiće uspešnu ženu, ali nipošto onu koja ga može zaseniti. Najverovatnije će umanjivati vaš uspeh ili vas čak i ismevati kako bi nahranio svoj ego. Najlakše ćete ga prepoznati po tome što mnogo voli da govori o sebi i svojim interesovanjima. Ne zanima ga vaše mišljenje, ali će vas saslušati samo da bi se ubacio i opet usmerio vodu na svoju vodenicu.

U početku veze, njegova stalna želje da bude s vama učiniće ga šarmantnim, ali verujte da će vam s vremenom to biti sve napornije. On će birati restoran, koji ćete film gledati i insistirati na tome da se družite isključivo s njegovim društvom. S vremenom će to prerasti u pravu torturu. Želeće da vas promeni, pa se lako može desiti da se pored njega jednog jutra probudite i ne prepoznate sami sebe. Ako se nađete u vezi s muškarcem koji je opsednut kontrolom, imaćete sve manje slobodnih aktivnosti, a sve što radite radićete zajedno. 
