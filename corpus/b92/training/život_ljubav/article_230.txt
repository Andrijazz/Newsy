> Izvor: B92
> Datum: nedelja 15.04.2012
> Rubrika: život_ljubav
> Naslov: Kako praštaju horoskopski znaci
> Članak:

Bik teško prašta i nikad ne zaboravlja, Devica nije zlopamtilo, Škorpija ceni iskrenost i ne prašta lako. Strelac može da bude i osvetoljubiv.

Ovan Lako ga je uvrediti, ali će vam lako i oprostiti, ako ste ga nehotice povredili. Ne prašta nikome i nikada, ako namerno vređate ili ugrožavate njegovog partnera, jer je vrlo posesivan. Ipak izbegavajte konflikte i ne provocirajte Ovna, ne "gađajte" ga u sujetu, to neće ni oprostiti a ni zaboraviti. Međutim, ukoliko je u vas zaljubljen, bez obzira što uvek mora da bude u pravu i nije tolerantan, oprostiće vam jer neće sebi da komplikuje život. Bik Teško prašta jer nikada ne zaboravlja, ako ste ga ignorisali, ili ugrozili njegov ponos, njegovu porodicu, njegov dom. Očekuje pažnju, jer je sujetan, ali pošto je uglavnom neodoljiv i kada je svojeglav i kada sve radi natenane (pa nikako da dočekate ono što vam je obećao), lakše ćete vi oprostiti njemu, nego on vama, pogotovo ako vas smatra svojim prijateljem. Žena Bik lakše prašta prijateljima, nego prijateljicama prema kojima je nepoverljivija. Blizanci Nisu tako jednostavni kao što deluju na prvi pogled, zato što se u dubini duše pribojavaju da ih ne volite dovoljno, ili ne cenite onoliko koliko zaslužuju. Kad to osete, neće vam lako oprostiti, ako ugrozite njihov odbrambeni mehanizam kojim se štite od emotivnih razočarenja. Ukoliko ih osujetite u njihovim pokušajima da budu racionalni, naročito u ljubavi, ne praštaju i pokazaće vam onu stranu svoje prirode koja zna da bude krajnje praktična, mada nisu osvetoljubivi. Rak Sve pamti i ne prašta lako, iako se u većini slučajeva pravi kao da nema pojma o čemu se radi. Iako je šarmantan, mazan i osećajan, drznete li se da dirnete u njegov ego, ili bilo kako ugrozite njegovu sujetu, ne piše vam se dobro. Iako vešto glumi uvređeno "nevinašce" Račica je često sama sebi dovoljna. Muškarac Rak vam neće lako zaboraviti ako mu ne ponudite rame za plakanje onda kada je njemu to potrebno. Lav Ne prašta ukoliko mu na njegovu odanost, ne uzvratite najiskrenijom privrženošću, pogotovo ako ste njegov emotivni partner. Ne zaboravlja ni ako ga ignorišete, ili omalovažavate, jer voli da je u centru pažnje. Ako nije, dramatizovaće neki događaj i svi će se okrenuti ka njemu. Može vam zameriti ako se smejete njegovom detinjastom ponašanju koje ponekad deluje izveštačeno a ponekad razmaženo ali će vam oprostiti. Uvek će vam se naći pri ruci kada je to potrebno, mada ponekad tako daje do znanja da se bez njega ne može. Devica Nije zlopamtilo, spremna je da istrpi čak i uvrede, ali ne voli bahatost ni iznenađenja koja nisu po njenom ukusu pa će na njih reagovati besom i nervozom. Ne podnosi indiskretne osobe, jer za nju to je krajnje primitivan vid ponašanja. Neće vam oprostiti ni ako se predstavljate boljim radnikom od nje a to niste, jer teško da iko može da je nadmaši u poslu. Uvek želi da bude pripremljena, ako iskrsne nešto nepredvidivo.

Vaga Neće oprostiti, a ni zaboraviti, ako ste bili nepravedni prema njoj, ako je zanemarite, ili ne primećujete u društvu gde najviše voli da zablista, jer Vaga istinski uživa u divljenju i komplimentima. Time ona hrani ne samo svoju sujetu već i prikrivenu potrebu za suptilnom dominacijom. Zbog ljubavi, u stanju je i da vam sve prašta i da vam nikada ne oprosti, sve zavisi od toga koliko joj značite. Škorpija Ceni lojalnost i iskrenost, pa ne podnosi prevaru i zato ne prašta lako. Kada nekoga prestane da voli, ne mora da znači da joj je ta osoba dosadila, već da se toliko razočarala, da više ne može da bude sa njom. Iako tačno zna šta želi i kako to da postigne, pa deluje da neke stvari smišlja unapred, u suštini izuzetno je emotivna i odana onima koje voli. Kada nekoga voli, prašta mu i mane, a ako nije po njenom ukusu, neće mu vredeti ni vrline. Strelac Ne podnosi neiskrenost, vrlo je pravičan, ali u njegovom okruženju često ima ljudi koji nisu baš takvi prema njemu. Nikada nije namerno osvetoljubiv već bi se pre moglo reći da nema dovoljno takta. Ipak, ukoliko ugozite njegovu profesionalnu, ili društvenu poziciju, nedostatak takta kod njega tada prerasta u osvetoljubivost. U ljubavi je druga priča, pa sve dok partner toleriše njegove izlete, sve mu prašta. Jarac Teško oprašta ako ga je neko izdao ili izneverio, vredi ga imati za partnera, jer je jedan od znakova na koji se uvek možete osloniti. Dugo i duboko u sebi potiskuje osećanja besa i nepravde koje je preživljavao, a tada je možda bio nemoćan da se usprotivi. Ali pamtio je godinama, nekada i decenijama i dočekao svojih pet minuta. Jer Jarac uglavnom sve radi da bi dobio priznanje koje je za njega ravno izjavi ljubavi, pošto je često sigurniji u svoje znanje, nego u samog sebe. Vodolija Iako nije zlopamtilo i ume da oprosti, jedno vam ipak neće oprostiti - ako joj niste lojalni i odani, a pretstavljali ste se kao njen prijatelj a Vodolija je verovala u vas. Oprostiće vam, ako pokušate da je kontrolišete ili da imate vlast nad njom, jer zna da je to nemoguće. Pošto i u ljubavnoj vezi ne voli da polaže račune, spremna je da mnogo toga oprosti partneru kako bi se iskupila za svoje često egoistično ponašanje. Ribe Dugo pamte uvrede, prvenstveno zbog naglašene sujete, znaju da teraju inat i često idu protiv svojih interesa odnosno u korist svoje štete. Neće tek tako ni oprostiti, a ni zaboraviti ako im niste dali na značaju onoliko koliko su one to očekivale. U ljubavi mogu mnogo da istrpe, čak i osobu koja ih ponižava, ili omalovažava, ali kada jednom odluče da odu, tu više nema praštanja i ništa ih više ne može naterati da promene odluku. Foto 1: photostock / FreeDigitalPhotos.net Foto 2: Ambro / FreeDigitalPhotos.net
