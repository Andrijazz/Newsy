> Izvor: B92
> Datum: nedelja 18.08.2013
> Rubrika: život_ljubav
> Naslov: Kako pametno rešavati probleme u vezi
> Članak:

Svi znaju koliko veze mogu biti komplikovane, posebno kada se partneri razilaze u mišljenjima. Ne umete li argumentovano da razgovarate, evo nekoliko saveta kako se rešavaju problemi.

Svađanje je normalno Ne postoji par koji ponekad nema razmirice, a u vrtlogu emocija sve se lako zahukta i pretvori u svađu. Svađa i raspravljanje mogu biti i zdravi za vezu ako nisu preterani i deo svakodnevne komunikacije, kaže terapeutkinja Kara Mejson za Female First. Parovi koji vole jedno drugo uvek će se potruditi da na kraju pronađu konstruktivno rešenje na obostranu korist i uspešnu vezu koja će trajati. Kada vas obuzme ljutnja jer partner ne prihvata vaš predlog, pokušajte da se umirite jer tim nastupom nećete doći do zadovoljavajućeg rešenja niti zaboraviti konflikt tako brzo. Rešenja i kompromisi stvaraju se kad ste 'hladne' glave jer u protivnom neće biti dovoljno dobri. Probajte da se koncentrišete na disanje da opustite telo, a ako ste jako ljuti, recite to partneru i zatražite kratki predah dok se malo ne umirite. Rešite sve što imate - odmah Ne odlazite na počinak ljuti i frustrirani jer niste rešili problem. Odlaganje samo produbljuje jaz između partnera. Stoga učinite sve što možete da problem rešite istog dana, a idući započnete u miru, bez zameranja i ljutnje. Bez ignorisanja Ostavite li rešenje nedorečenim ili polovičnim, svaki put kada razgovor krene u tom smeru osećaće se napetost. A ta će napetost rasti dok ne dođe do eksplozije i na kraju ćete početi da prigovarate za sve ostale situacije u kojima inače ne biste. Kompromis Do rasprava i svađa najčešće dolazi zbog različitih mišljenja, ideja ili načina rešavanja problema. Svako ko je bio u dužoj vezi i iskusio malo ozbiljnije probleme, znaće da se ništa ne može rešiti bez kompromisa. Popustite li ovaj put i odlučite odstupite od nekih svojih principa ili ideja, idući put podsetite partnera na to. Kompromis znači da obe strane jednako popuštaju i trude se da to bude ravnopravno. Pobrinite se da potpuno razumete drugu stranu i postavljajte pitanja dok sve ne bude jasno. Brzopletim razgovorom i zaključcima u svojim glavama možete imati sasvim druga rešenja i zatim će se sve još više pogoršati. Ne spominjite prošle odluke Problem koji ste rešili i na čije ste rešenje pristali nemojte spominjati u budućim razmiricama. Osim što ćete ispasti djetinjasti i neozbiljni, pokazujete da ne znate da dogovorite rešenje kojim ste zaista zadovoljni, već popuštate samo da bi se agonija što pre završila. To vodi oboje u propast jer se vrtite u začaranom krugu. 
