> Izvor: B92
> Datum: petak 2.03.2012
> Rubrika: život_ljubav
> Naslov: 16 istina o muškarcima koje morate znati
> Članak:

Muško-ženski odnosi uprkos mnogim istraživanjima i iskustvima još uvek predstavljaju enigmu, ali ne samo za analitičan ženski rod već i za znatno manje dramatične muškarce. Donosimo vam 16 stvari o muškarcima koje je dobro znati.

"E da su mi te godine i današnja pamet", izreka je u kojoj se mnogi prepoznaju. Dvadesete su godine koje obeležavaju počeci "ozbiljnih" veza i izlazaka, životno doba u kojem nemamo pojma što i kako da učinimo. I onda stignu tridesete, muž, žena, deca, posao i problemi, ali i iskustvo i nova saznanja o vezi, odnosu i izlascima. Da smo znali u dvadesetima ono što znamo u tridesetima bilo bi nam puno lakše. Donosimo vam 16 takvih saznanja koje vam još uvek možda mogu pomoći. 1. Ako niste sigurni sviđate li se muškarcu ili ne, to baš i nije dobar znak. Možda se to čini simpatično u romantičnim komedijama, ali u stvarnom životu ne nagoveštava obećavajući rezultat. Ne komplikujte sebi život s detaljima, jer istina će i onako doći sama od sebe. 2. Momci će vam ponekad prilaziti samo samo kako bi nahranili svoj ego. Tome se ne bi trebale previše čuditi jer to je i ženska specijalnost! 3. Više od svega muškarci vole akciju, zato ne budite naivne, učiniće sve kako bi do nje i došli. 4. Ako mislite da će vas pozvati na sastanak ne šaljite mu SMS poruke, pričekajte da on napravi prvi korak. On jako dobro zna šta treba da učini. 5. Neverovatno je kako muškarci vole da pričaju o braku, ali naglasak stavljamo na priču. Dok se na vašoj ruci ne pojavi prsten, pravite se da ga ne čujete. 6. Ne bahatite se s poklonima na početku veze. Za muškarce darežljivost znači očaj. Ako volite da poklone delite šakom i kapom, probajte da se barem na samom početku iskontrolišete. 7. Muškarci ne razmišljaju kao žene. Ne verujte filmovima. 8. Ako mislite da će se vaš dečko uozbiljiti u roku od godinu dana, varate se. Muškarci sporo odrastaju. 9. I muškarac se može uvrediti. 10. Posebni ste i jedinstveni, ali niste princeza, bez obzira na to šta vaš tata mislio. 11. Ako vas ne nazove, a biće puno, puno takvih, i to je u redu. Jednostavno ćete se rešiti frajera kojima nije istinski stalo do vas kao osobe. Uštedećete sebi dosta vremena. 12. Manje drame i ljubavnih problema u vašem životu, bolje je i zdravije za vas. Igrajte na sigurno i imaće te više vremena i energije za sebe, fakultet ili posao. 13. Neka vas odelo, kravata i dobar automobil ne zavaraju. I školovani muškarac, na dobrom radnom mestu može biti nasilan ili uvredljiv. 14. Hemiju ne možete stvoriti. Ako ga volite kao prijatelja i ništa više od toga, ne forsirajte nešto čega nema i pustite ga na miru. 15. Alkohol i muškarci - nikako! Alkohol šteti vašoj proceni. 16. Muškarce nikada nećete razumeti u potpunosti. Potrudite se da razumete sami sebe. 
