> Izvor: B92
> Datum: sreda 18.01.2012
> Rubrika: život_ljubav
> Naslov: Šta su odlike pravog kavaljera?
> Članak:

Šta je viteštvo u modernom vremenu? Nekada je viteštvo značilo mnogo toga, ali se danas pod njim podrazumeva muško udvaranje ženi na neki impresivan način.

Viteštvo u ljubavi je kliše koji se danas ni ne razume dobro, jer žene uglavnom misle da se muškarci prave da su fini samo da bi ih odvukli u krevet. Međutim, to je ipak nešto što bi muškarci trebalo da shvate i nauče jer viteštvo od pripadnika jačeg pola pravi bolje ljude u svakom, a ne samo u ljubavnom smislu. Pod viteštvom se u srednjovekovnom periodu podrazumevala vernost, hrabrost, zaštita, čast i nežnost muškarca prema svojoj dami. Oni su živeli za svog kralja i svoju zemlju. Vitezovi koji su poštovali pravila viteštva imali su samokontrolu, poštovali su autoritet i žene, štitili su nevine, slabe i povređene. Sprovodili su pravdu, izbegavali varanje, laganje i torturu. Kada je reč o ljubavi ova "pravila" su vitezovi poštovali: 1. Izbećićeš pohlepe i nećeš prigrliti svoju suprotnost 2. Bićeš čestit zbog one koju ljubiš 3. Nećeš svesno težiti da razdvojiš srećan par 4. Nećeš izabrati za ženu neku zbog koje ćeš se stideti 5. Potpuno ćeš izbegavati laž 6. Neće mnogo njih znati za tvoju ljubavnu vezu 7. Ispunićeš dami sve što od tebe zahteva i bićeš svoj saveznik u ljubavi 8. U davanju i primanju ljubavi neka skromnost bude uvek prisutna 9. Nećeš govoriti rđavo 10. Nećeš otkrivati ljubavne veze 11. Uvek ćeš biti ljubazan 12. U ljubavi nikada nećeš zanemarivati želja svoje ljubavi Vitezovi bez konja Da budemo iskreni nije nimalo lako danas pratiti ova srednjovekovna pravila. Moderno viteštvo je više nešto poput poklanjanja cveća, otvaranja vrata dami, poštovanje žene, pomaganje dami kada joj je to potrebno... Današnje žene žele isto što i one iz srednjovekovnog perioda: da ih poštujete, volite i brinete se o njima. Ipak viteštvo nije samo otvaranje vrata i držanje kaputa, jer nećete uvek biti u prilici to da radite. Ako sedite u parku, skinite svoju jaknu i prebacite je preko njenih ramena...i u tome je stvar. Iz svake situacije možete izvući najbolje iz sebe i pokazati se kao pravi vitez. Nije potrebno da spasite vašu devojku od napada zmaja kako biste joj dokazali svoju ljubav, njoj su dovoljne male stvari da bi se osetila voljenom. Kada stavite ženina osećanja i mišljenje na prvo mesto i ispred svakog drugog apekta vašeg života kada je ona pored vas - to znači da ste razumeli pojam viteštva. Držite je za ruku ili je vodite ulicom tako što ćete joj dlan staviti na leđa, osluškujte njene potrebe, i pomozite joj kada joj je pomoć potrebna. Ovo su samo neki viteški načini pomoću kojih ćete joj staviti do znanja koliko vam znači. Dok god joj pružate ljubav, utehu i sigurnost - ona će vas sve više voleti. Kome je još potreban konj i sjajan oklop kada i bez tih stvari možete biti najbolji vitez na svetu?! 
