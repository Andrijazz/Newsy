> Izvor: B92
> Datum: petak 25.11.2011
> Rubrika: život_ljubav
> Naslov: Da li biste platili raskid?
> Članak:

Prekid veze često ume da bude težak. Osobe koje su ostavljene često su povređene, razočarane, besne ili jednostavno iznenađene. Kako prekinuti vezi bezbolnije?

Kreatori veb stranica naziva kao što su iDUMP4U, ditched.com ("raskdiam umesto tebe" i "ostavljeni"), tabao.com (na kineskom "ostavljeni") nude svoje usluge posrednika u prekidanju veze i tako vas pošteđuju neprijatnih situacija. Stranice često imaju i stvarne zapise telefonskih razgovora, kako bi svi zainteresovani mogli da vide na koji način prekidaju veze. Ovaj "prljavi posao" naplaćuje se po raskidu oko 30 evra. Cena ostavljanja zavisi od toga kakva je veza bila, pa se za "običan" raskid plaća oko 7 evra, za prekid veridbe 20 evra, a za poziv koji najavljuje razvod braka 40 evra. Ako uzmete platinasti paket, neko od agenata sa ovih stranica će umesto vas uručiti poruku onome ko je ostavljen. Neke od kompanija zahtevaju i osiguranje u slučaju da glasnik bude povređen nakon što dostavi lošu vest. Najjednostavnija usluga koju stranice za raskid pružaju je unapred dogovoren poziv koji se upućuje uskoro bivšem partneru, a tokom poziva se nabrajaju svi razlozi raskida. Vlasnici kompanija tvrde da je to novi i civilizovan način ostavljanja, i kako je to bolje rešenje, nego slanje poruke putem mobilnog telefona ili mejlom. 
