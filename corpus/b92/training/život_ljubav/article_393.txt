> Izvor: B92
> Datum: petak 18.11.2011
> Rubrika: život_ljubav
> Naslov: Kako da upoznate devojku u 5 koraka
> Članak:

Mnogi muškarci se žale da vreme nikada nije bilo gore za pronalaženje partnerke s kojom planiraju da imaju ozbiljnu vezu. Ipak, nije sve tako strašno.

Najbolje bi bilo da pre nego što padnete u očaj ili haotično krenete u potragu za bilo kojom devojkom, stavite na papir vaše ciljeve, ideje o vezi i kriterijume koje neka dama treba da ispuni. Zatim polako preduzimajte svaki od sledećih koraka: 1. Naoružajte se hrabrošću Sreća prati hrabre i zato je najbolje da što pre raščistite sve nedoumice i nerešene životne probleme, kako biste u potragu za partnerkom krenuli "mirne duše". 2. Uklanjanje prepreka Nema razloga da sebe doveka osudite na manjak samopouzdanja. Zato, krenite u teretanu, jedite zdravo, više se družite i izlazite i na posletku ćete se osećati mnogo bolje. Sve planove o poboljšanju kvaliteta života obavezno zapisujte, jer ćete se tako lakše naterati da ih ispunjavate. 3. Poradite na izgledu Budite umereno kritični prema vašem izgledu. On nije jedina bitna stvar koju posedujete, ali je važan faktor u ostavljanju čuvenog "prvog utiska". Zato sredite kosu, šake i nokte, kupite jedan novi komad garderobe i zamolite nekog od bližnjih da vam da neku ideju na čemu još treba da poradite. To vas neće koštati mnogo novca (možda će vam uzeti nešto više vremena), a efekti će biti odlični. 4. Pronađite hobi Pre nego što se upustite u vezu s drugom osobom, morate napraviti konekciju sa samim sobom. Zato se potrudite da vaš život učinite što je moguće više interesantnim. Pristupite nemilosrdnoj analizi svega što vam pravi probleme u životu: rešite se ljudi koji vam uzimaju energiju, loših navika, strahova. 5. Budite vedriji To ne znači da treba svake večeri da izlazite, niti da se družite sa bilo kim. To znači da treba da u svakom, čak i najneprijatnijem trenutku, budete opušteni i nasmejani. Slobodno se upustite u razgovor sa osobama koje svakodnevno viđate, na primer u teretani. To će vam biti odlična vežba da priđete bilo kojoj devojci koja vam se dopadne. 
