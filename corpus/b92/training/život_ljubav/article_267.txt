> Izvor: B92
> Datum: utorak 6.03.2012
> Rubrika: život_ljubav
> Naslov: 14 načina da usrećite ženu
> Članak:

Ženama je jako teško udovoljiti. Ipak, postoje načini da se stane na put i njihovoj hirovitosti. Zapravo, potrebno je jako malo.

Predstavljamo vam 14 načina na koje efikasno možete usrećiti ženu: 1. Prava sreća dolazi iznutra i obasjava svet. Zato činite voljenu osobu srećnom, tako što ćete prvo sebe učiniti zadovoljnim. Imajte dovoljno samopouzdanja i moći ćete da osvojite bilo koju ženu na svetu. 2. Jedna od najboljih stvari koje možete da uradite je da saslušate ženu koju volite. Ako vas pažnja ne drži toliko dugo, najbolje je da zapisujete sve što ona kaže i kasnije razmišljate o njenom problemu. 3. Pokažite osećanja prema vašoj ženi: zagrlite je, poljubite i dajte do znanja da je volite. Postoji previše mačo muškaraca koji nemaju sluha za ženska osećanja. Ako se i vi tako ponašate, to je najbolji način da je izgubite. 4. Kada ste zajedno u gradu, nikada ne gledajte druge žene. Čak i ako ona deklarativno nema ništa protiv toga, znajte da joj u dubini duše to smeta. 5. Zasmejavajte je, jer je dokazano da žene vole duhovite muškarce. 6. Morate imati neku zajedničku aktivnost u kojoj oboje uživate. U kriznim situacijama to vam čak može spasti vezu. 7. Malo ljubomore može pomoći da je zadržite. To je način da pokažete da ne biste želeli da je izgubite. Ipak, vodite računa o tome da ne pređete granicu. 8. Dajte joj dovoljno prostora da radi šta poželi. Ako želi da izađe s prijateljicama, nemojte glumiti ljubomorne scene. 9. Izgledajte lepo. Pažljivo birajte garderobu i redovno odlazite na šišanje. Takođe, veoma je važno da dobro održavate bradu i fino mirišete. 10. Većina žena je bliska sa članovima porodice, pa učinite napor i pristanite da ih upoznate kada za to dođe vreme. Ako vas njena porodica prihvati, to će dodatno osnažiti vašu vezu. 11. Treba uvek da imate u vidu njena osećanja. Žene su temperamentnije od muškaraca, uglavnom zbog hormona. Kada budete razumeli uzrok njenih promena raspoloženja, biće vam mnogo lakše. 12. Nikada je nemojte mentalno zlostavljati. Trudite se da joj uvek predočavate njenu unutrašnju i spoljašnju lepotu i da joj pomažete u svim kućnim poslovima. 13. Isprobavajte nove stvari. Nemojte uvek ići u isti restoran i gledati isti filmski žanr. Eksperimentišite i trudite se da uvek budete nepredvidljivi. 14. Radite nešto. Ženama nije važna vaša profesija, koliko činjenica da se trudite da budete samostalni i odgovorni. 
