> Izvor: B92
> Datum: utorak 1.11.2011
> Rubrika: život_ljubav
> Naslov: Znaci koji otkrivaju da ste mu seksi
> Članak:

Igre zavođenja i pitanja poput "da li mu se sviđam" znaju da budu poprilično komplikovane, a vrhunac zamršenosti nastupa kada ga ugledate i shvatite da vam se sviđa, jako. Međutim, saznanje šta on misli o vama i jesu li osećanja obostrana, mnogim ženama predstavlja nemoguću misiju.

Bez obzira na to gde ga srećete, u kafiću, prodavnici ili na poslu, sigurno se pitate da li mu se sviđate. Iako će vam se možda činiti da odgovor na ovo pitanje i nije tako lako dobiti, spas dolazi u obliku govora tela. Možda niste to znali, ali muškarci su jednostavno 'programirani' da vam govorom tela i sitnim znakovima daju do znanja ukoliko im se sviđate. Legenda o zavođenju kaže da muškarac napravi prvi korak, a zatim poziva na sastanak, zavodi, poklanja cveće, čokoladu i priređuje romantičnu večeru, dok su žene sramežljive, pomalo pasivne i čekaju princa na belom konju. Cela ta priča ne drži vodu jer upravo je žena ta koja napravi prvi potez i određuje smer i tempo veze. Tako žene s čak 52 različita signala u govoru tela muškarcima pokazuju da su zainteresovane, a muškarci ih na raspolaganju imaju samo desetak, stoga cela filozofija oko zavođenja muškarca i nije tako komplikovana. Druga dobra vest je da su žene prirodno nadarene za dešifrovanje govora tela, a kako bi ceo zadatak bio što lakši slede najčešći signali kojima vam muškarci daju do znanja da ih privlačite. Podignute obrve Kada uoče nekoga zanimljivog, obrve im se nesvesno podižu i spuštaju. Taj mali, gotovo neprimetan pokret otkriva mnogo toga. Naime, ukoliko mu se sviđate, njegove obrve će se podignuti, a sve će to trajati vrlo kratko, samo nekoliko sekundi. Podizanjem obrva oči deluju veće, a refleksija svetlosti oči čini sjajnijim, svetlijim i privlačnijim. Rastvorene usne Ukoliko mu se sviđa što vidi, njegove usne će se automatski rastvoriti u trenutku kada vam se pogledi susretnu. Raširene nozdrve Podignute obrve, rastvorene usne i raširene nozdrve celome licu daju 'otvoren' izgled koji poručuje 'sviđaš mi se'. Privlačenje pažnje U zavisnosti od njegove ličnosti, pažnju će pokušati da vam privuče na brojne načine. Ako je mirnijeg karaktera, pažnju će pokušati da vam privuče gotovo neprimetnim gestom poput popravljanja kravate, dok će se drugi pretvoriti u klovna. Svaki pokret ili gest koju napravi biće u cilju da se izdvoji iz mase kako biste ga primetile. Nameštanje kravate ili kragne Nameštanjem odeće muškarci poručuju 'želim da izgledam dobro za tebe', a istu stvar čine i žene popravljanjem ruža na usnama. Popravljanje frizure U zavisnosti od toga kakvu frizuru nosi, muškarac će kosu ugladiti ili raštrkati u želji da izgleda što lepše, i to čine češće nego što mislite. Sledeći put kada odete na sastanak i uputite se prema toaletu, okrenite se i videćete kako odmah namešta frizuru. Uspravno držanje Kako bi se pred vama pokazao u što boljem svetlu, muškarac će pokušavati da popravi svoje držanje ne bi li istakao mišiće. Stajaće direktno ispred vas, posvećivaće vam svu pažnju i nagnuti se blago prema napred kako bi vam bio što bliže. Dopustiće vam da vidite kako vas gleda od glave do pete Pogledom će krstariti po vašem telu, zadržavajući se na najzanimljivijim delovima. Međutim, nemojte se zavaravati, on je vaše telo odmerio već na prvi pogled, samo vam sada dopušta da vidite kako vas merka kako bi vam pokazao da mu se ono što vidi jako sviđa. Držanje ruku na kukovima U ovakvoj pozi muškarac deluje samouvereno, a držanje ruku na kukovima naglašava njegovu fizičku veličinu. Nesvesnim pokretima ljudi su skloni da naglašavaju svoje najprivlačnije delove tela kao i delove gde vole da budu dodirnuti Dodirivanje lica Ukoliko je zainteresovan, dok gleda u vas svako malo će dodirivati svoje lice, uši ili trljati bradu. Ovi pokreti su oblik pomalo nervoznog uzbuđenja. Naime, kada im se neko sviđa, njihova koža postaje osetljivija na dodir i stimulaciju. Dok vam objašnjava, stavlja vam ruku na lakat ili leđa Ovaj pokret nije samo oblik lepih manira i pristojnog načina da vam nešto objasni, poruka ovog pokreta je 'ne želim da te izgubim'. Žele da vam pokažu da se brinu za vas i da vam niko drugi nije potreban. Pozajmljuje vam kaput ili pulover Pozajmljivanje jakne ili kaputa je seksi i pomalo zaštitnički potez. Time vam on poručuje 'ono što je moje, to je i tvoje', a sviđa mu se i miris koji posle vas ostaje na odeći. Osim toga, ako vam da jaknu, svakako mora jednoga dana da se vrati po nju. 
