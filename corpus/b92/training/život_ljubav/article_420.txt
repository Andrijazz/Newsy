> Izvor: B92
> Datum: ponedeljak 17.10.2011
> Rubrika: život_ljubav
> Naslov: 10 stvari koje žene traže od muškaraca
> Članak:

Kako bi imali uspešnu vezu sa ženama, muškarci moraju da ih dobro upoznaju, da saznaju njihove potrebe i želje, i pruže ono što im stvarno treba. Iako to može biti individualno, donosimo vam deset stvari koje svaka žena želi od muškarca.

Kada žene pričaju, one žele da muškarac pažljivo sluša i da se potrudi da ih razume i da se uključi u razgovor. To predstavlja dokaz da su ženske emocije važne muškarcima. Muškarci takođe moraju biti pametni i shvatiti da loše raspoloženje ne mora uvek biti uzrokovano PMS-om. Postoje i drugi faktori koji negativno utiču na raspoloženje žene. Na to treba obratiti posebnu pažnju i pružiti pomoć onda kada je ona njoj potrebna. Za uspešan odnos sa ženama je ključna komunikacija. Muškarci ne bi trebalo da izbegavaju razgovore sa ženama, ma koliko se oni činili nepotrebnim u određenom trenutku. Žene žele da muškarci uspostave kontakt i razviju dobar odnos sa njihovim prijateljima i porodicom, jer i one isto čine. Muškarci bi ponekad trebalo da spreme jelo za voljenu ženu. To može zvučati čudno, ali žene zaista vole takva iznenađenja. Povremeno spremanje jela i mali trud neće naškoditi. Muškarci ne bi trebalo da pokazuju da su mačo tipovi tako što brzo voze. Žene uglavnom ne vole brzu vožnju, jer ih to plaši. Žene žele da se njihovi muškarci ponašaju zaštitnički, ali ne i posesivno. Veoma je važno znati tu razliku. Žene vole da se osete voljenim. Na muškarcima je da im često izjavljuju ljubav i da je pokazuju na svoj način. 
