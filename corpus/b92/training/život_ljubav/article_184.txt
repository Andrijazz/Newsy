> Izvor: B92
> Datum: četvrtak 31.05.2012
> Rubrika: život_ljubav
> Naslov: Sve faze muškog zaljubljivanja
> Članak:

Ljubavna osećanja su možda ista za oba pola, ali faze ljubavi su potpuno drugačije iskustvo.

Kada se žena zaljubi, ona ne može da sakrije sreću i obično šalje gomilu "nedostaješ mi" sms poruka. Kada se muškarac zaljubi - situacija je drugačija. Za njih je zaljubljivanje srećno iskustvo, ali ih ljubav "ne udari" bar neko vreme. Dok se žene prilično brzo zaljubljuju i nakon par dana već imaju osećaj da ne mogu živeti bez njega, muški um ne funkcioniše na taj način. Kako se muškarci zaljubljuju - 7 faza ljubavi Faza 1 - Privlačnost U ovoj fazi sve se vrti oko fizičkog izgleda i trenutne privlačnosti. Žene moraju da shvate da su muškarci prilično plitki kada je reč o ljubavi na prvi pogled. Žene se mogu zaljubiti nakon prvog razgovora sa muškarcem, a njih žena može privući samo na osnovu izgleda. Fizički izgled je za njih važna stavka, ali ne mora to biti sveukupni izgled žene. Svaki momak je individua za sebe i ima neke svoje omiljene delove ženskog tela. Jedni vole noge, drugi lice, treći ruke...Ponekad ni ne znaju šta im se tačno sviđa kod nje - ali znaju da ih privlači. Faza 2 - Dopadanje Muškarce svakodnevno privuče mnogo žena, ali to ne znači da se u svaku mogu zaljubiti. Ako pored privlačnosti želi i da je stalno viđa i sluša - to znači da ona počinje da mu se sviđa. Muškarac može "juriti" žene na različite načine, ali ako ga ona ne prihvati on će je verovatno brzo zaboraviti. Muškarcima je lako da im se jedan dan svidi jedna, a da je sutradan već zaborave zbog neke druge jer oni prolaze kroz mnogo faza pre nego što uopšte odluče da se zaljube. Faza 3 - Atraktivnost Ako atraktivna devojka odgovori na muške "napade" - on ulazi u fazu atraktivnosti. Do ove faze momak može odšetati od devojke kad želi, a da ne oseti bol ili tugu čak i ako ga devojka odbije. Ionako se do tad nije trudio previše niti je stigao da se zaljubi - tako da smatra da nema za čim da žali. Međutim ako devojka pokaže i najmanji znak zainteresovanosti za njega, ili ako muškarac to pretpostavi - on se našao u ovoj fazi - fazi atraktivnosti. On sada odlučuje da je zavodi i da je natera da joj se svidi. Faza 4 - Impresija Čak i sada on nije ni blizu da se dublje veže za devojku. Sve što ga u ovoj fazi interesuje je da je natera da joj se svidi. Pokazuje joj svoj potencijal kao partnera, planira sastanke i kupuje joj poklone. Još uvek nije zaljubljen, ali želi da se nešto lepo desi. Faza 5 - Presuda Ako muškarac dođe do ove faze počeće da se pita da li bi moglo da se desi nešto više sa tom devojkom. Međutim umesto da se zaljubi sve što ga trenutno zanima je da se ona zaljubi u njega. Ona mu se definitivno sviđa i želi da se zabavljaju, ali je još uvek nesiguran po pitanju svojih osećanja. Faza 6 - Reafirmacija Ako je ubedi da se zaljubi u njega - on je srećan čovek. Sviđa mu se kako se situacija odvija...Međutim sve do sad on se nije zapitao da li mu se ona zaista sviđa. Sve do ove faze njegov cilj je bio da se ona zaljubi u njega. Tek kada se to desi, muškarac ozbiljno počinje da razmatra da li želu vezu sa njom. To je sebičan potez, ali ih je tako evolucija naučila: "Ne gubite vreme razmišljajući već tražite što više ženki za širenje semena." Sada kada je devojka zaljubljena u njega, on se povlači na par dana i razmatra "za" i "protiv" potencijalne veze sa njom. Da li je on zaista voli? Da li će biti srećan sa njom? Da li je to žena koju on želi i koja mu je potrebna? Faza 7 -Spreman je za ljubav Ako smatra da je ona ta, u ovoj fazi se konačno zaljubljuje. Sa druge strane, ako donese suprotan zaključak počeće da je izbegava i da gubi interes za nju jer je zbunjen. Žene se često nerviraju zbog načina na koji se muškarci zaljubljuju i još je iritantnije kad znaju da oni prvo nju navedu da se zaljubi pre nego što i pomisle da oni urade isto. Međutim sa tom situacijom se žene moraju pomiriti jer će se tu teško nešto promeniti. Ali ako zaista želite da ga pobedite u njegovoj igri, ne pokazujte mu da vam se sviđa na početku. Pravite jednostavne poteze i neko vreme "tvrdite pazar". On će se više truditi oko vas kako bi vas naveo da se zaljubite, a kada vas najzad osvoji neće želiti da vas napušta jer je toliko truda uložio u vas. 
