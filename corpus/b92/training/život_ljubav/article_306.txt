> Izvor: B92
> Datum: subota 4.02.2012
> Rubrika: život_ljubav
> Naslov: Kako da nađete sreću u ljubavi?
> Članak:

Zašto ljudi imaju sve više poteškoća da pronađu osobu za vezu? Izgleda da je problem u njima i pogrešnim očekivanjima. Bez obzira na to koliko godina imate, ovi saveti mogu vam pomoći da zaplovite u mirnu luku.

Novo istraživanje koje je sprovela biološki antropolog dr Helen Fišer i seksualni terapeut dr Lora Berman na Bingamton univerzitetu obuhvatilo je 5.000 singl muškaraca i žena starosti između 21 i 65 godina i ispitalo njihove stavove o vezama i politici. Oni su morali da odgovore na više od 120 pitanja o ljubavi, zabavljanju, vezama, seksu i politici. Predstavljamo vam njihova otkrića koja vam mogu pomoći pri odabiru partnera.

Političko opredeljenje mnogo je važnije nego što mislite. U izbornim godinama singl osobe bi trebalo da biraju one osobe koje će glasati za istu političku opciju. Naime, političko opredeljenje zasnovano je na nizu stavova i vrednosti, pa postoji velika verovatnoća da ako se ne složite ispred glasačke kutije, nećete se složiti ni u vezi.

Nedavna studija je pokazala da su muškarci više romantični nego žene.. Zato je vreme da žene (i gej muškarci) prestanu da svoje mišljenje o drugima zasnivaju na stereotipu da su oni bezosećajni. Takođe, muškarci su takođe spremniji da uđu u ozbilkjnu vezu, nego žene. Zato, zaboravite na pretpostavke i dozvolite sebi da upoznate nečiju ličnost u potpunosti.

Postoji mnogo dokaza koji idu u prilog tome da nema razloga da se zabavljate i kad pređete četrdesetu godinu života. Studije su pokazale da stariji muškarci i žene mnogo zrelije nastupaju u vezi, imaju češće orgazme i uživaju i u seksu u braku. Ružno je i pomisliti da je neko očajan, samo zato što je stariji. Zato, zavolite svoje godine i vodite romantičniji i ispunjeniji život nego ikad ranije.

Muškarci i žene više ne traže iste tradicionalne osobine u partneru koje su ranije bile važne. Naime, ranije su najvažniji bili religija, nacionalnost, finansijska samostalnost i želja da imaju decu. Čim izbacite takve kriterijume, izbor će vam se proširiti.

Sve više samaca pronalazi "srodne duše" na internetu. Istraživanje je pokazalo da to učini čak 21 odsto odraslih ljudi svih starosnih grupa. Zanimljivo je da je svega osam odsto ispitanika osobu s kojom su u vezi srelo u kafiću ili klubu.
