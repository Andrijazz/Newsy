> Izvor: B92
> Datum: ponedeljak 13.02.2012
> Rubrika: život_ljubav
> Naslov: 10 stvari koje muškarci žele
> Članak:

Iako bi neko rekao da je muškarcima istinski stalo samo do hrane i seksa, oni ipak predstavljaju mnogo složenija bića. Iako njihove potrebe nisu ni izbliza komplikovane kao ženske, vredi ih upoznati.

Predstavljamo vam deset stvari koje su muškarcima najvažnije: 1. Izostanak drame Ni jedan muškarac neće praviti problem ako se žena povremeno rasplače ili je naporna. Međutim, konstantna drama nikom nije potrebna. 2. Seksi seks Nije dovoljno da imate dosledan seksualni život, nego treba da se trudite da uvek izgledate seksi. Naravno, žena ne mora od jutra do mraka da izgleda kao da je sišla s modne piste, ali je važno da se trudi da barem u krevetu bude privlačna partneru. 3. Romansa Nećete verovati, ali muškarcima je i te kako stalo do pažnje. Ako mu ponekad poklonite neku sitnicu, primetićete koliko se iskreno raduje i koliko mu je stalo da vam znači. 4. Istina Muškarci nekada možda deluju kao posesivci, ali je jedini razlog za to njihovo "šesto čulo". Naime, oni mogu namirisati laž sa velike distance, zbog čega vam je pametnije da mu uvek govorite istinu. 5. Tišina Neki muškaci nisu toliko pričljivi. Oni nekad vole samo da ćute. 6. Večera Jedan od razloga zbog kog muškarci pokleknu i ožene se jesu upravo ukusni obroci. Oni će vam biti zahvalni do neba ako im ponekad napravite neku ukusnu večeru. 7. Duhovitost Muškarci ne vole žene koje ne razumeju njihov smisao za humor. Ako niste opušteni ili pripadate nekom drugačijem kulturnom krugu, bolje bi bilo da se ne udubljujete u ozbiljnu vezu. 8. Rame za plakanje Ako je on u problemu i to želi da podeli s vama, saslušajte ga. Ne znate koliko mu je bilo teško da uopšte skupi hrabrosti i obrati vam se. 9. Venčanje To možda nije isti san koji ste imale vi kad ste bile male, ali možete biti sigurne da i muškarci o njemu maštaju. Zato se nemojte ljutiti ako vas on ne zaprosi onda kada vi to očekujete. On želi da sve bude savršeno. 10. Smrt igri "vruće - hladno"! Ako nešto ne podnose, to je igra vruće hladno. Opustite se i budite otvoreni prema njemu. Nemojte pokušavati da ga zadržite tako što ćete ga držati na distanci. Možete dobiti potpuno suprotan rezultat. 
