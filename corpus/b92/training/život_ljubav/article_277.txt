> Izvor: B92
> Datum: petak 24.02.2012
> Rubrika: život_ljubav
> Naslov: Šta žene čini srećnim?
> Članak:

Neke žene je jako teško zadovoljiti, ali srećom, nisu sve takve. Sve što je potrebno je da ostavite trajan utisak i to na njene emocije.

Kada to uspete, sve bi trebalo da teče "glatko". Većina muškaraca misli da će osvojiti ženu skupim poklonima, međutim, mnogo je pametnije ciljati na njene emocije i ljubav. Najlakši način da to učinite je da shvatite kakva je ona osoba i da se s njom povežete u emotivnom smislu. Takođe, nemojte prerano vršiti pritisak da imate seks, jer on ženama nije prioritet za održavanje stabilne veze. Postoji bezbroj načina da osvojite ženu, a mi vam predstavljamo najbolje od njih: 1. Žena želi da se oseća sigurnom. To ne znači da vi treba da postanete akcioni heroj ili siledžija, nego da joj pomažete da se izbori sa životnim problemima. 2. Tačno je da i žene reaguju na lepotu i da ih privlače zgodni muškarci. Međutim, mnogo im je važnije da njihov izabranik bude samouveren i zrači samopouzdanjem. 3. Poverenje je najvažniji faktor u vezama i na njemu morate uporno raditi. Zato ne oklevajte da je ubedite da vam uvek može verovati. To će vam se višestruko isplatiti. 4. Poštujte je i trudite se da to i ona uvidi. Takođe, nije na odmet i da se prisetite kavaljerskih manira koji će učiniti da se vaša draga oseti kao prava princeza. 5. Zaboravite na isprobane metode u vezama i pokušajte da unesete neku novinu. Na primer, možete otići na neku neplaniranu večeru ili kratko putovanje. Biće dovoljno i da se ponekad vi umesto nje prihvatite kućnih poslova. 6. Izražavanje osećanja nije rezervisano isključivo za žene. I muškarci moraju da se "pokažu". Recite joj da je lepa i opišite joj koliko vam znači. Budite sigurni da neće ostati ravnodušna. 
