> Izvor: B92
> Datum: ponedeljak 7.05.2012
> Rubrika: život_ljubav
> Naslov: Zašto se suprotnosti privlače?
> Članak:

Poznato je da se suprotnosti privlače, ali ne i zašto se to dešava. Ljubav svakako ima misteriozne puteve, ali je možda moguće proniknuti u ovu pojavu.

Predstavljamo vam glavnih osam razloga zbog kojih vam srce brže lupa za potpuno drugačijom osobom od vas. 1. Komplementarnost Nije nam potreban partner da bismo bili kompletna ličnost. Ipak, osoba koja je drugačija od nas nas može upotpuniti. Drugim rečima, različitost se poboljšava naš život. Zato, ako ste stidljivi, pronađite partnera koji ima avanturistički duh i koji će vas terati da istražujete nove ljude i mesta. 2. Ohrabrenje Nekada se suprotnosti privlače zato što podsvesno tražimo nekoga kome ćemo se diviti. Takav partner otvara mnoge mogućnosti. Na primer, aktivna, dinamična osoba nas može naterati da budemo ambiciozniji i steknemo nova iskustva. 3. Anti-narcizam Sećate li se Narcisa koji se zaljubio u svoj odraz? Očigledno je da mu to nije donelo ništa dobro. Zaljubljenost u nekoga ko drugačije razmišlja od vas može dovesti do toga da prestanete da razmišljate samo o sebi. 4. Uživanje u različitosti Kada se suprotnosti privlače, oba partnera imaju mogućnost da iskuse život iz perspektive neke druge osobe. Ovo može biti odlična stvar za vezu. Naravno, neke elementarne vrednosti ne treba preispitivati, ali je poželjno povremeno izaći iz začaranog kruga u koji smo skloni da upadnemo. 5. Genetika Različiti imuni sistemi roditelja znači da će deca imati bolju zaštitu od bolesti. Slična genetika uvećava mogućnost da će žena bolje gene potražiti negde drugde, samo da bi uvećala šanse da njeno potomstvo opstane. Izgleda da nismo mnogo drugačiji od životinja, zar ne? 6. Kompenzacija Još jedna prednost veze u kojoj su partneri potpuno različiti je u tome što druga osoba može da vam posluži kao kompenzacija za one stvari koje vi nemate. Možda se ne snalazite u kuhinji, a on je odličan kuvar? Možda vi dobro upravljate finansijama, dok je on potpuno nesnađen u toj oblasti? Bilo kako bilo, različiti talenti mogu značajno unaprediti vašu vezu. 7. Drugačiji od ostalih Da li vam se ikada učinilo da vam se svaki put dopadaju isti muškarci? Ako su svi muškarci koje ste imali bili u sličnoj kategoriji, možda će vam prijati da izađete iz šablona i pronađete nekog ko je potpuno drugačiji od vas i onog što ste do sad tražili. 8. Nova iskustva Kada vam se dopadne neko ko je potpuno drugačiji od vas, to otvara mogućnosti za čitav novi svet. Njegovi hobiji, zanimanja i stavovi vas mogu izložiti potpuno novim iskustvima, što će značajno unaprediti vaš stil života. 
