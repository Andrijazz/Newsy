> Izvor: B92
> Datum: petak 16.05.2014
> Rubrika: život_ljubav
> Naslov: Muškarci više vole ove laži nego istinu
> Članak:

Savetnici i stručnjaci za veze tvrde kako kvalitetne veze nisu uvek sto posto iskrene, a neke laži muškarci će uvek radije želeti da čuju nego istinu.

Kada su u pitanju manji problemi, svima je ponekad lakše kada ne čuju istinu i ne moraju da se suočavaju sa stvarnošću. Tako su stručnjaci za veze i seksolozi napravili listu laži koje muškarci rado čuju od žena. 1. Ma naravno, večeras ćemo gledati "Spajdermena" Svaka dobra veza prepuna je kompromisa. Kada partner predloži da pogledate neki akcioni film, koji vam nikako nije po ukusu, nemojte mu to staviti do znanja. To je upravo jedan dobar primer kompromisa. Pogledajte film i provedite veče zajedno, jer idući će put on vama dodati maramice kada zajedno budete gledali dramu po vašem izboru. 2. Hvala ti na večeri Potrudio se da napravi večeru, ali rezultat je daleko od onoga kakav bi trebalo da bude. Prećutite tu činjenicu i zahvalite mu se što se potrudio, jer će znati da to cenite. Terapeutkinja Rebeka Jurgensen ističe za "Shine Yahoo" da stalno kritikovanje dovodi do odluke kako nema smisla potruditi se ili isprobavati nešto novo. 3. Kako sam se dobro provela! Izlazak s prijateljicama bio je odličan i kada ste došli kući, partner vas je pitao kako ste se proveli. Ako mislite detaljno da mu ispričate šta ste radili, odmah se zaustavite. Njegovo je pitanje bilo pristojno i bitno mu je da ste dobro, ali uopšte ga ne zanima ko je kupio nove cipele, koja je prijateljica prekinula s dečkom ili je dobila novi posao. Zato nemojte živeti u zabludi da je jedva čekao da dođete kući i sve mu ispričate. 4. Idemo u teretanu, to je dobro za libido Male bele laži idealne su za motivaciju i zaista nikome neće štetiti. Ako ste primetili da je dragi nakupio masne naslage u području stomaka i želite da mu stavite dati do znanja da bi trebalo da se aktivira, ima ljepših načina nego da mu direktno kažete kako se udebljao. Možete mu predložiti da zajedno krenete u teretanu ili na neku drugu aktivnost, jer je dobra za zdravlje, držanje, libido i uopšte pozitivan osećaj. 5. Tvoja je majka super Čak i ako se suprug ponekad požali na svoju majku, svaki će stručnjak izričito reći da vi nemate to pravo. Ako vam bilo što smeta, pre rešavanja problema morate naznačiti kako je njegova majka odlična žena, ali možda bi bilo dobro da joj, recimo, kaže kako deca ne bi trebalo da jedu toliko slatkiša kada su kod njih na igranju. Direktan napad na nju neće vas dovesti nigde osim do burne svađe sa suprugom. 6. Želim ovu kuću i nijednu drugu Iskrenost o finansijama bolna je tačka mnogih parova. Morate znati da su želje jedno, a stvarnost drugo. I partneru je u interesu da što lagodnije i lepše živite, ali ako postavljate nemoguće zahteve, nikome ne činite uslugu. Nemojte svoje želje za lepšim i boljim postavljati kao jedinu opciju. To zadržite za sebe i nemojte pokazati nezadovoljstvo ako se pokaže da je konačni izbor skromniji od onoga što priželjkujete. 7. Mislim da je tvoj šef sasvim u pravu Ovo je takođe rečenica koju ne smete da izgovorite. Bez obzira na to šta mislite u tom trenutku, morate biti podrška. Nakon nekog vremena ljutnja i prvi utisci će ga proći pa će moći realnije da sagleda celu sliku. 8. Uh, videla sam fotografije bivšeg. Drago mi je da nisam završila s njim Naišli ste na fotografije bivšeg dečka na nekoj društvenoj mreži i dobro ste se zabavili gledajući čime se danas bavi. Međutim, nakon što ste to rekli dragom, raspoloženje mu se naglo promenilo na gore. Zašto? Iako niste imali nameru da se vraćate u prošlost i zadovoljni ste svojom vezom, ova informacija partnera bi mogla da natera na suprotno razmišljanje. Terapeut za odnose i veze Čarls J. Orlando savetuje da takve stvari ne spominjete, jer će se partner bojati da vam možda nije dorastao i pitati se da li ga upoređujete sa drugima. 9. Seks Ni slučajno ne smete reći suprugu ili partneru da je seks sa bivšim bio nezaboravan, jer ćete time staviti težak pečat na svoju intimu. Tami Nelson, terapeutkinja i autorka knjige "The New Monogamy", ističe kako žene najbolji seks često povezuju s vremenom kada su se prvi put zaljubile ili doživele višestruki orgazam. Osim toga, zaboravljaju da se za dobar seks u dugim vezama treba potruditi pa jedna takva nepromišljena rečenica može doneti jako puno problema. 10. Drugari mogu da dođu da gledaju svaku utakmicu Tu ćete, naravno, povući granicu, ali tako da on to ne oseti. Prijatelji su muškarcima poput članova porodicei i ako budete prigovarali, svađa je neizbežna. Radije recite da nemate ništa protiv da se pogleda utakmica kod vas, ali na suptilan način stavite do znanja da to neće biti praksa i da očekujete da stan nakon toga bude uredan kakav je bio i pre. 
