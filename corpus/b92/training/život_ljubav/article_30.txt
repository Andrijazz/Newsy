> Izvor: B92
> Datum: petak 24.01.2014
> Rubrika: život_ljubav
> Naslov: Ovako izgleda “savršena” veza
> Članak:

Godinama slušamo šta je dobro, a šta loše za ljubavnu vezu između dvoje ljudi, šta smemo, a šta ne smemo da radimo i svima je već odavno jasno da bismo, kad bismo slušali "naučnike" i "popularna istraživanja", verovatno do kraja života ostali sami.

Huffington Post odlučio je da naglasi paradoks takvih pravila, skupivši ih sve na istom mestu, pa je pred vama popis koji opisuje apsolutno savršeni ljubavni par, uz opise iz istraživanja. Ne dopisuju se puno Oni koji rešavaju probleme preko tekstualnih poruka biće manje srećni u svojoj vezi. Nemaju decu Da, istraživanjem sprovedenim na 5.000 ljudi zaključeno je da su najsrećniji parovi (u braku ili ne) koji nemaju dece. Brak ili ne, nema veze Kad se sve sabere, ulazak u brak nema nikakvih prednosti pred kohabitacijom bez potpisivanja. Više se ne svađaju puno, ali nekada jesu Parovi koji u ranoj fazi veze vode "ljutite, ali iskrene" razgovore dugoročno su najsrećniji u svojim vezama. Prvorođeni i najmlađi Kad se u par spoje nečije prvo i nečije poslednje dete to znači da jedna osoba voli da se o njoj brine, a druga voli da brine o drugima i zato će njihova veza biti uspešna. Nije im dosadno Istraživanje je pokazalo da dosada uzrokuje udaljavanje i osećaj nezadovoljstva između dvoje ljudi. Podjednako doprinose domaćinstvu Oni koji podele poslove bolje će se slagati. Gej su Istraživanje Open univerziteta (sprovedeno na 5.000 ljudi) pokazalo je da su homoseksualni parovi srećniji u svojim vezama, šta god to značilo. U heteroseksualnim vezama ljudi navodno teže nalaze vreme jedno za drugo. ...ili hetero i feministi Studija iz 2007. godine pokazala je da su ljudi čiji je partner feminist zadovoljniji u svojim heteroseksualnim vezama. Lepe žene i ne tako privlačni muškarci Da, to je formula za savršenu vezu (jer su muškarci onda zadovoljniji u svojim vezama). Ne zanima ih igranje igrica Sem u slučaju kada oboje vole da igraju igrice. Jako su slični Oni koji imaju zajedničke interese biće srećniji u dugim vezama, osim što moraju imati... Malo zajedničkih prijatelja na Fejsbuku Jer uspeh veze zavisi od socijalne različitosti. Podjednako vole da troše Ako je jedna osoba štedljiva, a druga se razbacuje s novcem, veza je osuđena na propast. Izuzetno su seksualno aktivni Istraživanje je pokazalo da su ljudi u vezama nesrećni ako u njima ima premalo seksa, ipak... Na početku je sve išlo polako Istraživanje je pokazalo da najduže traju veze u kojima se s prvim seksom čekalo barem mesec dana. ...Dobro su odmoreni, visoko obrazovani, smeju se istim šalama, iskreno su srećni zbog dostignuća onog drugog, okruženi ljudima koji nisu razvedeni i u jednakoj se količini opijaju. Eto. Ako poznajete nekoga takvog (što je ravno nemogućem), slobodno mu poručite da je u najsrećnijoj vezi u kojoj može da bude i da je nikako ne napušta jer nauka tvrdi - svi potrebni faktori su tu. 
