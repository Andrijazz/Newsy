> Izvor: B92
> Datum: utorak 4.01.2011
> Rubrika: život_nauka
> Naslov: Astronomija tokom 2010
> Članak:

Počnimo godinu pregledom dešavanja na polju astronomske nauke, u našoj zemlji. Šta se to sve zanimljivo desilo? Piše: Nikola Božić

Godina je u astronomskom smislu započela zaključivanje Međunarodne godine astronomije. Posle mnogo različitih aktivnosti širom zemlje, ali i u virtuelnom svetu, na polju popularizacije i promocije astronomije, trebalo je napraviti prezentaciju najvrednijih postignuća na najvaćnijim poljima. Tog 27. januara u Svečanoj Sali Građevinskog fakulteta okupili su se astronomi amateri i profesionalci, nastavnici i učenici, MGA volonteri, novinari, predstavnici državnih institucija. Ceremonija zatvaranja Međunarodne godine astronomije započela je predstavljanjem najvažnijih aktivnosti realizovanih tokom 2009. godine u Srbiji. Nikola Božić, nacionalni koordinator za obeležavanje MGA u Srbiji je zajedno sa mr Natašom Stanić, potpredsednicom Nacionalnog odbora za obeležavanje MGA, dr Draganom Ilić i Ivanom Horvat, koordinatorkama pojedinih projekata tom prilikom hronološki prošao kroz sve MGA projekte i podsetio na statistike vezane za masovnost obeležavanja MGA u Srbiji. Okupljenima se obratio i Božidar Đelić, minsitar nauke i tehnološkog razvoja i potpredsednik Vlade Srbije za evropske integracije, rekavši kako je veoma ponosan na obim realizovanih aktivnosti, na entuzijazam koji se oseća među ljdima koji žele da promovišu astronomiju, na korake u podizanju naučne pismenosti u našoj zemlji. Nakon ovog izlaganja ministar je uručio plaketu-srebrnjak "Milutin Milanković" Nikoli Božići za izuzetan doprinos promociji i popularizaciji nauke u našoj zemlji. Pored toga ministar je uručio dva teleskopa dvema najaktivnijim školama tokom MGA iz Zrenjanina i Paraćina, a Odbor za obeležavanje MGA je uručio diplome MGA volonterima, koji su angažovali na realizaciji različitih aktivnosti, kao i svima koji su pomogli obeležavanje Međunarodne godine astronomije.

Društvo astronoma Srbije je krajem MGA uspelo da obezbedi 100 malih teleskopa - galileoskopa od strane Sekretarijata za MGA u Parizu, dok je Minsistarstvo nauke pokrilo troškove uvoza i carine. Tokom cele godine su različitim povodima uručivani ovi teleskopi školama, osnovnim i srednjim. Uslov je da škole nisu iz Beograda, Novog Sada ili Niša, jer škole iz tih gradova imaju načina da svoje učenike upoznaju s astronomijom preko astronomskih društava ili fakulteta koji imaju teleskope i planetarijume. Ukoliko među čitaocima ima onih koji bi predložili neku školu da dobije na poklon ovaj teleskop neka se jave preko web sajta Društva astronoma sa kratkim obrazloženjem predloga i kontaktom do nekog nastavnika u toj školi. Kada se podele i preostali teleskopi, trebalo bi širom Srbije da imamo dovoljno tačaka u kojima postoje zainteresovani pojedinci, koji sada imaju i opremu kojom mogu posmatrati razliučite astronomske objekte, što nam daje zamajac u daljoj astronomskoj edukaciji.

Februara meseca posle 13 godina razvijanja ideje o osnivanju institucije koja će okupiti sva materska astronomska društa pod jednu kapu, konačno je održana Osnivačka skupština Saveza astronoma amatera Srbije. Savez su osnovali: Astronomsko društvo "Novi Sad" Petrovaradin, Astronomsko društvo "Univrzum" Bačka Palanka, Astronomsko društvo "Lira" Novi Sad, Astronomsko društvo "Alfa" Niš, Astronomsko udruženje "Andromeda" Knjaževac, Astronomsko društvo "Orion" Ivanjica, Astronomsko društvo "Milutin Milanković" Pančevo, Astronomsko društvo "Milutin Milanković" Zrenjanin i Astronomsko društvo "Novi Pazar" Novi Pazar. Prva inicijativa ovakvog tipa desila se u Istraživačkoj stanici Petnica 1997. godine, kada su se na razgovor sa ovom idejom okupili predstavnici AD "Novi Sad", AD "Alfa" iz Niš, Društvo istraživača iz Valjeva, AD "Belerofont" iz Kragujevca i domaćin. Novoformirani Savez ima ideju da u svoj rad uključi i sve ostale amterske astronomske organizacije, kako bi zajednički mogli da radie na popularizaciji astronomije i srodnih nauka, ali i osnivanju novih društava i sekcija. Najavljene su aktivnosti na produbljivanju saradnje među društvima i sekcijama. Tokom proleća Savez je dobio i potvrdu o registraciji organizacije.

Termin "Letenka" sigurno sada mnogo više znači u astronomskim krugovima širom stare Jugoslavije, nego što znači posetiocima Fruške Gore ili novosađanima. Tradicionalno okupljanje u julu mesecu na ovom fruškogorskom izletištu je postalo "must" za sve astronome sa Balkana. I ove godine je Aleksandar Zorkić uz podršku koče i izviđača odlično pripremio ceo kamp. Skoro 250 ljudi od Slovenije do Makedonije se okuiplo i ovoga puta tokom 4 dana druge polovine sedmog meseca. Predavanja, tribine, diskusije, filmske projekcije, šetnja Sunčevim sistemom, zagledanje teleskopa pristiglih teleskopa, sati i sati međusobnih i grupnih razgovora. To je i ovoga puta bila Letenka. Ne zna se da li ljudi više uživaju ui programu, druženju ili opremi koja je na raspolaganju. Svake godine sve bolje, sve kvalitetnije, sve više sadržaja, sve više učesnika. Ne smemo ni da pomislim na Letenku za 5 godina. Ili baš to priželjkujemo.

Iz Istraživačke stanice Petnica tokom leta i jeseni lepe vesti. Država je odlučila da uz pomoć Evropske investicione banke podrži proširenje kapaciteta ove, za razvoj naučnog podmaltka, važne institucije. Planirana je izgradnja novih smeštajnih kapaciteta, renoviranje psotojećih objekata, ali i izgradnju nove laboratorije za fiziku, hemiju, biologiju. U potkrovlju te zgrade je planiran planetarijum, a planira se i izmeštanje opservatorije na brdo iznad Stanice. Pored ovoga planirana je ozbiljna nabavka opreme neophodne za naučni rad. Planovi za sada kažu da bi ceo poso trebalo da se završi do kraja 2012. godine i da će nakon toga broj ljudi koji mogu da boraveu Petnici biti duplo veći, a biće prostora i za nove programske sadržaje, ali i proširenje ciljne populacije na studente i postdiplomce.

Prokuplju i obližnjoj planini Vidojevici. Dva su razloga za to - prvi je završetak radova na prvoj fazi astronomske stanice Vidojevica i puštanje u rad teleskopa od 65cm, a drugi konferencija "Robotizovani teleskopi na zapadnom Balkanu" koja se održava u okviru projekta Belissima. Podizanje prvog teleskopa na Vidojevici predstavlja jednu od prekretnica za domaću astronomiju, posebno jer nakon njega dolazi onaj, najvažniji korak. Uskoro se očekuje i podizanje robotizovanog teleskopa od 1,5 metara koji će biti postavljen pored ovog od 65 cm. Novi teleskop od 1,5 m, koji će nositi ime po Milutinu Milankoviću, imaće veliki značaj za domaće astronome. Instrument ove veličine sa potpunom robotizacijom biće jedan od najvećih i svakako najmodernijih instalacija te vrste na Balkanu. Uporedo sa završnim radovima na instaliranju teleskopa od 65 centimetara, 27. i 28. septembra, u muzeju Toplice u Prokuplju organizovana je konferencija "Robotizovani teleskopi na zapadnom Balkanu". Ovoj međunarodnoj konferenciji prisustvovalo je tridesetak naučnika iz zemlje i inostranstva, sa ciljem da se čuju i razmene iskustva drugih opservatorija u instalaciji i održavanju robotizovanih teleskopa klase 1,5 m. Ova iskustva su značajna za projektovanje novog instrumenta i prateće infrastrukture.

Pojavu blistavog meteora ("zvezde padalice") u petak 12. novembra 2010 oko 19:30 časova prijavili su mnogi građani na široj teritoriji juga Srbije. Kako su preneli mediji u petak i subotu (12. i 13. novembra 2010) visok sjaj meteora i bučna eksplozija je opažena u regionu Leskovca, Vranja, Bujanovca i Preševa. Na osnovu preliminarne analize snimka koji je načinila Astronomska opservatorija Beograd se zaključuje da se meteor na nebu pojavio u 19:27 časova i kretao visoko u atmosferi u pravcu južno od Prokuplja, a jugo-zapadno od Leskovca i Vranja. Za sada nije moguće tačno reći da li je meteorit zaista pao na teritoriju Srbije. Bučna eksplozija i potres, koji su građani prijavili, je najverovatnije posledica udarnog talasa tokom raspadanja meteora pri velikoj brzini u atmosferi. Događaja i aktivnosti je tokom 2010. bilo mnogo više, pogotovo što je i broj astronomskih društava i školskih sekcija porastao, ali ovo je bio pregled najkrupnijih događaja. Naredni brojevi "Astronomskog magazina" će sigurno biti ispunjeni novostima na polju astronomije iz svih krajeva naše zemlje.
