> Izvor: B92
> Datum: ponedeljak 1.03.2010
> Rubrika: život_nauka
> Naslov: Elektronika iz Lajkovca za NASA i „Ferari“
> Članak:

Iz jedne porodične kuće u Lajkovcu, u američku NASA i Univerzitet "Jejl", kao i u italijanski "Ferari" i japanski "Soni", stižu softverski i hardverski alati za rad sa mikrokontrolerima, elektronskim napravama bez kojih nijedan savremeni uređaj, bilo da se radi o mobilnom telefonu ili spejs-šatlu, ne bi radio. Piše: Predrag Vujanac

Nema modernog automobila i balističke rakete, frižidera ili mikrotalasne pećnice, bez bar jednog dela "made in Serbia", a te proizvode, praktično u garaži, prave ljudi koji ranije nikakvog iskustva sa elektronikom nisu imali. Priča počinje od osnivača "Mikroelektronike", diplomiranog elektroinženjera Lajkovčanina Nebojše Matića (40) koji kaže da je na ideju da proizvodi alate za mikrokontrolere, došao "sa poslednjih deset nemačkih maraka u džepu", u vreme inflacije 90-ih godina. "Obišao sam sve profesore na Elektrotehničkom fakultetu u Novom Sadu, ali nijedan nije umeo da mi pokaže kako da napravim mikrokontroler. Tek par meseci kasnije sam pronašao jednog profesora iz srednje škole koji mi je održao predavanje o mikrokontrolerima u trajanju od četiri sata, što mi je omogućilo da napravim prvi razvojni sistem", objašnjava Matić. Tako je bilo na početku, a sada su mušterije "Mikroelektronike" takve veličine kao što je američka svemirska agencija NASA. Asortiman obuhvata oko 300 proizvoda, obim produkcije je oko 100.000 jedinica godišnje, a promet oko dva miliona dolara. Za rubriku "verovali ili ne" jeste da je to ruku delo 11 radnika, i to u adaptiranim prostorijama kuće Matićevih roditelja u Lajkovcu, čak i u garaži.

"Činjenica je da ovo nije odgovarajući prostor za proizvodnju, ali to ne znači da ne možemo dobro da radimo. Ne kukamo i ne čekamo, nego smo dobro zasukali rukave i uspeli da postignemo da iz jedne obične kuće u varošici u unutrašnjosti, snabdevamo vrhunske svetske kompanije" - kaže Matić. Sem po uslovima rada, ova firma je atipična i po sastavu zaposlenih, čija je prosečna starost 30 godina. Dok je u sedištu "Mikroelektronike" u Beogradu nedavno počeo da radi Parižanin koji je na Sorboni diplomirao programiranje, s druge strane u pogonu u Lajkovcu nijedan radnik prethodno nije imao nikakav dodir sa elektronikom. "Jedan tipičan primer da u  brodove, ali i običan hobista na Islandu koji želi da mu se garažna vrata otvaraju na dugme", kaže Nebojša Matić. 
