> Izvor: B92
> Datum: četvrtak 24.02.2011
> Rubrika: život_nauka
> Naslov: Nauka iza sporta
> Članak:

Da li ste se pitali kako je moguće da Majkl Felps pliva s takvom lakoćom? Kako neki ljudi drže dah i po nekoliko minuta? Kako uspeju da izdrže maratonski atletičari? Odgovor na sva ta pitanja leži u nauci.

Iza većine sportskih nastupa na stazi ili u bazenu stoje otkrića iz laboratorije. Na prvom mestu po takvim istraživanjima je Amerika, koja mnogo ulaže u sportsko odmeravanje snaga. Poslednjih nekoliko godina, Džon Brenkus (39) bio je domaćin jedne od televizijskih emisija pod nazivom "Nauka o sportu". "Ljudi vole da prate sport zajedno, ali više od toga vole da o njemu raspravljaju. Kada ponestane pristrasnih  rođeni smo da to radimo. Zato je naš kardiovaskularni sistem daleko superiorniji od bilo koje životinje. Ono što je fascinantno za maratonce je njihova sposobnost održavanja konstantnog tempa i brzine", objašnjava Brenkus. I dok jedan prosečan fudbaler Premijer lige jednostavno šutira loptu ka golu, iza njega stoji tim naučnika koji se trude da uvećaju njegov budući potencijal. Sportski naučnici gledaju celu sliku, faktore okruženja, opremu, psihološke činioce. Svaki sport razbijaju na proste činioce kako bi izvukli maksimum iz sportista. I lenjivac i šampion Većina ljudi je daleko od svog maksimuma. Naravno, zalaganje i vežba uveku urađaju plodom, ali je kod sportista to daleko teže. Ako nastave da se bore protiv granica svog tela, tačka njihovog savršenstva možda je i dostižna, ali sa vrha se može samo ka dnu. Jedini način da se pobede neizbežna ograničenja je - hemija. Steroidi su stvarnost u sportu danas, jer u igri nije samo uspeh pojedinaca i grupa, nego i milioni dolara. Kada su kontrole strože, sportisti koji žele više od svog prirodnog maksimuma pronalaze rupe u zakonu i uzimaju preparate koji nisu zabranjeni, ali daju veću snagu organizmu. Jedan od njih je i vijagra. Ubrzava cirkulaciju, protok krvi kroz celo telo i bar za sada nije na "crnoj listi". Svako od nas može doći bliže savršenstvu, čak i najveći lenjivci. Naprimer, zadržavanje daha može da usavrši svaki čovek, jer je trik u širenju pluća koje se postiže upornom vežbom. Trenutni svetski rekord zaista ostavlja bez daha - 19 minuta i 21 sekunda. Ko je spreman da se sledeći pohvali najboljim rezultatom?
