> Izvor: B92
> Datum: utorak 22.03.2011
> Rubrika: život_nauka
> Naslov: 5000 puta NE
> Članak:

"Ova akcija već okuplja hiljade ljudi. Ona nema političku pozadinu", kaže se u opisu akcije "Reci NE ukidanju Ministarstva za nauku" kojoj se već pridružilo ukupno 5000 građana. Među njima, više od hiljadu doktora nauka potpisalo je elektronsku peticiju. Njima se pridružilo i više od tri stotine univerzitetskih profesora i čak deset akademi koji se protive ukidanju izdvojenog resora nauke u Vladi republike Srbije.

Naime, tokom upravo okončane rekonstrukcije Vlade, najednom se izgubio resor nauke koji je, zbog svoje specifičnosti, u kontinuitetu postojao više od 66 godina. Sada je, bez ikakvih očiglednih ušteda, ovaj mali resor utonuo u gigantsko Ministarstvo prosvete. Kako bi se to ispravilo, pokrenuta je inicijativa "Reci ne". "Kada smo počinjali sa ovom inicijativom, nismo očekivali ovoliki odziv. Naša ideja je bila reagujemo da na jednu promenu u državi koja je radikalna i koja je po našem mišljenju vrlo štetna. Nismo želeli da ona prođe u tišini ako već nije bilo nikakve javne rasprave po tom pitanju", rekao je dr Milovan Šuvakov, jedan od naših najuspešnijih mladih fizilara i predsednik Društva za pomociju i popularizaciju nauke, na konferenciji za novinare koja su pokretači inicijative prošlog petka organizovali u Medija centru. "Smatram da demokratska elita mora da je prepozna kao konstruktivnu kritiku i da povuče konkretne poteze u tom smeru", dodao je Šuvakov.

Elektronska peticija Peticija ptoriv ukidanja Ministarstva za nauku može se potpisati na adresiwww.ministarstvonauke.com. Njen tekst glasi: "Mi, dolepotpisani, građani Republike Srbije, smatrajući sledeće istine za očigledne - da su neka od svakom ljudskom biću neotuđivih i Ustavom garantovanih ljudskih prava, među kojima je i pravo na naučno stvaralaštvo, u savremenom svetu neostvariva bez naučnog i tehnološkog napretka zajednice u kojoj građanin živi, radi i ostvaruje prihode, kao i da je Vlada izabrana od naroda dužna, po sili zakona i narodnoj volji kojom je postavljena, da obezbedi osnovne uslove u kojoj će zajednica napredovati u skladu sa duhom vremena, zahtevamo da se u Vladi Republike Srbije obezbedi postojanje i funkcionisanje samostalnog Ministarstva nauke". "Ovo nije široka inicijativa. U Srbiji postoji samo oko 10.000 istraživača, a naša peticija je već okupila više od polovine", objasnio je Nemanja Đorđević iz Istraživačke stanice Petnica koji je ukazao na to da se u malo kojoj drugoj oblasti života može tako brzo, za manje od nedelju nedelju, mobilisati polovina jednog sektora. Mada je i sam podatak o hiljadu doktora nauka na jednom mestu fascinantan, ono što ovu peticiju čini posebno zanimljivom je veliki broj mladih fakultetski obrazovanih građana koji su se u nju uključili. Na osnovu statističke analize matičnih brojeva potpisnika, utvrđeno je kako je više od polovine mlađe od 30 godina. To, zapravo, nije neobično ako se uzme u obzir kako će odluka o ukidanju nauke najpre pogoditi mlađi deo naučne populacije - sada ukinuto Ministarstvo nauke i tehnološkog razvoja je u prethodne dve i po godine sredstvima iz evropskih fodnova pokrenulo čitav niz projekata za jačanje naučne infrastrukture i podmlađivanje naučne zajednice. Drugi razlog koji je okupio toliko mladih verovatno je vezan za način na koji se ova neobična peticija širila. Samo 24 sati nakon što se saznalo da će, tokom rekonstrukcije, u uzred biti ukinut resor nauke i pripojen Ministarstvu prosvete koje vodi Socijalistička partija Srbije, na društvenoj mreži Fejsbuk se samoorganizovala grupa na kojoj se diskutovalo o nevolji u kojoj se nauka najednom zatekla. Pokrenuta na Fejsbuku, inicijativa se brzo proširila internetom, a zatim je, 10. marta, na sveže formiranoj adresi www.ministarstvonauke.com otvorena i peticija za potpisivanje. Inicijativu su, zapravo, pokrenuli mladi naučnici iz Društva za promociju i popularizaciju nauke kojima se pridružio veliki broj polaznika i saradnika iz Istraživačke stanice Petnica, da bi nakon samo par dana, veliki broj medija obratio pažnju na stanje u kom se nauka našla, a inicijativu podržao čitav niz naučnih institucija, uključujući i zajednicu istraživača, kao i rektorsku konferenciju. "Nije sporno da Vlada ima legitimno pravo da se rekonstruiše", rekao je Dr Branko Kovačević, rektor Univerziteta u Beogradu, koji se prisutnima obratio u ime rektorske konferencije koja okuplja 17 univerziteta u Srbiji, objašnjavajući kako se u Evropi sa naukom spaja samo jedan segmet obrazovanja - visoko školstvo. "Retka je praksa u svetu da imate ta dva ministartsva zajedno i mislim da to neće funkcionisati efikasno", objasnio je Kovačević, dodajući kako je to praktično "jedan budžet za preživljavanje". 
