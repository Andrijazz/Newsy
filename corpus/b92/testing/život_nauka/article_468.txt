> Izvor: B92
> Datum: subota 15.01.2011
> Rubrika: život_nauka
> Naslov: Japan: Zemlja novih mogućnosti
> Članak:

Zajedno sa još četvoro ljudi sam imao priliku da se u okviru programa Group Study Exchange veoma detaljno upoznam sa Zemljom izlazećeg Sunca - Japanom. Ostali članovi tima su bili lekari, arhitekte, i službenici državne administracije, a za svakoga od nas je bio pripremljen program obilaska na osnovu naših biografija i interesovanja. Piše: Nikola Božić

Na osnovu mog formalnog obrazovanja, kao i interesovanja i onoga čime se bavim, organizatori su za mene pripremili veoma dobar program koji je podrzumevao obliaske JAXA (Japan Aeronautics Exploration Agency), NTT DoCoMo telekomunikacione kompanije, planetarijuma, Agencije za nukelarna istraživanja, naučnih muzeja... Naravno pored svih ovih stručnih obilazakla za nas je pripremljen i veoma bogat kulturni i istorijski program. Od prvog dana sam razmišljao i kao reporter "Astronomije", pa je dosta toga zabeleženo za naše čitaoce. Japan je geografski izolovana zemlja, sa oko 120 miliona stanovnika, koji su vrlo gostoljubivi, ali slabo govore engleski ili bilo koji drugi strani jezik. Tako da je komunikaciona barijera prva stvar sa kojom se susretnete, mada se i dalje svi svesrdno trude da sa vama nekako komuniciraju, makar koristeći svoje lične digitalne prevodioce. Japanci su ljudi naučeni na red i pravila, i nikada nećete videti da neko krši pravila, niti da postoji problem na mestima gde postoji veliki broj ljudi, kao što su npr. metro stanice, čekaonice... Oni su ljudi koji izuzetno poštuju tradiciju i hijerarhiju, pa ćete u svakoj skupini moći da primetite ko je hijerarhijski najvišeg ranga, a ako ne postoji formalna hijerarhija onda se poštuju godine. Zemlja izlazećeg Sunca je kao što i pretpostavljate ujedno i zemlja novih tehnologija. Zemlja koja je sigurno tehnološki naprednija od bilo koje druge na svetu. Za razliku od putnika svih drugih metroa na svetu, ovde se ne čitaju knjige ili novine, već se koriste mobilni telefoni za surfovanje Internetom, čitanje elektronskih knjiga, igranje igrica,... Svaku informaciju možete da dobijete preko vašeg mobilnog uređaja, a zahvaljujući vašoj trenutnoj poziciji možete dobiti i preporuku šta pogledati u neposrednoj blizini i kako do tamo doći. Ovde vaš sat možete podešavati prema dolasku vozova, ali se i nervirati što vas ljudi gledaju popreko jer kasnite "samo" 5 minuta.

Japanci su narod koji voli da posećuje muzeje i galerije, i to naravno porodično. U svakoj instituciji ćete sigurno naći nešto što će vam privući pažnju. Interesantno je i da svaka veća kompanija ima izložbeni prostor namenjen za objašnjavanje i promociju tehnoloških aktivnosti i načina rada. Od pivare do telekomunikacione kompanije svuda možete na veoma interesantan i intuitivan način saznati šta se i kako radi u toj kompaniji. Naučni muzeji su još zanimljiviji, jer se u njima možete po ceo dan igrati u simulatoru Međunarodne svemirske stanice, ili na analognom modelu Interneta, ili učiti anatomiju na modelu čovekovog tela. I još mnogo, mnogo drugih zanimljivih primera iz nauke. Od malih nogu imate mogućnost da na popularan način usvajate nove pojmove, ali i da pratite nove trendove u nauci i tehnologiji. Upravo zbog toga je jedan od najzanimljivijih programa u Muzeju nauke u Tokiju ples najpoznatijeg čovekolikog robota Asimoa, koji može da se kreće na dve noge i da pokreće sve zglobove kao čovek, i da pri tome održava ravnotežu. Paralelno sa tim možete videti zanimljivu postavku vezanu za razvoj ideje o vanzemaljkom životu. Od predatora, preko ET-a, do osmog putnika, posetilac dalje ide u prostorije u kojima se prezentuje život na Zemlji koji postoji u ektremnim uslovima, i to kao ilustracija da život može postojati i u uslovima možda nezamislivim za svakodnevno čovekovo okruženje, da bi se kasnije prešlo na opise uslova koje mora da ispunjava neka druga planeta da bi na njoj mogao postojati život i pravce budućih istraživanja. Sve je veoma popularno, jasno i zanimljivo. Za razliku od toga što smo navikli da se bez specijalne najave ne mogu posetiti instituti, razvojni i istraživački centri, u Japanu čak i nukelarna elektrana ima odvojeni deo sa postavkom koja objašnjava na koji način se nuklearna energija pretvara u električnu, kao i kako se održava bezbednost ovakvog objekta. Posebno treba podvući da je baš elektrana koju smo mi posetili imala akcident pre 7 godina, ali ona uprkos svemu ima jedan od najrazvijenijih obrazovnih centara za promociju nuklearne energije. I svemirska agencija ima veliki izložbeni park namenjen najširoj populaciji. JAXA je baš tih dana lansirala veliki telekomunikacioni satelit koji treba da obezbedi dodatnu vezu Japana sa Internetom. Nakon lanisaranja je bilo problema u funkcionisanju, a oni su otklonjeni baš tokom naše posete, pa smo mogli da preko velikih ekrana vidimo veliko slavlje u kontrolnoj sobi. Glavna poistavka izložbenog parka jesu letelice, sateliti i misije koje je lanisarao ili na kojima je učestvovao Japan. Modeli su vrlo verno urađeni, a kroz neke od njih možete da prođete i da pogledate i unutrašnjost. Tokom posete smo obišli i razvojni centar JAXAe, gde smo mogli da vidimo i kako teče rad na novom satelitu koji uskoro treba da bude lansiran.

Veoma je zanimljivo bilo posetiti razvojni centar jedne od najpoznatijih svetskih telekomunikacionih kompanija NTT koja nam uvek donosi novotarije na polju mobilnih telefona. U sklopu ove posete obišli smo i Hitachi fabriku otpičkih kablova. Posebno lep doživljaj je bila poseta najvećem planetarijumu u Aziji. Naravno da i na ovakvom mestu pored planetarijumske projekcije, možete pogledati naučne filmove na planetarijumskom zidu, izložbu na neku naučnu temu, možete se zajedno sa demonstratorom igradti sa nekim eksperimentima... Posebno su naravno zanimljive prodavnice naučnih suvenira i "zezalica". Da li treba da pomenem da sam najveću količinu novca ostavio na ovakvim mestima, i da su na mene svi čekali kao da sam malo dete. Majice, kačketi, privesci, 3D razglednice, hemijske, posteri, karte neba, simulacije... Sa jedne strane tehnološke novotarije na svakom koraku. Mobilni telefoni najmanje četvrte generacije, male igračke mobilne konzole, automobili sa GPS uređajima i rikverc kamerama, glasovna obaveštenja.... Sa druge strane Japan je zemlja tradicije i kulture. Na svkaom koraku se to oseća. Zemlja koja je veoma ponosna na svoju dugu istoriju i sve svoje specifičnosti. Zbog toga su nam domaćini omogućili da posetimo veliki broj hramova (budističkih i šintoističkih), tradicionalnih pozorišta, čajdžinica sa čajnim ceremonijama. Omogućili su nam i da boravimo u njihovim porodicama, gde smo imali prilike da vidimo kako se na jednom mestu spaja tradicionalno i moderno. Kako se TV gleda na velikim plazma ekranima dok se sedi i spava na tatami podu, kako se jede štapićima a frižiderom upravlja digitalno... Vrlo je važno istaći da je upravo zahvaljujući jakoj tradiciji Japan došao tamo gde je danas, do mesta jedne od svetski najjačih ekonomija i tehnološki najrazvijenijih zemalja. Pojedinac sebi pretpostavlja celokupnu zajednicu i spreman je na svaku žrtvu zarad opšteg dobra. Hijerarhija i pravila se uvek, ali uvek poštuju. Sve što se može razvija se iz sopstvenioh izvora i u sopstvenom aranžmanu. Japan uvozi samo ono što mora. Od tehnologija skoro ništa, a od sirovina samo ono što sam ne poseduje ili ne može da proizvede. Japan je istovremeno zemlja 24. i zemlja 14. veka istovremeno. Ali se to moderno i novo, vrlo dobro prepliće sa tradicionalnim i arhaičnim. Japan je zemlja dobronamernih i gostoprimljivih ljudi. Putovanje u Japana je izgledalo kao odlazak u budućnosti, ali na nekoj drugoj planeti. Kulturne i svakodnevne razlike su toliko velike da je na svakom koraku sve izgledalo kao u nekom SF filmu.
