> Izvor: B92
> Datum: sreda 16.06.2010
> Rubrika: život_sex
> Naslov: Da li brak ubija želju za seksom?
> Članak:

Popularno mišljenje je da, kako godine odmiču i medeni mesec bledi, parovi gube naviku za seksom i tada on postaje isključivo rutina, čak i obaveza koju treba "odraditi", a ne intimna i uzbudljiva radnja. Da li je to zato što seksualna želja opada, a odnos partnera prerasta u platonski ili kucanje našeg biološki sata tu usporava?

Ljubav i brak idu zajedno kao konj i kočija, stih je čuvene Sinatrine pesme. Ali šta je sa seksom i brakom? Postoji li razlog zašto se oni ne rimuju? Problem može da nastane ako jedan partner želi više seksa nego drugi ili ako oboje čeznu za nekim promenama "u krevetu" ali o tome ne razgovaraju. Jedna anketa je pokazala da većina ljudi više voli brak nego samački, seksom bogatiji život - 75 posto bi želelo da bude u braku, 18 procenata je onih koji žele da se zabavljaju, ali ne i da staju na ludi kamen, dok samo 2 odsto anketiranih ne želi ni brak ni zabavljanje. Nažalost, ispitanici su kazali da im kavalitet seksualnog života opada sa godinama braka. Sedamdeset dva posto parova koji su u braku manje od 3 godine upražnjavaju seks nekoliko puta nedeljno, dok je ta učestalost prisutna kod tek 33 posto onih koji su u braku 10 i više godina. Šanse da zaista uživaju u seksu s dužinom bračnog staža padaju sa 89 procenata na 70, dok oni koji svoj seksualni život ka opisuju kao "veoma uzbudljiv" čine 58, odnosno 29 odsto u zavisnosti da li su u braku manje od 3 ili više od 10 godina. Ovde postoji i jedno nepisano pravilo - oni koji ređe vode ljubav ispoljavaju i nizak nivo zadovoljstva u seksu. Njihovi odgovori mogu da odražavaju jednako smanjenje želje za seksom ili već nizak libido kodoba partnera. Međutim, svi vi koji ulazite u brak ne treba da gubite nadu. Jedan sociolog koji proučava brakove bez seksa izjavio je za "Njujork tajms" da jedan romantični vikend ili barem dan proveden bez dece (ako ih imate) može da pomogne da obnovite ugašeni ljubavni žar. S druge strane, loš seksualni život može da bude signal da brak ne može da uspe. Ključ rešenja problema je komunikacija između supružnika o nezadovoljstvu u spavaćoj sobi, sa ili bez pomoći psihoterapeuta. Uz malo truda nezadovoljni supružnici mogli bi da povrate strast koju su nekada imali i da dostignu novu harmoniju.
