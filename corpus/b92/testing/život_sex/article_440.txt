> Izvor: B92
> Datum: četvrtak 14.04.2011
> Rubrika: život_sex
> Naslov: Seks fantazije - da li su vredne truda?
> Članak:

Posle sve češćih pojava video-snimaka seksa na javnom mestu, postavlja se pitanje koliko je ispunjenje pojedinih fantazija zaista vredno kasnijih posledica?

Jedan zanimljiv i očigledno snalažljiv mladi par iz Kalifornije imao je seksualni odnos na krovu svog fakulteta. Neki bi pomislili da to nije ništa čudno, seks na javnom mestu, već viđeno i to mnogo puta. Vođenje ljubavi u obrazovnim ustanovama prati duga tradicija. Mesta za to ima na pretek i studenti imaju odnose u profesorskim kabinetima, dvoranama za predavanje, nadstrešnicama, hodnicima svi parovi žele da probaju nešto što nikada nisu, nešto što će podgrejati strast, ubrzati adrenalin. Krajem prošle godine par iz Austrije je imao seks u metrou naočigled putnika koji ih nisu prekidali već su povadili telefone i snimali taj "intimni" čin, a video zapis je preplavio Jutjub. Kod nas je čuvena Elizabeta M. postala prava zvezda jer je imala odnos na parkingu ispred Arene. Tada joj je to verovatno izgledalo kao dobra ideja. Sada se krije u nekom selu od očiju javnosti i sigurno ne biste bili u njenoj koži. Dve stvari o kojima parovi najčešće fantaziraju su seks u troje i seks na javnom mestu. O ovom poslednjem smo upravo pisali. A i kod prve fantazije postoji verovatnoća da ćete, posle noći natopljene alkoholom koju ste proveli sa devojkom i njenom super seksi drugaricom, ujutro osećati ljubomoru, kajanje i ozlojeđenost. I pitati se: Da li je vredelo?

Ako vam je ovo zanimljivo, pročitajte: Seks: o čemu vodite računa Kakvu vaginu želiš imati? 10 besmislenih mitova o seksu
