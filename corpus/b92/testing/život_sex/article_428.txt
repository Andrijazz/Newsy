> Izvor: B92
> Datum: nedelja 22.05.2011
> Rubrika: život_sex
> Naslov: 9 muških erogenih zona
> Članak:

Znate koji dodiri izluđuju vašeg muškarca, ali da li ste sigurni da ste pronašli najosetljivije delove njegovog tela?

Stručnjaci tvrde da ih ima mnogo, a evo nekih koja možda još niste milovali kod svog dragog. 1. Stopala Naterajte ga da skine čarape, uzmite losion i počnite da ga masirate. Izgleda da muškarci uživaju u masaži stopala, a prema refleksologiji, pažnju naočito treba posvetiti petama jer se smatraju tačkama koji pokreću seksualno uzbuđenje. Ako ćete da "dolijete ulje na vatru" trljajte njegovim stopalima svoje grudi ili lice. Potpuno će izgubiti kontrolu. 2. Uši Mnogi muškarci vole kada im dodirujete uši. To je često nepravedno zapostavljeno područje koje ga može opustiti ili uzbuditi. Samo pritisnite palcem i kažiprstom mesto gde se ušna školjka spaja s licem. Onda nežno povucite na dole i pustite da vam prsti skliznu. Ponovite postupak. 3. Iza kolena To je prilično "golicljivo" mesto ali u žaru borbe, može se pretvoriti u moćnu erogenu zonu. Koža je tu glatka, pa mnogi muškarci uživaju kada ih ljubite i milujete upravo tu. Do orgazma se stiže postepeno i on zapravo oslobađa seksualnu napetost. To znači da što više uzbuđenja izgradite, to će vrhunac biti eksplozivniji. Zato se trudite da kružnim pokretima nežno milujete ovo područje. Biće oduševljen! 4. Donji stomak Počnite od pupka i klizite rukama ka "jugu". Tu se nalazi splet krvnih sudova koji vode do penisa i zbog toga se upravo u tom području nakuplja seksualna energija. Kada stignete tačno do "kritične tačke", ponovo se vratite ka pupku, a od ove igre, njegova seksualna želja razliće se po celom telu. 5. Unutrašnji deo butina Mislite o njegovim butinama kao o ukrasnom papiru za neki poklon. Dodirivanje ovog dela ga vrlo brzo može "oraspoložiti". Evo kako: Lagano pomerajte prste gore - dole po unutrašnjoj strani njegovih butina. Zatim ga izazivajte dodirivanjem prepona kažiprstom, a zonda pritisnite dlanom gornji unutrašnji deo butine, i ponovo sve iz početka. 6. Razum Šapnite mu nešto "vruće" na uvo. Razum je moćna erogena zona za muškarce, a nedavno istraživanje ukazuje da seksualno uzbuđenje polazi upravo iz centralnog nervnog sistema. Kada se njegov razum uzbudi, telo će ga sigurno pratiti. 7. Očni kapci Kada su mu oči zatvorene, ljubite ili trljajte njegove kapke što nežnije. Osim što je to nežna razmena osećanja, moguće je da će se on vrlo brzo uzbuditi. Naime, ako su mu oči zatvorene, to znači da je vama predao kontrolu, što je za muškarce izuzetno uzbudljivo. Pokušajte da ga milujete po kapcima i obrvama, a zatim ga nežno ljubite. 8. Vrat Uz pomoć perceta ili prstiju nežno mu dodirujte vrat i deo oko ključnih kostiju. Radite to obema rukama. Budite kreativni i kombinujte dodirivanje ušiju, sa dodirivanjem vrata, prstima ili nekim mekanim predmetima. 9. Čelo Iako čelo možda ne izgleda kao "tačka topljenja" pokušajte da ga uključite u mapu njegovih erogenih zona. Glava i skalp su,naime, prepuni nervnih završetaka, pa blaga masaža uz liniju kose može pokrenuti dopamin i serotonin, koji će brzo razbuktati strasti.
