> Izvor: B92
> Datum: četvrtak 16.09.2010
> Rubrika: život_sex
> Naslov: Da li je predigra zaista neophodna?
> Članak:

"Kako zadovoljiti ženu" postalo je pitanje za čijim se odgovorom, kao za "svetim gralom", traga u svim naučnim studijama, kolumnama i savetima koji se tiču ljubavi i seksa. Za sve njih je zajedničko: predigra, predigra i samo predigra. Ma kako ti saveti bili verodostojni i u praksi potvrđeni, postoje prilike u kojima će žena sama poželeti da odmah "pređe na stvar".

Upozorenje! Ovi saveti nemaju za cilj da vam daju opravdanje da isključite predigru "za vek vekova". Ljubljenje i maženje shvaćeni u najširem mogućem kontekstu treba da budu pravilo, a ne izuzetak. Ali imajte na umu da povremeno, kada se ukaže prilika, žene neće zameriti ni ako preskočite nežnosti, direktno pređete na stvar. Važno je samo umeti kako. Posle izlaska Izašli ste zajedno u grad i divno se provodite. Popili ste nekoliko koktela i na plesnom podijumu se pretvorili u Džona Travoltu iz najboljih dana. Ako ste popili "koji koktel više", možda i nećete biti u stanju da plešete, ali svakako će na vas uticati vrtoglava, seksi atmosfera kakva postoji samo u noćnim klubovima. Koliko god da ste podlegli požudi, budite sigurni da je i ona. Kada konačno stignete u njen ili sopstveni stan, strgnuće vam odeću i pre nego što dođete do spavaće sobe. A predigra... šta je to? Seks dobrodošlice Kada se na neko vreme udaljite, bilo zbog poslovnog putovanja ili porodične posete, povratak biva i više nego uzbudljiv. Period koji ste proveli razdvojeno uticaće ne samo na njene emocije, nego i na libido. Kada je dočekate na autobuskoj stanici (ili aerodromu) možete biti sigurni da će seks biti nezaboravan čim se "dohvatite" kućnog praga. Nedostajali ste joj, tako da se neće ni sećati formalnosti, kakva je recimo, predigra. U javnosti Nemaju svi žarku želju da razmenjuju nežnosti na javnom mestu, ali ako vaša devojka ima egzibicionističku stranu i uživa u mogućnosti da vas neko gleda, ovakva vrsta seksa ne zahteva predigru. Pre svega, seks u javnosti će najverovatnije biti brz kako bi se smanjila mogućnost da vas neko uhvati na delu. Takođe, obično se takve aktivosti događaju na mestima na kojima je predigra gotovo nemoguća - kabina u toaletu recimo nije neko mesto za romansu. Ako želi seks u poslednjem redu bioskopa ili na spratu kuće gde se održava koktel žurka, postoji dobra šansa da će je i sama pomisao na takvu avanturu uzbuditi, pa je predigra potpuno suvišna. Na svadbama Svadbe i proslave veridbe veoma čudno utiču na lepši pol. Možda ste primetili da kada vaša devojka dođe kući posle jedne od ovakvih manifestacija, obično je predusretljivija među čaršafima. Ovo se obično događa iz jednog od dva razloga. 1. Žena koja ne planira brak u skorije vreme želeće strastan seks sa vama kako bi proslavila činjenicu da nema muža i gomilu dece. 2. Ako je vaša devojka "udavača", možda će vas "oduševiti" kako bi dokazala da će strast među vama goreti čak i ako budete u braku. I u jednom i u drugom slučaju, svadbena zvona mogu biti moćan afrodizijak i verovatno će predigru učiniti izlišnom. Nedostatak vremena Suprotno mišljenju da kada nemate dovoljno vremena ne vredi ni počinjati "akciju", treba činiti upravo suprotno. Možda mislite da vaša lepša polovina izbegava seks bez predigre, ali ako je raspoložena, biće srećna i ako uspete da razmenite nežnosti tokom pauze za ručak, ili pre nego što odete na posao. Brzinska eksplozija strasti kod svih zauzima zavidnu poziciju na seksualnom repertoaru. Samo vodite računa da vam to ne postane navika.
