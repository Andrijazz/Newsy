> Izvor: B92
> Datum: subota 28.05.2011
> Rubrika: život_sex
> Naslov: Šta žene znaju, a ne govore o seksu?
> Članak:

Suviše dugo se verovalo da žene služe samo da bi nahranile muški ego, pa je svega nekoliko decenija od početka borbe za jednakost polova kratak period da bi stvari došle na svoje mesto. Možda se posledice toga osećaju najviše u krevetu. 

Žene se gotovo nikada ne žale na situaciju u krevetu, jer svaka kritika može biti shvaćena kao da je uperena protiv njegove "muškosti". Povučene dame teško da će se usuditi da kada se noć spusti zatraže od svog muškarca da ih zadovolji na način koji im odgovara. Gotovo polovina žena u svetu bori se da se reši pasivnosti i zamene je odgovornošću prema sebi. U međuvremenu, postoji mnogo stvari koje žene misle, ali nikada ne izgovore u i o seksu. Ovo su samo neke od njih. 1. Znaju da "prepisujete" sa "pornića" Seks u "pornićima" uglavnom se zasniva na tome šta je dobro za kameru, a ne za učesnike, naročito ne za žene. Zapravo, mnoge stvari koje dobro izgledaju u porno filmovima daleko su od zabavnih. Naprimer, u filmovima "za odrasle" postoji običaj da se učesnici dodiruju samo po genitalijama, valjda da bi kamera što verodostojnije predstavila celu akciju. Međutim, u realnom životu, seks je iskustvo koje oseća celo telo. Naravno, primećuje se kada muškarci to rade, ali će uglavnom poricati da su im ideju za to dali porno filmovi. Zato žene izbegavaju raspravu o tome. Međutim, potajno se nadaju da će ga inspirisati neki film koji će zapravo biti "zabavan". 2. Trajanje je precenjeno Žene vole seks i tačno je da im je potrebno malo više vremena da bi postigle vrhunac. To ne znači da treba otezati "partiju" do u nedogled. Ako punih sat vremena vodite ljubav, velika je šansa da se vaša partnerka pita zašto nije ustala i obukla se još pre pola sata. Naime, sposobnost vagine da vlaži nije beskrajna, što znači da je maratonski seks više dužnost, nego uživanje. To vam žena nikada neće reći, jer će se plašiti da vas ne uvredi. 3. Žene znaju šta ih dovodi do orgazma Postoji velika verovatnoća da svaka žena tačno zna zašto ne uspevate da je dovedete do vrhunca iz prostog razloga što je već sama vežbala - masturbirajući. To vam ona nikada neće reći. Verovatno misli da će tako što unese vibrator u krevet, na neki način psihološki kastrirati svog muškarca, ili će se zabrinuti da vama neće biti zanimljivo. Ako mislite da je ovo istina, isplati se da je obelodanite. Međutim, ne činite to tokom seksa kada je strah od osude previsok. Dok sedite na kauču i zajedno gledate televiziju, iznenada započnite diskusiju o tome. 4. Orgazam nije uvek cilj Ovo važi za manjinu žena, ali one na neki način izbegavaju seks jer ne žele da učestvuju u beskrajnim pokušajima da dođu do orgazma koji ne dolazi. Međutim, vole da masturbiraju čak i kad ne mogu da dostignu vrhunac. One ne glume orgazme. Međutim, biće nešto glasnije nego što bi trebalo dok se vi približavate vrhuncu, jer znaju da će vam se to svideti. To nije laganje, nego doterivanje istine i bilo bi lepo kada bi muškarci znali da učine nešto zauzvrat. Seks nije predviđen za mačo stoicizam. Slobodno i vi pustite glas, što će biti odličan podstrek za ženu. 5. Ženska tela su vrlo osetljiva Možda i najgora stvar koju možete uraditi ženi jeste da bez trunke osećaja pritiskate njene intimne delove tela, kao da su neka dugmad. Uvrtanje bradavica ne dolazi u obzir. Neke žene čak ne vole kada vam prsti zalutaju "tamo dole". Sve u svemu, nemojte preterivati i gubiti kontrolu, ma koliko vas strast obuzela. Njoj ćete nanositi bol, a ona neće hteti da vam kaže jer će se plašiti da vas ne uvredi. Očigledno, svaka žena je drugačija, a čak i sa većinom ovih smernica, pronaći ćete izuzetke. Komunikacijom među partnerima rešavaju se svi problemi. Potrebno je da imate strpljenja i razumevanja kako biste razumeli i one manje pričljive dame. Kako biste podstakli razgovor, nemojte se podsmevati ili se praviti uvređenim, kada se žena požali na nešto. Verovatno joj je trebalo mnogo vremena da skupi hrabrost i progovori o tome, a to treba poštovati.
