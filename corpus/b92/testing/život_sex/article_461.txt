> Izvor: B92
> Datum: utorak 8.02.2011
> Rubrika: život_sex
> Naslov: Šta nam je donela pornografija
> Članak:

Pornografija je vrlo često prikazana kao jedno od najvećih zala današnjice i glavni krivac za trenutno stanje našeg društva, koje je, sudeći po kritičarima na najnižem nivou ikada kada je u pitanju moral i to sve zahvaljujući digitalnim kamerama i Internetu.

Međutim, istina je potpuno drugačija, današnja pornografija zapravo je pitomija verzija onoga šta se dešavalo u našoj prošlosti kada nije bilo videa ni fotografija. Mnogi stručnjaci smatraju da je evolucija predisponirala ljude da uživaju u vizualnom uzbuđenju. Kako god prišli ovoj temi, jedno je sigurno, pornografski materijali tokom naše istorije ukazivali su samo na jednu stvar - ljudi su oduvek bili zaitneresovani za seks. Mnogo seksa. "Seks je oduvek imao izuzetno važnu ulogu za ljudska bića i njihove međusobne veze. Ono šta ljudi rade, kada je seks u pitanju, uvek je privlačilo veliku pažnju drugih", smatra seksolog Set Prosterman. Sama definicija pornografije veoma je subjektivna, na kraju krajeva, za nekoga je Miloska Venera umetničko dela vredno divljenja, dok za drugog može biti sasvim korisno vizuelno sredstvo za pomoć pri masturbaciji. Međutim, većina istraživača pornografiju definiše kao sadržaj namenjen isključivo seksualnom nadraživanju, bez ikakve umetničke pozadine. Ako stvari posmatramo na taj način, prvi erotski prikazi čoveka ne mogu se svrstati u pornografiju u tradicionalnom smislu. Pre skoro 30.000 godina Paleolitski čovek ocrtavao je pećine prizorima žena sa velikim grudima i punim figurama, ali arheolozi ne smatraju da su ovi crteži, i brojni drugi komadi od drveta i kamena sa sličnom tematikom, bili namenjen seksualnom uzbuđivanju. Mnogo su veće šanse da su ovi predmeti služili za religiozne obrede, ili su jednostavno bili simboli plodnosti. Ako naglo premotamo nekoliko desetina hiljada godina unapred na antičku Grčku i Rim naićićemo na brojne freske i skulpture koje prikazuju homoseksualne prizore, oralni i analni seks. U Indiji je Kama Sutra predstavljala kako seksualni vodič, tako i priručnik za održavanje veze. Narodi drevnog Perua slikali su prizore seksa na grnčariji, dok je aristokratija u Japanu tokom 16. veka bila izuzetno privržena erotskom materijalu koji je bio oslikan na drvenim blokovima. Francuski revolucionari su među prvima svoje nezadovoljstvo iskazivali uz pomoć brojnih pamfleta nabijenim seksualnom satirom na račun aristokratije. Na Zapadu, mnogi rani eksplicitni radovi imali su političku pozadinu i nisu bili isključivo namenjeni pornografskoj upotrebi, tvrdi Džozef Slejd, profesor na katedri za vizualnu umetnost na Univerzitetu u Ohaju. Rađanje pornografije Na početku 19. veka ideja o pornografiji radi same pornografije polako počinje da se širi. Erotska satira štampala se još od sredine 17. veka, međutim, prvi pravi erotski roman na engleskom jeziku nije objavljen sve do 1748. godine. Uprkos početnoj rezervisanosti javnosti po pitanju seksa, tadašnji pornografski romani ostavljali su malo mašti. Autor prvog pornografskog romana "Memoirs of a Woman of Pleasure" pokrio je brojne seksualne prakse poput grupnog seksa, voajerizma i biseksualizma. Do 1888. godine autori su o seksu pisali jezikom koji bi današnje cenzore naterao u plač. Napretkom tehnologije napredovao je i pornografski žanr. 1839. godine Luis Dager predstavlja daugerreotype, primitivnu formu fotografije. Skoro istog trenutka pornografi ovladavaju novom tehnologijom, a prva pornografska slika, za koju se danas zna, svetlo dana ugledala je 1846. godine. Sličnu pitanju pratio je i razvoj video tehnologije. Do 1896. godine francuski sineasti uveliko su pravili kratke neme fimove u kojima su glavni likovi uglavnom izvodili striptiz. Hard kor seks pažnju snimatelja počinje da zaokuplja od 1900. godine. Ovi filmovi uglavnom su prikazivani na isključivo muškim okupljanjima i u poređenju sa današnjim radovima bili su prilično pitomog sadržaja. Uzlet pornografije Jako dugo vremena pornografski radovi su stagnirali, kako po pitanju sadržaja, tako i po pitanju kvaliteta. Ovakvo stanje mirovanja prekinuto je 1970. godine zahvaljujući brojnim socijalnim promenama koje su otvorile vrata javnom prikazivanju filmova sa eksplicitnim sadržajem. Internet i digitalne kamere dodatno su snizili postojeće barijere tako omogućavajući stvaranje čitavih sajtova koji su posvećeni prezentovanju isključivo amaterskih video uradaka. Pomeranje ravnoteže sa javnih prikazivanja porno filmova ka ponovnom usamljivanju gledaoca omogućio je sve veći broj video izdanja kao i sve brža internet konekcija. Privatnost doma omogućila je mnogima da eksperimentišu sa svojom seksualnošću kroz brojne filmove sa fetiš tematikom. Studija sprovedena 1994. godine pokazala je da je skoro 48 odsto traženog pornografskog materijala na internetu odudaralo od seksualnog mejnstrima, dok je svega 5 odsto bilo posvećeno klasičnom vaginalnom seksu. Ovo je delom moglo da se objasni velikim brojem časopisa i video snimaka koji su preplavili tržište standardnim seksom, sa druge strane, Internet je omogućavao ljudima da putem njega dođu do snimaka koji nisu bili dostupni široj javnosti i medijima. Danas možemo slobodno reći da pornografija dominira internetom, ali je prava snaga same industrije zapravo jako mizerna. Niko ne poseduje zvanične podatke, ali je magazin namenjem profesionalcima u ovoj branši pod nazivom "Adult Video News" pokušao da do neke mere pronikne u stvarne cifre i vrednost celokupnog porno tržišta u Americi tokom 2007. godine. Sudeći po njihovim rezultatima ukupna prodaja pornografskog sadržaja u 2010. godini iznosi 10 milijardi dolara, što zaista nije impozantna cifra ako je uporedimo sa recimo, uvozom igračaka iz Kine koji je tokom 2010. godine prešao brojku od 12 milijardi dolara. Sa druge strane, ekonomski gledano, sigurno je da će ovo tržište rasti, trenutno u Kaliforniji, domu nekih od najvećih kompanija koje se bave pornografskim sadržajem, u ovoj industriji radi preko 12.000 ljudi, što u državnu kasu sliva preko 36 miliona dolara. Ovo svakako pokazuje da je budućnost filmova za odrasle sigurna, kako zbog rastućeg interesovanja, tako i zbog održavanja ekonomije Sjedinjenih Američkih Država - što samo znači da se pornografija polako sa sporednih puteva premestila u glavnu traku. Sudeći po vrtoglavom napretku tehnologije ostaje da se vidi koliko brzo će sadržaj za odrasle pronaći svoj put i do mobilnih telefona i brojnih drugih gedžeta koji nam se nalaze u džepovima. Bez obzira na cifre, pornografija će uvek privlačiti poglede radoznalih. Studija sprovedena 2008. godine na uzorku od 813 studenata pokazala je da 87 odsto ispitanih muškaraca, i 37 odsto žena koristi pornografske sadržaje. Tokom 2009. godine, istraživač sa Univerziteta u Montrealu pokušao je da odredi koliki zapravo uticaj pornografija ima na mlade ljude, ali sve je ostalo na pokušaju pošto profesor nije bio u stanju da oformi kontrolnu grupu. Drugim rečima, na svetu ne postoji osoba koja na ovaj ili onaj način nije tokom svog života bila u dodiru sa pornografskim sadržajem. Kontroverzan sadržaj I šta na samom kraju možemo reći da pornografija radi svima nama? Ovo pitanje je poput zadiranja u osinje gnezdo. Dok većina mejnstrim pornografskih sajtova svojim sadržajem ne može da se poredi sa onim distribuiranim putem raznih foruma na samom početku, kritičari smatraju da je takmičenje između brojnih pornografa dovelo do verbalne zloupotrebe žena u filmovima koji su namenjeni muškarcima. "Mnogi smatraju da je potrebno stalno izbacivati nešto novo, nešto intrigantno što će ponovo zainteresovati publiku. Agresija i degradacija predstavljaju nešto šta možete da stvorite, nešto taman toliko drugačije i van šablona što će zagolicati maštu korisnika", smatra Čing Sun, profesor na katedri za istraživanje medija sa Univerziteta u Njujorku. Analizirajući najbolje prodavane pornografske filmove, Sun je otkrio da su fizička i verblana agresija prisutni u čak 90 odsto njih. Filmovi koje su režirale žene, suprotno mišljenju većine, takođe sadrže ovakve scene. Debate koje u svojoj žiži imaju temu pornografije aktuelne su stotinama godina, i po svim prilikama neće uskoro utihnuti, niti će ljudi prestati da traže i gledaju pornografske sadržaje. Većina ljudi voli da ima seks, ali podjednako veliki deo takođe voli i da ga samo gleda, i to je ono što industrija danas nudi. Jer kao što smo rekli, ljudi su od svog postanka bili zainteresovani za seks. Mnogo seksa.
