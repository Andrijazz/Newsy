> Izvor: B92
> Datum: petak 1.07.2011
> Rubrika: život_sex
> Naslov: Kako doživeti višestruke orgazme?
> Članak:

Veoma malo žena uspeva da doživi višestruke orgazme. Ipak, čini se da nauka ima savet kako da se do njih dođe.

Samo 25 odsto žena ima sposobnost da doživi orgazam prilikom svakog seksualnog odnosa, u poređenju sa čak 90 odsto muškaraca. Srećom, nova naučna studija otkriva da se ženska sposobnost postizanja orgazma uvećava ako su sa privlačnim muškarcima. U istraživanju su naučnici proučavali vreme i učestalost orgazama i otkrili da 42 odsto dama doživi vaginalni orgazam pre nego što partner ejakulira, 28 odsto ima orgazam u isto vreme kad i partner, dok je za 33 procenta žena neophodna stimulacija i posle partnerove ejakulacije. Poređenja radi, 54 odsto žena doživi klitorisni orgazam sa partnerom, a 72 odsto u toku masturbacije. Na osnovu ovih rezultata istraživači su otkrili da se šansa za postizanje simultanog orgazma povećavala kod onih žena čiji su partneri veoma atraktivni ili muževni. Što je muškarac bio zgodniji, to je mogućnost da žena doživi orgazam, čak i više njih, bila veća. Ipak, zgodan muškarac nije jedini uzročnik dobre "završnice". Šansa da žena postigne orgazam raste tokom konstantne stimulacije klitorisa. Zato se obično preporučuje da žena zauzme pozu "odozgo" i da se potpuno relaksira. Ako budete dovoljno opušteni i ne budete se opterećivali izgledom, orgazam će sigurno uslediti. 
