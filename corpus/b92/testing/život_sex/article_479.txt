> Izvor: B92
> Datum: ponedeljak 22.11.2010
> Rubrika: život_sex
> Naslov: Kako izgleda seks bez dodira?
> Članak:

Postoji toliko mnogo zabavnih načina da iskusite erotiku, tako da ne postoji nijedno opravdanje za to što imate dosadan seks. Sačuvajte penetraciju za neki drugi dan i isprobajte nove seksualne igre i izazove.

Odličan seks se javlja u različitim oblicima. Za početak obezbedite senzualno okruženje kako biste mogli da se udubite u nove erotske aktivnosti i intimnosti. Vreme je da budete malo "prljavi" i napravite pauzu od normi. Ako upotrebite svoju maštu, nove ideje i vrhunska zabava će se pojaviti niotkuda, a kada jednom počnete se igrate, videćete da je čitav niz drugih aktivnosti podjednako zabavan kao i odnos. Otvorite svoj um i telo za zdrav, zabavan i otvoren seksualni život. Prljavi razgovori i erotske priče "Prljava" priča može da bude zabavan i seksi način da provedete vreme sa svojim partnerom. Mala mentalna stimulacija može oboma da pruži zadovoljstvo, ali i neke nove sveže ideje. Priča može da bude ispričana skoro svuda: u kolima, preko telefona, putem elektronske pošte i pisma, ili čak u krevetu. Ako vam nije prijatno da izmišljate "iz glave", nađite časopis ili sajt sa fikcijom koja odgovara vašem ukusu i pročitajte je svom partneru. Imajte na umu da žene vole dugu predigru, naročito u svojoj mašti. Priča u kojoj se prelazi pravo na stvar imaće isti efekat kao u stvarnom životu, što verovatno neće doneti željeni rezultat. Fantazija je samo priča za sebe, pa ne mora da postoji "kraj" ili orgazam za bilo koga od vas. To je jednostavno veoma prijatan način da podelite novo seksualno iskustvo, čak i bez dodirivanja. Senzualna masaža Masaža partnera je među najpoželjnijim aktivnostima u vezi. Senzualna masaža je, međutim, nešto drugačija, jer opušta i seksualno stimuliše u isto vreme. Postoji mali broj pravila kako da pružite senzualnu masažu, ali generalno, spori i seksi pokreti su od ključnog značaja. Ne žurite, koristite mirisna eterična ulja koja imaju afrodizijačka svojstva, kao što je ilang-ilang, i neka svetla budu prigušena. Klizite preko njene kože uz čvrst, ali nežan pritisak, sa rukama ili bilo kojim drugim delom tela koji želite da koristite. Mislili smo na ruke, grudi, stomak, noge ili stopala. Pobrinite se da pokrijete svaki centimetar njenog tela i izbegnite dodirivanje vrućih tački do samog kraja. Ideja je da ona poželi da joj dodirnete vruće tačke. Izazovite kod nje iščekivanje, i ona će sigurno poželeti vaš dodir. Dodirivanjem tela oslobađa se endorfin, koji poboljšava raspoloženje, pa bez obzira šta se desilo posle toga, telo će se osećati dobro, jer se nahranilo iznutra uticajem spolja. Takođe, ne treba da očekujete erotsku masažu zauzvrat. To je poslednja stvar koju će želeti da radi nakon što dobije svoju masažu. Igranje uloga i kostimi Kada je seks u pitanju, igranje uloga nam daje više opcija. Ako ste u normalnim okolnostima prilično rezervisani, možete da dozvolite sebi da doživite nešto što "ne liči na vas". Za to vam treba samo malo hrabrosti. Ako je vaša devojka inače stidljiva, može da proba da se oslobodi i bude dominantnija od vas. Erotske uloge koje igramo omogućavaju nam da značajno pomerimo svoje granice. Vaša devojka ne mora da bude stalno "vezana sobom", a možda će joj alter ego egzotične plesačice baš prijati. Sa kreativnim ulogama koje igramo lako mogu da se promene naša kruta pravila. Igranje uloga postaje još uzbudljivije ako uključite kostime, jer žene vole da se presvlače. Kostim nam daju mogućnost da zaista uđemo u karakter, koji oslobađa mnoge naše inhibicije. Igranje uloga sa kostimima je zabavno i oslobađajuće. Na taj način možete da obezbedite sebi i partneru neku vrstu razvrata kada niste baš sasvim svoji. Telefonski seks Ovo je stari favorit, i to veoma koristan ukoliko ste vi i vaš partner razdvojeni. Naravno, pošto seks sa devojkom preko telefona zna da bude veoma zabavan, ne čekajte da neko od vas dvoje otputuje, već se sami razdvojite na neko vreme. I odvojene prostorije su sasvim dovoljne. Naše čulo sluha je veoma osetljivo na erotske zvuke, a kao rezultat toga, dahtanje, ubrzano disanja i stenjanje izaziva povećan seksualni doživljaj. Telefonski seks, takođe, omogućava malo više slobode jer ste sami, pa možete da "tempirate" priču u skladu s tim koliko vremena vam je potrebno za masturbaciju. Fizički pritisak je isključen, jer je ona odgovorna za sebe, kao i vi za sebe. Teme birate sami, ali imajte u vidu da, ako ona ne započne drugačije, treba da ostanete daleko od tema vezanih za porodicu, životinje i druge žene o kojima maštate. Masturbirajte zajedno Ovo je jedna od najseksipilnijih i najintimnijih stvari koje možete da uradite sa svojim partnerom. To treba da radite u odgovarajućem trenutku i situaciji kada ste oboje opušteni, jer, da bi uspelo, ni jednom ni drugom ne sme da bude neprijatno. Masturbiranje ispred drugog lica nije uvek lako, ali je veoma prijatno kada ste u zanosu strasti. Najbitnije je da vas ništa ne ometa. Dajte i sebi i njoj dovoljno vremena i prostora. Ako osetite da ste nervozni, usporite. Atmosferi mogu da doprinesu i mirišljave sveće i malo vina. Vođenje ljubavi bez dodira je neobično, ali izuzetno iskustvo. Vrhunac može da se postigne zajedničkim naporima, a to u ovom slučaju podrazumeva davanje i primanje vizuelnih i vokalnih stimulacija. Ne postoje kruta pravila, osim da nema penetracije. Probajte da se igrate i neka se sa vama igraju.
