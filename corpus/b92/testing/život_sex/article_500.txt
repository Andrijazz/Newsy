> Izvor: B92
> Datum: sreda 5.05.2010
> Rubrika: život_sex
> Naslov: Zašto upražnjavamo seks?
> Članak:

Nova britanska istraživanja pokazuju da ako izuzmemo slatkorečivost i požudu, seks se svodi na opstanak najsposobnijih.

Kako su naučnici došli do tog zaključka? Nisu pitali ovogodišnjeg najseksipilnijeg muškarca ili ženu, nisu sproveli istraživanja putem anketa o seksualnim navikama, niti su pitali seksologe. Umesto svega toga, okrenuli su se izvoru koji ne može sakriti svoje seksualno ponašanje - kvascu. Ptice, pčele i... kvasac Verovali ili ne, kvasac se razmnožava seksualnim putem, ali naravno, ne ni nalik ljudskom seksu. Ali, kao kod ljudi, dolazi do mešanja gena kada se kvasac reprodukuje seksulanim putem. Pre više od veka, naučnici su otkrili da seks nosi prednosti razmnožavanja, i to ne samo za kvasac. Za Viktorijance, seks je situacija u kojoj se geni mešaju kako bi se došlo do najboljeg rezultata. Od tada, seks je prošao kroz bitne faze od "seksualne revolucije" do side. Ali teoriji seksa i opstanka još uvek nedostaju čvrsti dokazi. Čemu onda trud? Da li je seks u smislu opstanka zaista toliko vredan truda? Tu nastupa kvasac. Seks pod mikroskopom Naučnici su posmatrali 2 vrste kvasca. Bili su potpuno isti, osim što je jedan bio seksualno onesposobljen. Umesto toga, razmnožavao se aseksualnim putem, odvajanjem sitnih sopstvenih klonova. To znači da nikakva nova genetska kombinacija nije bila moguća. Posmatrali su ih neprestano tokom razmnožavanja, ne dajući im ni malo privatnosti. Bili su dvaput testirani, prvi put u prijatnom okruženju, bezopasnom, i tu su se oba kvasca izuzetno dobro snašla. Drugi put, u neprijateljskom okruženju, u vrlo lošim uslovima, seksualni kvasac se brže ramnožavao dok se aseksualni potpuno izgubio. Potrebno je više vremena da se otkrije kako se seksualni kvasac tako kvalitetno razmnožio u takvim uslovima. Šta je sa ljudskim seksom? Kod složenih bića, kao što smo mi, situacija je i dalje nejasna. "Potrebno je razumeti promene koje su dovele do prilagođavanja na takve uslove i potom primenu tih tehnika proširiti na veće biljke i životinje", kaže Metju Godard sa Univerziteta u Oklandu, Novi Zeland. "Još smo daleko od konačnog odgovora na pitanje o seksu i zašto je reprodukcija za nas toliko normalna", kaže Rolf Hekstra sa Vageningen univerziteta u Holandiji. 
