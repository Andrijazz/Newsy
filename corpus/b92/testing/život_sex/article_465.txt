> Izvor: B92
> Datum: četvrtak 20.01.2011
> Rubrika: život_sex
> Naslov: Prava istina o veličini penisa
> Članak:

Pitajte bilo kog priznatog seksologa i čućete četiri reči: veličina penisa nije bitna. Ali veličina je od velikog značaja za većinu muškaraca. Zbog čega ova protivrečnost? Ima mnogo razloga. Postoji li bilo koji siguran, efikasan način da se uveća veličina penisa? Da, ali oni ne uključuju pilule, napitke i hirurške zahvate.

Zašto seksolozi kažu da veličina nije bitna? Bilo koja veličina penisa može da omogući zadovoljstvo svom vlasniku. Približno 95 % penisa su prosečne dužine (od 8 do 11 cm, a 10 do 13 cm u erekciji). Veoma mali broj je značajno veći ili manji. Kada je rađeno ispitivanje žena o tome šta žele od ljubavnika, one su uporno ponavljale da su to privlačnost, ljubaznost, pažnja, slušanje, smisao za humor i zajednički interesi i vrednosti. Vema malo njih je spominjalo veličinu penisa. Seksualni terapeuti su objavili da se žene koje dolaze kod njih skoro nikad ne žale na veličinu penisa njihovog partnera. Kao rezultat toga, većina seksologa kaže da veličina nije bitna. Ali većina muškaraca ne misli tako. Oni upoređuju svoj penis sa ogromnim penisima koje su videli u porno filmovima i zaključili: moj je mnogo manji. Oni primaju bezbroj "džank" mejlova o proizvodima koji uvećavaju penis. Oni su ubeđeni da je veličina penisa ključ za ženino uživanje i orgazam jer veći penis više isteže vaginu i dublje penetrira. Ako tome dodate sve autoritativne informacije koje muškarci dobijaju o veličini, to je samo jedna kap vode u ogromnom porno okeanu čija je poruka vreli seks a sve se vrti oko velikog penisa. Naravno, dodatni centimetri neće škoditi. Ako želite da bude veći: - Zaboravite proizvode koji uvećavaju penis. Oni su skupi, cinično bezobrazni, svi do jednog, a ljudi koji ih prodaju su prevaranti koji zaslužuju da idu u zatvor. Nijedna pilula, napitak, uređaj ili vežba ne mogu trajno da uvećaju penis. - Zaboravite operaciju. Kompletni zahvat, produženje i proširenje obima je skupo (oko 12.000 evra) i problematično. Pri operaciji produženja seku se ligamenti koji omogućavaju erekciju. Ovo dodaje koji centimetar, ali erekcija nije više samostalna. Samo visi između nogu i mora biti ručno usmeren da bi bio u erekciji. Proširenje obima se radi tako što se uzima mast sa zadnjice i ubrizgava ispod kožice penisa. Zvuči dobro, ali vrlo često, rezultat je naboran, deformisan izgled penisa. Ostavite cigarete Bilo da li je opušten ili u erekciji, veličina zavisi od količine krvi u organu. Manje krvi znači i manji penis. Pušenje sužava arterije, uključujući i one koje prenose krv do penisa j ograničava dotok krvi u penis, što mu smanjuje veličinu. Redovno vežbajte Vežbanje poboljšava funkcije arterija, omogućavajući veći dotok krvi do penisa. Ali vežbati samo penis je besmisleno. U emisijama o seksu ponekad se govori o penisu kao o "mišiću ljubavi," i podrazumeva se da kao i bicepsi, određene vežbe mogu da pomognu. Međutim postoje različite vrste mišićnog tkiva. Penis sadrži mekane mišiće, ne one koji se povećavaju tokom vežbanja. Jedite manje mesa i sira i više voća i povrća shrana bogata životinjskim mastima podiže holesterol koji sužava arterije, uključujući one koje dovode krv do penisa. Pokušajte da jednom ili dva puta nedeljno ne jedete sir ili meso, a jedite dnevno 5 do 8 porcija voća i povrća. Oni sadrže antioksidante koji pomažu da arterije ostanu čiste. Skinite salo sa stomaka Vežba, manje mesa i sireva i više voća i povrća pomaže da izgubite kilograme, što takođe povećava težinu. Veliki stomak zadire do korena penisa, čineći da organ izgleda manji. Skinite salo sa predela abdomena i vaš penis će izgledati veće. Uživajte u meditaciji Arterije koje prenose krv do penisa su okružene mišićnim tkivom. Kada je muškarac nervozan (uključujući i nervozu zbog veličine penisa), ovi mišići se grče, sužavajući arterije i smanjujući dotok krvi i veličinu. Ali ako se muškarac duboko opusti, ovi mišići se takođe opuštaju, protok krvi je maksimalan kao i veličina, (lekovi za potenciju funkcionišu tako što opuštaju ove mišiće). Pritom, nervoza pokreće reflekse "bori se ili beži" koji šalju krv daleko od centralnog dela tela, uključujući i penis i dalje prema udovima zbog bežanja ili samoodbrane. Neka vam bude toplo Verovatno ste primetili da u hladnim svlačionicama vaš penis izgleda kao da se smežurao. Ali nakon toplog tuša on izgleda veći. Toplota je opuštajuća i povećava dotok krvi i veličinu penisa. Pre seksa se kupajte ili istuširajte sa svojom partnerkom. Pored ovih poteza, postoje dva načina da se veličina privremeno poveća. Prstenje za penis. Ove gumene spravice čvrsto okružuju penis u erekciji. Obično su se koristili da bi održavali erekciju, ali oni takođe omogućavaju malo, privremeno uvećanje penisa. Bilo da je opušten ili u erekciji, krv cirkuliše kroz penis, ulazi i izlazi, a jedna od vena koja vuče krv van nalazi se blizu kožice na vrhu. Prsten donekle ograničava odliv kompresujući venu. Ne očekujte čuda. Bilo koji efekat je skroman i privremen. Pumpa za penis. Ove plastične cevi stvaraju delimični vakum oko penisa. Vakum dovodi krv u organ, što izaziva privremeno uvećanje penisa. Postoje različiti modeli, ali svi uključuju plastičnu cev i pumpu kojom se upravlja malom kuglicom. Kuglica se stisne, što oslobađa vazduh iz cevi, dovodeći višak krvi u penis. Upamtite, rezultat je skroman i privremen. Mišljenja muškaraca o veličini penisa su uglavnom zabluda kada je dobar seks u pitanju. Bilo koja veličina može da donese veliko uživanje. Ali najbolji način da impresionirate ženu kada je erotika u pitanju je da im pružite to zadovoljstvo da koriste vaš penis. Samo 25 % žena redovno doživljava orgazam tokom odnosa bez obzira na veličinu penisa, tako da, za veliku većinu žena, istezanje vagine i penetracija nisu direktan put do zadovoljstva i orgazma. Većini žena je potrebno i to cene - nežnost, strpljenje, senzualna stimulacija klitorisa prstima, jezik ili igračka. "Prava je šteta što veličina penisa utiče da se toliko muškaraca oseti neodgovarajućim," tvrdi stručnjak za seks dr Beti Dodson. "Apelujem na muškarce da sklope mir sa svojim penisom. Dobar je takav, kakav jeste. Uživajte u tome što imate, i bićete srećniji, a verovatno i bolji ljubavnik. A ako želite da budete zaista sjajan ljubavnik, shvatite da, dok većina žena uživa u nežnom odnosu, ono zbog čega doživljavaju orgazam je milovanje klitorisa, a većini žena klasičan odnos ne omogućava akciju na klitorisu. Veličina penisa je potpuno nebitna. Budite entuzijastični sa jezikom u bilo koje doba."
