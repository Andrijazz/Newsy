> Izvor: B92
> Datum: sreda 22.06.2011
> Rubrika: život_sex
> Naslov: 5 najčešćih pitanja o seksu
> Članak:

Iako svaki par sa sobom nosi drugačiju priču pitanja koja se tiču seksa su uglavnom ista. Ovo su 5 najčešćih problema sa kojima se oba pola suočavaju kada se radi o seksualnom odnosu.

Muškarci Kako da odložite orgazam? Prerana ejakulacija je najšeći problem kod muškaraca. Ako se desi da prerano obave stvar, oni se osećaju kao loši ljubavnici, a partnerke ih mogu doživljavati kao sebične. Veliki deo problema jeste kako ljudi gledaju na preranu ejakulaciju. Dok je kod žena ona poželjna, muškarci se osuđuju. Puno pomaže ako se skine teret sa muškog pola kada se radi o ovom problemu, ako oni osećaju da nisu pod pritiskom svaki put - verovatno će im biti lakše da produže odnos. Žene Zašto za vreme odnosa ne doživljavate orgazam? Ženski orgazam izaziva više polemike od bilo koje druge teme kada je seks u pitanju. Od lažiranja istog pa do doživljavanja višestrukog, i sve ostalo - dobija punu pažnju, kada uzmemo u obzir da traje "celih" 5 sekundi. Njime se često određuje uspešnost seksualnog odnosa. Možda upravo zbog toga, mnoge žene imaju problem da ga dožive u nekom trenutku u životu. Dok većina pripadnica lepšeg pola lako dođe do vrhunca kroz masturbaciju, one ne mogu da dožive isto kada vode ljubav sa partnerom ili ga nikad ne doživljavaju usled nekih zdrastvenih ili drugih problema. Za neke žene kontakt i intimnost koju seks sa sobom nosi mnogo su važniji od samog orgazma. Za druge, seks se nije ni desio ako nisu doživele vrhunac. Činjenica je da je orgazam kod žene uzrokovan mnogim stvarima: psihičkim zdravljem, odnosom u vezi, kakav vam je dan i još mnogo čime. Ženski orgazam je vredna stvar i treba ga poštovati, ali isto tako cenite i druge stvari koje seks nudi...jer nije sve u orgazmu. Kako da seks učinite manje bolnim? Prema jednom istraživanju 1 od 3 žene imaju bolne seksualne odnose. Dok neke od njih pate od vulvodinije, hroničnoga bola vulve, većina žena se sa bolom suočava zbog svakodnevnih problema kao što je suvoća vagine ili im smetaju određene poze. Na svu sreću, lubrikanti pomažu u većini slučajeva. Još jedan način za smanjenje bola je produžetak predigre. Parovi: Da li je moguće varati bez seksualnog odnosa? Naravno da jeste. Emotivno neverestvo je nova pretnja po veze. Ono obično počinje prijateljstvom sa kolegama ili naizgled bezopasnim internet prijateljstvima koja polako prerastaju u nešto više. Kada se pređe ta granica drugarstva, dublja intima sa nekim preti da ugrozi i srećnu i ispunjenu vezu. Najbolja odbrana od ovakve situacije je da što više naučite o tome i vezu odbranite na najbolji način. Kako da sprečimo rutinski seks? Više od 52% parova zapada u seksualnu rutinu i nisu zadovoljni seksualnim životom, izveštava najnovije istraživanje. Kada ste u dugoj vezi lako je dospeti u ovakvu situaciju i stvari vam lako dosade. Pokušajte najmanje jednom nedeljno da imate seksualne odnose, ali se nemojte koncentrisati samo na kvantitet već i na kvalitet odnosa. Postoje različite vrste seksa: nežan, koji produbljuje emotivni odnos i naravno seks radi seksa - koji čini da se osećamo dobro i da se oslobodimo stresa. Postoji i seks koji je odraz fantazije i on dokazuje da je um najveći seksualni organ, a imamo i seks koji uključuje sva čula: vod, zvuk, miris, dodir i ukus. Zato isprobajte sve vrste i oslobodite se rutine. 

Ako vam je ovo interesantno, pročitajte: Vodič za dobar seks Seks: Bračna dužnost ili... Da li je analni seks novi oralni?
