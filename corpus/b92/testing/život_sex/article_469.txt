> Izvor: B92
> Datum: petak 24.12.2010
> Rubrika: život_sex
> Naslov: Sve tajne ženskog tela
> Članak:

Kako žena reaguje na dodirivanje nekih delova njenog tela, može biti misterija i za nju samu. Zato nemojte kriviti sebe zato što neki "provereni" potezi ne upale svaki put.

Treba naporno raditi na ostvarivanju ispunjenog seksualnog života, ali postoji i nekoliko prečica za njegovo osvajanje. Ovde ćete pronaći odgovore na osam najčešćih nedoumica vezanih za žensko telo. 1. Mit: Klitoris je magično dugme za uzbuđivanje. Istina: Klitoris je svakako kod većine žena ključni element za postizanje orgazma. Međutim, nije sve tako jednostavno - njega ne možete samo pritisnuti (kao da je zvonce na vratima) i očekivati vatromet. To je osetljivi mali organ iznad vulve i širi se unutar ženskog organizma u dva kraka. Tek strpljivom i laganom stimulacijom se ukrućuje i postaje izrazito osetljiv, a to je upravo ono što vam je potrebno da je dovedete do ludila. 2. Mit: G tačka ne postoji. Istina: Grafenbergova tačka, poznata kao G tačka (po doktoru Ernstu Grafenbergu) zaista postoji i ona je pandan muškoj prostati. To je žlezdano tkivo koje okružuje uretru i neke žene zaista osećaju nadražaj pritiskom na to mesto. 3. Mit: Svaka žena ima G tačku i na muškarcu je da je pronađe, ukoliko želi da ima dobar seks. Istina: Veoma mali broj žena ima G tačku, a još manji uzbuđuje stimulacija ove zone. Za neke je dodirivanje ove zone čak iritantantno! Zato je veoma važno da žena bude "propisno" uzbuđena pre nego što počnete da istražujete ovu oblast. 4. Mit: Stimulacija bradavica uzbuđuje ženu. Istina: Neke žene vole milovanje i ljubljenje bradavica, a neke mogu čak i da dožive orgazam na ovakav način. Međutim, neke jednostavno ne osećaju nikakvo uzbuđenje (naročito ako njima rukuje neki amater). Najbolje bi bilo da osluškujete partnerku u toku seksa i dozvolite da vas njene reakcije dalje usmeravaju. 5. Mit: Razlog zbog kog neke žene ne mogu da dožive orgazam je to što njihov partner ne može da izdrži dugo. Istina: Više od polovine žena ne doživi orgazam tokom seksa. Zapravo, od trajanja seksa mnogo je važnije uzbuđenje koje mu je prethodilo, što znači da je predigra najvažnija. Zato ne brinite o trajanju samog seksualnog čina, nego o trajanju svih "bezobraznih" stvari koje ćete raditi pre toga. 6. Mit: Postoje stvari koje uzbuđuju sve žene. Istina: Neki trikovi se svakako mogu naučiti, ali daleko od toga da je ijedan od njih univerzalan. Najvažnija stvar koju treba da uradite jeste da se posvetite samo jednoj ženi istovremeno. Ako naučite šta njoj odgovara, već ste poentirali! 7. Feromoni su ključ za njeno uzbuđenje. Istina: Feromonski potpis može biti veoma privlačan za ženu, ali ovo pravilo važi samo za prirodne mirise. Ne padajte na reklame koje vam obećavaju da će neki afteršejv od vas napraviti vrhunskog ljubavnika. Većina današnjih parfema koji imaju takvu funkciju sadrže svinjske feromone, a to ni izbliza nije privlačno kao prirodan miris tela. 8. Mit: Uvek ste u stanju da procenite da li žena glumi orgazam. Istina: Nedavna istraživanja pokazala kako muškarci smatraju da njihove partnerke imaju orgazam oko 20 odsto više puta, nego što se to zaista dešava. Očigledno žene često lažiraju orgazam, a najbolji način da to saznate jeste da joj zaista ugodite u svemu. Svakako neće imati potrebu da glumi, dok bude doživljavala pravi orgazam.
