> Izvor: B92
> Datum: ponedeljak 6.06.2011
> Rubrika: život_sex
> Naslov: Zašto su žene glasne tokom orgazma?
> Članak:

Čujete li slučajno ekstatične vokalne izvedbe žene koja doživljava orgazam, možda ćete biti ljubomorni na tu neverovatnu strast.

Međutim, istraživanja pokazuju da su vrisci užitka ženski ekvivalent muškog komplimenta 'super izgledaš u tim farmerkama'. Žene za vreeme seksa ispuštaju glasne uzvike najčešće kako bi podstakle muškarca Studija koja je objavljena u časopisu "Archives of Sexual Behavior" pokazuje da su oni naizgled nekontrolisani uzvici tokom orgazma čista ženska manipulacija muškarcima. Američki naučnici Gejl Bruer i Kolin Hendri anketirali su 71 ženu u starosti između 18 i 48 godina koje su trebale da odrede kako vokaliziraju svoj orgazam i zašto su, ako već nisu dosegnule vrhunac, uzdisale i vikale. "Ustanovljeno je da žene svesno vokaliziraju odnos kako bi uzbudile muškarca", kazao je Bruer. Ženama se žuri Iako u članku Bruer i Hendri koriste frazu "ženska manipulacija muškim ponašanjem iz koristi", to ne znači da žene žele da budu nagrađene i 'plaćene' za svoj entuzijazam, na primer dijamantskim minđušama. Žene vikanjem podstiču muškarce da brže dođu do vrhunca kad im je odnos dosadan, kad su umorne, nervozne ili jednostavno - nemaju vremena. Drugim rečima, žene glasno "proživljavaju" seksualni odnos kada nisu preterano uzbuđene. U vrsti odnosa kada su jako uzbuđene i kad je orgazam verovatan, kao tokom oralnog seksa, orgazam će biti vrlo tih. Pouka bi stoga mogla da glasi: što tiši, to jači. Vikanje i vriska samo su taktika kojom žena podstiče muškarca, međutim, ona mu takođe time želi dati kompliment. Naučene uloge "Ženama je važno da se muškarac oseća sigurno i glasnim reakcijama podstiču njegovo samopouzdanje", kaže Bruer. To ne čudi Šarlin Muehlenhard, profesora kliničke psihologije na Univerzitetu u Kanzasu. U studiji 'Muški i ženski lažni orgazmi' koju je objavila u časopisu "Journal of Sex Research", tvrdi da muškarci i žene u seksu slede uloge iz davno napisanog scenarija. "Muškarac bi trebao da ženu dovede do orgazma jer to dokazuje kvalitet njegovog rada", smatra Muehlenhard. Budući da žena ne može da ejakulira, muškarci moraju da se oslone na neke druge znakove kako bi znali da su uspešno završili posao. "Mi smo biološka stvorenja", kaže Muehlenhard. "Biološke razloge proizvodnje buke u seksu teško je proučavati, moramo da pokušamo da to saznamo proučavajući seksualno ponašanje životinja." Nažalost, socijalizacija ne znači da su lekcije koje učimo tačne. Istraživanja pokazuju da muškarci i žene misle da znaju ono što suprotni pol želi, ali smo vrlo često u krivu i zapravo se samo nadmudrujemo ili lažemo jedni druge. 
