> Izvor: B92
> Datum: petak 29.04.2011
> Rubrika: život_sex
> Naslov: Šta su naše najdublje seksualne želje?
> Članak:

Naučnici su konačno shvatili naše najdublje seksualne želje - tako što su gledali šta ljudi kucaju na guglu. 

Naučnici su proučavali milijardu stranica na internetu koje su vezane za seks kako bi otkrili na šta korisnici klikću kada niko ne gleda. Rezultati su objavljeni u knjizi "A Billion Wicked Thoughts" koautora Ogija Ogasa i Saia Gadama. Oni se nadaju da će knjiga dokazati da ne postoji ništa slično seksualnoj devijantnosti i da ništa otkriveno nije nenormalno. Istraživanje je toliko iscrpno da su ga mnogi stručnjaci ocenili kao najkompletniju analizu ljudskih seksualnih želja. Jedan od rezultata je i da muškarci više vole deblje žene od mršavijih i da smatraju da su stopala seksi. Oni takođe vole da gledaju širok spektar erotskih slika uključujući i bizarno starije žene kao i transseksualce. Sa druge strane žene vole da čitaju i gledaju romansu između dva muškarca, ali samo kada je fokus na emocijama a ne na seksu. Gejevi i heteroseksualci imaju iste omiljene delove tela, počev od grudi, zadnjice i stopala. Iznenađujuće, ali istraživanje je uzimalo rezultate iz Dogpajla, koji obezbeđuje podatke sa gugla, jahua i binga, i kaže da se gotovo 80% internet pretraživanja bazira na 20 interesovanja. "Seks terapeuti ne znaju koja interesovanja su česta, a koja ne," rekao je gospodin Ogas za Njujork post. "Sada verovatno znamo više neko ikada ranije." Doktori su rekli da će ovo istraživanje pomoći pacijentima da shvate da ono što ih interesuje nije perverzno ili uznemirujuće, nego je prilično uobičajeno. Rezultati istraživanja takođe su otkrili da muškarci češće od žena fantaziraju o grupnom seksu i više zamišljaju muškarce u akciji. Heteroseksualci više vole da gledaju amaterske porniće, a dominacija je popularna kod žena i gej muškaraca. Homoseksualci takođe gledaju i heteroseksualne porniće. Stručnjaci misle da pošto su pornići toliko dostupni na internetu da će to pomoći da se ljudska želja razvija sve više i više. Bilo kako bilo, Donald Simons, psiholog iz Amerike, misli da ovo istaživanje ne mora da bude potpuno tačno jer neki ljudi možda samo iz radoznalosti posećuju neke od sajtova. Ostali stručnjaci uzkazuju da ne postoji način da se sazna šta motiviše ljude da surfuju po određenim stranicama. "Ogi je ubeđen da ljudi prvenstveno surfuju internetom zbog seksualnog zadovoljstva. Ja u to nisam siguran. Da postoji porno zvezda sa tri dojke, sigurno bi imala milijarde klikova. Da li bi to bio znak da ljude takvo stvorenje zadovoljava? Ja mislim da ne," kaže dr Simons. Autori knjige ipak misle da studija dokazuje seksualnu želju jer ljudi troše novac na pretplate i stalno pretražuju sajtove, dokazujući da nije u pitanju samo radoznalost.
