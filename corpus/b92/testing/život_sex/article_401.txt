> Izvor: B92
> Datum: utorak 19.07.2011
> Rubrika: život_sex
> Naslov: Kada muškarci ne žele seks?
> Članak:

Muškarci širom sveta navikli su da ih partnerke odbijaju kada se radi o seksu, najčešće izgovorom "ne večeras dragi, boli me glava". Međutim, danas više nego ikad, oni su ti koji sve češće izgovaraju ovu rečenicu.

Dok je široko rasprostranjeno shvatanje da su žene te koje prve u vezi izgube seksualnu želju, istina je često na drugoj strani. Nedostatak seksualne želje kod muškaraca dešava se iz mnogobrojnih razloga: Biološki. Mnogo je potencijalnih fizičkih razloga za nedostatak seksualne želje kod muškaraca, od srčanih smetnji i depresije do konzumiranja alkohola - koji snižavaju nivo testosterona. Emotivni. Seksualna želja kod muškaraca povezana je sa njihovim samopouzdanjem. Promene na poslu, loša finansijska situacija i depresija zbog tih stvari loše utiču na libido. Ne oseća se kao muškarac, bez obzira što im partnerke govore da novac nije bitan. Veza. Osećanja poput besa, odbacivanja i nezadovoljstva u vezi dovode do manje seksa sa partnerkom. To međutim ne znači da je muškarac izgubio želju, već ne želi da ima odnos sa svojom devojkom. Umesto toga on će verovatno gledati porniće, ići u striptiz klubove, masturbirati. Ono što se dešava van spavaće sobe, utiče na dešavanja u njoj. Pornografija. Internet je pornografiju učinio vrlo dostupnom i česta masturbacija može biti razlog za manje "pravog" seksa. Muškarci masturbiraju od 50 do 500% više nego što bi to radili bez internet pornografije. Kada ste u tinejdžerskim godinama, to nije problem, ali ako ste zagazili u četrdesetu - onda je već druga priča. Sa godinama se menja telo, a periodi između erekcija su sve duži. Veza sama po sebi može doprineti smanjenju seksualnog uzbuđenja. Dok postoje sličnosti između polova kada se radi o uzbuđivanju, postoje i neke ključne razlike. Novo istraživanje kaže da je ženski seksualni odgovor reakcija na kvalitet emotivne intimnosti i celokupnog zadovoljstva vezom. To znači da kada se žena oseća dobro i sigurno u vezi, imaće i veliku seksualnu želju. Ali kod muškaraca ovakva situacija može biti ubitačna za seksualni život, naročito ako je nestalo uzbuđenja, novotarija i vizuelne stimulacije. Seksualna rutina i neslaganje libida su normalna pojava u dugogodišnjim vezama, ali ih muškarci, za razliku od žena, ne doživljavaju lično. Istina je, ipak, da seksualna želja ne može da se isključi poput prekidača. Mediji stalno bruje o tome da je ženama predigra neophodna, ali i dame moraju da se uključe malo više i otkriju šta je to što pokreće pripadnike jačeg pola; nisu oni spremni na seks kad god žene to požele. Bez obzira kom polu pripadate, ako se nađete u situaciji neslaganja libida, najgore što možete uraditi je da odustanete od seksa. Preduzmite nešto i radite na problemu. Kada partner oseti koliko vam je stalo do spasavanja seksualnog života i on će se uključiti u "akciju". Od predigre do fantazije, do poboljšane komunikacije i celokupnog kvaliteta veze - mnogo toga možete uraditi da podgrejete stari seksualni žar. Počnite sa razgovorom, podelite po neku fantaziju i uzmite aspirin ako vas boli glava. Vaša veza će vam biti zahvalna. 
