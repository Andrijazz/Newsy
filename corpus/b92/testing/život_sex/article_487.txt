> Izvor: B92
> Datum: petak 22.10.2010
> Rubrika: život_sex
> Naslov: Šta je seksi?
> Članak:

Nesumnjivo vrlo česta reč - "seksi" asocira različite ljude na različite stvari. Ustvari, to je deo njene privlačnosti. Svako od nas ima sopstveno mišljenje koje određuje šta je to što smatramo seksi i poželjnim, iako su samopouzdanje, humor i snaga karaktera uglavnom seksi u bilo kom kontekstu. 

Odbacivanje stare definicije Nekada su samo "loše" devojke bile seksi. Smatralo se da majke, supruge i "fine" devojke ne bi trebalo da žude za seksom ili da imaju seksualne fantazije. One nisu bile ohrabrivane da budu zavodljive ili sigurne u svoju seksualnu moć. Samo "kurve" su bile divlje u krevetu ili volele da isprobavaju nove stvari u spavaćoj sobi. Muškarci čak ponekad "podgrevaju" ove stereotipe tretirajući svoje žene kao moderne Device Marije, dok svoje seksualne potrebe zadovoljavaju sa devojkama sa strane. Po njihovom mišljenju, majka njihove dece zaslužuje poštovanje,a ne da bude tretirana kao seksualno biće. Tako da su,dugo, ova dva koncepta bila međusobno isključiva. Ovo znači da je tokom vremena bilo dosta menjanja značenja i slike koja se stvarala oko definicije "seksi žene". Mnoge žene se i dalje bore sa ovim stereotipima, bar emocionalno, bez obzira što su dovoljno inteligentne da znaju da "fine" devojke takođe mogu biti seksi. Ideja o izražavanju seksualnosti i slobodno iskazivanje o željama u spavaćoj sobi, osećaj prava i nadmoći kada je seksualnost u pitanju, izvan je njihove zone prijatnosti, iako deo njih zaista želi da preuzme kontrolu i ostvari ovaj posebni, značajni deo svoje ženstvenosti. Budite uverene u svoj seksepil Odavde treba da dolazi vaše samopouzdanje. Žene ne moraju da biraju između seksualnog zadovoljstva i majčinstva, ili budu u neodoumici da li da budu "fina" devojka ili da uživaju u seksu. Da, naša tela su napravljena da održe i nahrane novi život, od trudnoće pa nadalje. Ali naša tela su isto tako oblikovana da bi uživala u seksu - ustvari, klitoris nema drugu fiziološku funkciju osim što pruža zadovoljstvo. Jasno je da smo predodređene da cenimo uživanje u seksu i prigrlimo svoju seksualnost, i sve više i više žena radi ovo svakoga dana. Mnoge žene shvataju da je njihovo seksualno zadovoljstvo podjednako važno kao i partnerovo, i nisu u mraku što se tiče doživljavaja orgazma ili načina na koji mogu da poboljšaju svoj seksualni život. Najnovije istraživanje pokazuje da ono što najviše seksualno privlači muškarca je partnerka koja je raspoložena za seks, koja ne potiskuje želju i koja je samouverena. Ovo može da izgleda kao preveliki zahtev ako spadate u mnogobrojne žene koje su odrasle učeći da je seks pogrešan i prljav. Zamišljate kako biste napravile budalu od sebe ako biste pokušale da pričate "bezobrazne stvari" ili ako biste se šepurile u seksi donjem vešu. Ali ako probate, videćete da nije tako teško kao što zvuči. Vaš partner ne očekuje da vidi profesionalnu striptizetu. U redu je ako niste savršene. Bitno je da ste povezani i da se zabavljate. Kako da se izborite sa društvenim pritiscima? A šta to nije seksi? Sve se može skupiti u jednu reč: očaj. Čak i u današnjem modernom svetu, mnoge žene i dalje osećaju pritisak da nađu muškarca i da se udaju. A dobar pokazatelj zašto ovo radimo je: kada su stariji muškarci sami oni su "neženje", "baje", ali žene i dalje nazivaju ponižavajuće -"usedelicama" ili "baba-devojkama". Slično je i u drugim jezicima. U engleskom muškarce nazovaju "bachelors" (neženje, bećari), a žene "spinsters" (usedelice) ili "old maids" (usedelice, baba-devojke). Nije ni čudo što toliki broj žena oseća pritisak da nađe G. Pravog. Međutim, sav ovaj pritisak može da dovede do opasnog stanja bezizlaznosti. Muškarce jednostavno ne pogađa ovaj osećaj očaja. Pored toga, kada ste u nekom strahu, kao što se dešava kao pod pritiskom, možete se udati za nekog ko ne odgovara vašim potrebama. Da biste dobile i izgradile ljubav koju želite, morate biti u skladu sa sobom, čak i kada, ili upravo kada, ste same. Seksi mama Ako ste majka znate da je podizanje i vaspitanje dece jedan od najvažnijih zadataka koji ćete ikada raditi. Ali zapamtite, to je samo deo vas. Vi ste i seksualno biće, erotična žena, mačka iz snova za vašeg partnera! Ne gurajte u stranu ovaj deo sebe zbog majčinstva- pustite da vas to što ste majka obogati, umesto ograniči. Vaš partner će takođe biti zahvalan. Ostati seksi Zadržite svoja interesovanja: Napravite prelaz od majke do ljubavnice lakše tako što ćete ostati verni svojim ranijim potrebama: ako imate malo vremena za prijatelje i hobije koji su bili deo vašeg života pre nego što ste imali decu, izbećićete da se učaurite u jednoj ulozi. Izdvojte vreme za sebe: Uzeti vreme samo samo za sebe da biste se osvežile i podmladile je od ključnog značaja za vašu dobrobit; i dozvoljava vam da lakše dođete do seksi raspoloženja. Fantazije: Može biti teško u početku, ali izdvojte malo vremena da biste razmislile šta vas to uzbuđuje. Što više seksi misli imate, više ćete se osećati seksi, poželjnom ženom. To je sigurno. Zapamtite, vi ste učiteljica: Vaša deca moraju da znaju da je zdrav seks sa pravom osobom dobar. Ako vrednujete seks u dobrom kontekstu i poštujete svoje telo, i ona će verovatnije raditi isto.
