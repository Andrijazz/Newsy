> Izvor: B92
> Datum: četvrtak 28.10.2010
> Rubrika: život_sex
> Naslov: Sve greške koje činimo nakon seksa
> Članak:

Zamislite situaciju kada uživate u odličnom seksu sa svojim partnerom. Vaša strast dostiže vrhunac i krajnje seksualno zadovoljstvo vam daje osećaj kakav do sada nista doživeli. Kada mislite da je vaša noć strasti završena vi ili vaš partner se "isključujete", počnete čitati ili utonete u san. To je pogrešno, nemojte to činiti jer ćete tako odbiti svog partnera. Takvo ponašanje ubija strast i kvari ugodne trenutke.

Ovo je samo jedna od mnogih grešaka koje parovi čine vrlo često nakon ugodnih intimnih trenutaka. Možda su se tokom seksa zaista potrudili i učinili sve kako bi u krevetu zadovoljili voljenu osobu, ali samo jedna mala greška može pokvariti sve. Greške koje načinite nakon seksa mogu vašem partneru dati do znanja da ste jedva čekali da završite s tim kako bi se što pre mogli posvetiti nekoj drugoj aktivnosti. U nekim slučajevima to može značiti i da razmišljate o nečemu drugom dok vodite ljubav. Ovo obično nenamerno ponašanje često preraste u veliku grešku koja može ubiti raspoloženje i želju za seksom. Neke osobe ne shvataju da mogu povrediti svog partnera ukoliko odmah nakon seksualnog odnosa izgube interesovanje, počnu obavljati neku drugu radnju, ili jednostavno zaspu. "Times of India" donosi tekst u kojem navodi nekoliko najčešćih i ozbiljnih grešaka koje partneri čine nakon seksa. Većina parova nailazi na problem kada jedno od njih ili čak oboje zaspu ubrzo nakon seksa. To je svakako velika greška koja ubija strast i čaroliju vođenja ljubavi. Spavanje vas sprečava da poboljšate svoje veštine u krevetu i ne dozvoljava vam da uživate u raspoloženju nakon strasnog seksa. Zajedničko tuširanje može biti deo predigre, ali odlazak pod tuš odmah nakon seksa je svakako nepoželjan potez. Parovima ne smetaju znoj i telesne tečnosti tokom odnosa, ali čim dožive vrhunac, neki žure pod tuš kako bi se oprali. To možda zvuči u redu, ali oni zaboravljaju da njihova voljena osoba možda još uvek uživa u intimnim trenutcima i da možda želi da ih ponovi. Ukoliko odete na tuširanje odmah nakon seksa, vaš partner može pomisliti da vam se nešto nije svidelo tokom odnosa. Kada uživate u intimnim trenutcima, zaboravite na mobilni telefon. Odvojite vreme za sebe i osobu koju volite. Poslovni razgovori i prijatelji mogu sačekati i ne trebate ih mešati sa vašim ljubavnim životom. Ukoliko često posežete za mobilnim, ostavljate utisak da niste zainteresovani. Ono o čemu parovi razmišljaju tokom seksa ostaje misterija. Oni koji odmah nakon seksa idu u radnu sobu ili uzmu neku literaturu za čitanje ostavljaju loš utisak. Osobe kojima je draže čitanje ili rad umjesto da se maze sa voljenom osobom zaista imaju problema u ljubavnom životu. Neki parovi imaju naviku da ponekad spavaju odvojeno. To se ponekad može tolerisati, ali ne i one noći kada ste intimni sa vašim partnerom. Nakon seksa ne treba pokupiti svoj jastuk i pokrivač i ostaviti voljenu osobu. To ne samo da će pokvariti zajedničke trenutke, nego će i negativno uticati na vaše seksualne odnose u noćima koje slede. Vaš seksualni život ništa ne sme ugroziti, pa ni vaša deca. Mnoge majke imaju običaj da dopuštaju deci da spavaju u istom krevetu s njima. Ako to učine neposredno posle seksa, posledice mogu biti katastrofalne. Takav potez će naljutiti njihovog partnera koji je možda planirao još neke senzualne trenutke nakon uživanja u seksualnom odnosu. Zajedničko jedenje hrane koja je ujedno i afrodizijak može biti dobar početak ljubavnog čina, ali trebalo bi da imate u vidu da odlazak u kuhinju odmah nakon seksa i traženje nečega za jelo izaziva gađenje kod partnera. Takav potez daje utisak da niste uživali u seksu jer ste bili gladni i stalno mislili na hranu. 
