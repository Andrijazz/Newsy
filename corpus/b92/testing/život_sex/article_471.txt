> Izvor: B92
> Datum: utorak 21.12.2010
> Rubrika: život_sex
> Naslov: Seks u 2011. godini
> Članak:

Bliži nam se još jedna Nova godina. Vreme je za sumiranje rezultata iz prethodne i polaganje svečanih zakletvi sebi da ćete u narednoj biti bolji. Setite se da napravite mali planer šta bi trebalo da promenite na polju seksa. Evo kratkog podsetnika.

1. Uzmite stvar u svoje ruke! Ako vam se sve vrti oko partnerovog zadovoljstva, Nova godina je pravo vreme da to ispravite. U 2011. uzmite stvar u svoje ruke i postarajte se da vam zadovoljstvo ne izostane ni jedan jedini put. Ako nemate redovne orgazme tokom seksa, pokažite voljenoj osobi kako da vas na adekvatan način "usreći". Ako orgazme nemate uopšte (a ovo naročito važi za dame), upoznajte sami svoje telo bez pritiska partnera. Nije loše ni nabaviti malog "mehaničkog drugara" koji će vam pomoći da osetite sve čari vrhunca. 2. Brinite se o seksualnom zdravlju Na žalost, seks nije uvek zabavan. Morate voditi računa o svom seksualnom zdravlju i redovno se kontrolisati kod lekara. Za žene se redovni papa testovi i ultrazvuk podrazumevaju. Trebalo bi da razmotrite i uzimanje HPV vakcine. Za muškarce, poseta urologu jednom u šest meseci je nešto što zaista ne bi smelo da bude problem. I za jedne i za druge važi: kupujte kondome! 3. "Prečistite" vezu Vaša mantra za odnos prema vezi sa partnerom treba da bude: ako nisam srećan/srećna, treba da raskinem. Ne gubite vreme čekajući na telefonske pozive, petljanje sa nekim ko igra igru "vruće - hladno" i ko vas ne voli dovoljno. Ove godine, izbacite iz života sav višak. Osećaćete se preporođeno. 4. Ispravite greške Svi krše novogodišnja obećanja. Ako ste se zarekli da ćete smršati, verovatno ćete ubrzo navaliti na brzu hranu. Ako ste želeli da štedite, potrošićete brdo novca. Međutim, suština je u tome da treba da se zaustavite u jednom trenutku. Nikad nije kasno da donesete zrelu odluku, čak i ako ste pre toga bili neozbiljni. Put ka promeni počenje time što ćete oprostiti sebi greške i truditi se da budete bolji.
