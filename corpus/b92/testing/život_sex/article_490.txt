> Izvor: B92
> Datum: ponedeljak 27.09.2010
> Rubrika: život_sex
> Naslov: Konfekcijski broj utiče na seks
> Članak:

Višak kilograma izuzetno utiče na vaš libido, pogotovo nakon serija poput "Seks i grad" i "Očajne domaćice" gde je misliti, izgledati i osećati se lepo jedini kriterijum za vašu ženstvenost. Konfekcijski broj koji je sve iznad 36 se retko gde smatra seksi. Uz pritiske koji se nalaze na svakom koraku malo koja žena čak i sa najaktivnijim libidom neće pokleknuti pred predrasudama o višku kilograma.

Uprkos svoj lepoti i seksepilu koji vas okružuje, ni "buce" ne bi trebalo da se osećaju manje privlačnim uz nekoliko korisnih saveta. Da biste povećali svoj libido morate načiniti neke promene na svom telu, ali je takođe jako zahvalno i da promenite način razmišljanja o sebi i svom telu: Izgubite malo težine, svaki gram je veoma bitan jer iako se ne vidi daje vam dosta na samopouzdanju; hranite se zdravije, unosite više hrane koja kontroliše holesterol i nivo šećera u krvi; organizujte svoje vežbe tako da poboljšajte krvotok u karličnoj zoni; počnite sa čitanjem nekog seksi štiva; prihvatite svoje telo nebitno koje je veličine; verujte u svoju senzualnost. Početak vam mora biti pronalaženje i uklanjanje svih prepreka koje vam stoje na putu odličnog seksualnog života. Prema istraživanjima Martina Binksa, kliničkog psihologa, 30% gojaznih ljudi potraži pomoć stručnjaka upravo zbog toga što imaju problema sa željom ili samim činom. Dokazano je da ovi problemi imaju koren u fizičkom stanju, odnosno u višku kilograma jer te osobe imaju problem sa holesterolom, ili simptomima dijabetesa. Kod muškaraca ovi problemi mogu dovesti do impotencije jer krvni sudovi u penisu ne sprovode krv u dovoljnim količinama, tako da se kod svih gojaznih muškaraca vremenom javlja gubitak želje za seksom ili impotencija. Međutim, nisu samo muškarci zahvaćeni ovakvim tegobama, i kod žena sa viškom kilograma takođe vremenom opada seksualna želja. U njihovom slučaju, krvni sudovi koji sprovode krv do klitorisa se gase iz istih razloga. Dodatne komplikacije nastaju kada se uz više masti povećava i nivo seksualnog hormona koji vezuje globulin (eng. SHBG) i time što se on vezuje za testosteron, manje ga ostaje slobodnog za seksualnu želju. Binks kaže da se seksualna želja može povećati u trenutku kada ubedite sebe da više vodite računa o svom telu. Potrebno je da, recimo, jedete više voća i sebi postavite cilj da će vam to kontrolisati holesterol ili da smanjite kilažu za bilo koju meru. Nije potrebna drastična promena već samo da podignete sebi volju i da ste svesni da činite neku izmenu. Ako ste raspoloženi za vežbe, 20 minuta telesnih vežbi tri puta nedeljno vam može pospešiti vlažnost, cirkulaciju, orgazmičku funkciju i želju za seksom. Kod žena učinak je još bolji ako se prihvatite neke seksi literature par minuta dnevno. Kako učite vremenom da seks dolazi iz vaše svesti o sebi i samom seksu, lakše ćete se uzbuditi a to je moguće samo ako vam kupovina ili kućni poslovi ne oduzimaju sve slobodno vreme. Problem se krije i u društvu koje nas tera da prvo zamrzimo svoj izgled pre nego što se odlučimo na bilo kakvu promenu. Postoje žene koje su u dugim vezama ili braku a koje mrze svoje telo jer nije kao sa televizije i pomenutih serija što im znatno ugrožava seksualni život ali i odnos sa partnerom. Ako ne možete sebi oprostiti tih par kilograma ili više, možda je potrebno savetovanje sa stručnim licem i automatski ćete postići bolju i zdraviju sliku o seksualnim aktivnostima koja ste izbegavali ili ugrožavali svojim stavovima. Nije potrebno izgledati savršeno da biste uživali u seksu, morate osećati svoju senzualnost iznutra, nebitno koje ste veličine. 
