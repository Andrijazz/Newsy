> Izvor: B92
> Datum: petak 8.04.2011
> Rubrika: život_sex
> Naslov: Da li ste za povremeni seks?
> Članak:

Muškarcima i ženama je podjednako bliska ali i primamljiva ideja povremenog seksa. Jedina razlika je u tome što ženama ne odgovara da im svaka veza bude zasnovana na ovome.

Naime, nova istraživanja pokazuju da su žene zainteresovane za povremeni seks koliko i muškarci ali da genetske predispozicije prave bitnu razliku. Iako pristaju na ovakve veze, kada žene biraju stalnog partnera traže u njemu sigurnost, dobar genetski materijal, oslonac i podršku, a to ne može da se očekuje iz veze koja je bazirana samo na seksu. Muškarcima genetska predispozicija nalaže da svoje seme rasipaju i ostavljaju gde god mogu, jer se tako odvijala borba za teren, odnosno, dominaciju. Kada se bira partner za povremeno uživanje, oba pola su sklona da biraju samo fizički odgovarajućeg, po ukusu. Međutim, kada traže stalnog partnera, izabraće onog ko pruža više "roditeljskih" osobina i u tom slučaju fizički izgled je samo kategorija. Ova teorija o biranju partnera se zove teorija seksualnih strategija i potvrđena je kroz istoriju nekoliko puta. Nedostatak koji danas žene najviše primećuju u novoosvojenim slobodama, pogotovo seksualnim, je ta što se inače ne osećaju dovoljno sigurno i zaštićeno. Iako žele povremene užitke koliko i muškarci, teže imje da se opuste kao što bi to mogle sa stalnim, prisnim partnerom, pa zbog toga ne uživaju dovoljno kada takva romansa počne. Ali ako im se ta situacija predstavi kao veza koja garantuje sigurnost, diskreciju i užitak, žene je ne bi odbile u skoro u podjednakom broju kao muškarci. U sprovedenom istraživanju devojke sa koledža su otvoreno nudile seks svojim kolegama i oni su pristajali u 69 do 75 odsto. Kada su studenti nudili seks studentkinjama, nijedna nije dala potvrdan odgovor na tako direktno pitanje. Stvar je u tome što žene pristaju u istoj meri ali samo pod određenim, specifičnijim uslovima. Nasuprot teoriji o strategijama stoji teorija o zadovoljstvima koja upravo potvrđuje da i dečaci i devojčice vole da su uzbuđeni i zadovoljeni. Po ovoj teoriji, samo je zabava bitna, a biologija se brine za ostalo. Međutim, zašto su devojke odbile sve te ponude za seks? Budući da muškarci pronalaze zadovoljstvo u lepim ženama - ili ženama uopšte - oni mogu da se zadovolje prvim seksualnim odnosom, dok samo 35 odsto žena može to isto. Nesvesno, žene znaju da ishod nije uvek isti za njih i suprotni pol iako, u ovoj igri, svi žele isto. 
