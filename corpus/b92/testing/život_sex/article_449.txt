> Izvor: B92
> Datum: četvrtak 24.03.2011
> Rubrika: život_sex
> Naslov: Koliko orgazama poznajete?
> Članak:

Sigmund Frojd je zagovarao teoriju o dve vrste orgazama kod žena, klitorisnog i vaginalnog. Nešto kasnije drugi učenjaci su ovoj listi dodali i treću varijantu - orgazam G tačke. I tako je nastalo mišljenje da žene mogu imati tri različite vrste orgazama, dok se muškarci moraju zadovoljiti samo s jednom. 

Međutim, bilo da ste muško ili žensko, postoji samo jedan tip orgazma, ali možete da ga osećate drugačije, u zavisnosti od okolnosti i "okidača". Kod oba pola orgazam podrazumeva kontrakcije karličnih mišića koji se pokreću među vašim nogama i formiraju "osmicu" oko genitalija i anusa. Uz dovoljan erotski naboj ovi mišići iznenada doživljavaju seriju brzih, valovitih kontrakcija - obično 4 do 10 kontrakcija sa manje od jedne sekunde razmaka. Jedan puni set kontrakcija daje jedan orgazam. Uz to, većina orgazama podrazumeva i nehotičan pokret kukova, grudi, glave i/ili udova. Kod žena ove mišićne kontrakcije su obično, mada ne uvek, vidljive kao kontrakcije analnog sfinktera i otvaranja vagine. Kod nekih žena orgazam takođe oslobađa tečnost (ženska ejakulacija) od žlezda koje okružuju mokraćnu cev (uretru). Većina žena koja ejakulira izbaci količinu tečnosti velčine kafene kašičice ili manje, ali neke izbacuju značajno više. Ta tečnost nije mokraća, više je nalik tečnosti prostate kod muškaraca. Većina žena ima samo jedan orgazam po snošaju, mada neke (i dalje nije tačno jasno koliko, ali reč je o manjini) mogu da imaju jedan ili dva u nizu (takozvani višestruki orgazam). Kod muškaraca orgazam obično podrazumeva ejakulaciju semene tečnosti. Međutim, različiti nervi kontrolišu orgazam i ejakulaciju. Moguće je imati orgazam bez ejakulacije (suva ejakulacija) što je uglavnom posledica povrede kičmene moždine ili operacije prostate. Takođe je moguće da muškarci ejakuiraju bez orgazma, često usled prevelike količine alkohola ili manjka seksualnog uzbuđenja. U medijima nećete naći neverovatne članke o muškarcima sa višestrukim orgazmima kao o ženama, ali muškarci u tinejdžerskom dobu ili dvadesetim godinama mogu često da dožive novu erekciju brzo nakon orgazma i ponovo dožive vrhunac za manje od jednog sata. Međutim, s godinama, vreme između orgazma i mogućnosti nove erekcije je sve duže i može da potraje satima. Svi orgazmi posledica su niza kontrakcija karličnih mišića. Fiziološki, svi orgazmi su isti. Otkud, onda, razlike između klitorisnog, vaginalnog i onog oko G tačke? Biće da je dobri stari Frojd bio loše obavešten. Sa njegove tačke gledišta klitorisne orgazme doživljavale su uglavnom emotivno nezrele žene. One zrele su imale vaginalne. Da je Frojd bio u pravu, onda bi samo četvrtina žena na svetu bila zrela jer 25 odsto njih doživljava orgazam samo od snošaja. Ženski organ zadovoljstva je klitoris. Brojna i obimna istraživanja pokazuju da 75 odsto žena ne može da doživi orgazam bez direktnog stimuliranja klitorisa. S druge starne, neke - premda ne sve - žene uživaju u naročito snažnim orgazmima od masiranja tkiva vaginalnog zida dubokog oko dva prsna zgloba. To je tzv. orgazam G tačke. Ali bez obzira koji orgazam žena ima, fiziološki svi su oni isti. Kako ih onda doživljavaju različito? Razmislite o smehu. Fiziološki on je isti, iako može da varira od suptilnog kikota do gromoglasnog suzama praćenog smeha sa sve udaranjem po kolenima. Sad razmislite o kijanju. Fiziološki to je jedna ista stvar, ali ponekad je to jedva čujni "ventil" kroz nos, a nekad je tako glasan da se tresu prozori. I da ponovimo još jednom: svi orgazmi su isti, a doživljavamo ih drugačije na osnovu nekoliko faktora: - Vrsta stimulacije. Zavisi da li je pokrenut stimulisanjem klitorisa, G tačke, snošajem ili drugim erotskim dodirima (vibratorima, dodirom analnog otvora i sl). - Kontekst. Orgazam u novoj, tek-smo-se-zaljubili vezi je obično "zemljotresniji" od fiziološki identične reakcije kod parova sa dugim bračnim stažom. - Trajanje vođenja ljubavi. Duže seanse - sa dosta dodira svuda po telu - obično daju jače vrhunce. - Droge. Neki ljudi kažu da marihuana i druge biljke pojačavaju intenzitet orgazma. Ali seks u pijanom stanju često daje razočaravajuće O. Nadajmo se da će ljudi, i muškarci i žene, prestati da se vezuju za "vrste" orgazma koje oni ili njihovi ljubavnici/ljubavnice doživljavaju. Umesto da se pitate zašto niste doživeli orgazme ovako ili onako, važno je da nekome pružite zaštićen, nežan ugođaj pun ljubavi koji će oboma omogućiti da se duboko opustite i postanete dovoljno uzbuđeni da doživite vrhunac - kako i gde god da se on manifestuje.
