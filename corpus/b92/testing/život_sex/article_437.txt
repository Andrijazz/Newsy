> Izvor: B92
> Datum: utorak 19.04.2011
> Rubrika: život_sex
> Naslov: 10 lekcija o ženskom orgazmu
> Članak:

Možda ste na fakultetu pohađali kurs o ljudskoj seksualnosti. Ako jeste, verovatno se sećate jedne stvari: lekcije o ženskom orgazmu. Žene žele da ga dožive, muškarci žele da im ga omoguće. Ipak, češća je situacija da je famozni orgazam divna, čak magična stvar u teoriji, ali nije nešto što se sreće u praksi. 

Ako su i same žene zbunjene svojim orgazmom, čemu onda vi da se nadate? Činjenica je da je ženski orgazam promenljiva stvar. Ali ako pratite naših 10 saveta, stećićete potrebno znanje da biste konačno videli orgazam u prirodi. Dajte joj vremena Kao što vi smatrate da odnos treba da traje što duže, tako mnoge žene misle da ne sme da traje predugo, jer tada pribegavaju lažiranju orgazma ili odluci da ga čak i preskoče. Rešenje? Prekinite opsesiju orgazmom - svojim i njenim. Skorašnja studija švedskih istraživača pokazala je da je opuštenost jedini i najvažniji faktor za dovođenje žene do vrhunca. Zato joj recite da ima celu noć. Pokažete li toleranciju ne samo prema trajanju odnosa, već i njenom seksualnom zadovoljenju, njoj će biti lakše da se preda i dostigne vrhunac. I da, studije pokazuju da je prosečnoj ženi potrebno između 15 i 40 minuta da postigne orgazam. Žurite negde? Uzbudite je svojim talentom Najbolji seks počinje mnogo pre nego što se otarasite odeće. Talenat je - više nego dobar izgled i izvajan struk - moćan afrodizijak, sudeći prema istraživanju Kinsli instituta. Manje iznenađujuće je otkriće da su loša higijena i neuredan stan među stvarima koje ženu najviše odbijaju. Zato se ne ustručavajte da zapevate "Paradise City" na karaokama ili da je nasmejete do suza šalom na svoj račun. Humor je jedan od tih talenata. Kada se skine, recite nešto Žene koje brinu o tome kako izgledaju tamo dole imaju manje šanse da dožive orgazam tokom oralnog seksa. Skorašnja studija objavljena u magazinu "Journal of Sex Research" otkrila je da žene koje se stide svog tela imaju i manje seksualnog iskustva, a samim tim i samopouzdanja. Jasno, sve možete postići laskanjem. Ako vam se dopada kako izgleda kad je gola, podelite to sa njom. Budite nežni Tokom predigre, nežno dodirujte njene grudi sa svih strana; pokazalo se da su ove oblasti u stvari mnogo osetljivije od samih bradavica. Postepeno se krećite prema bradavicama, obraćajući pažnju na njene reakcije. Kako se situacija zagreva, bradavice će imati veći dotok krvi i čulni receptori će postati spremni za direktnu stimulaciju. Upoznajte njene ključne tačke Jednu stvar većina žena voli tokom ručne stimulacije: sporo dodirivanje. Evo kako da to izvedete: lezite pored nje, lako pridržavajte dlan jedne ruke tik iznad njenog klitorisa. Zatim postavite kažiprst i srednji prst duž spoljnih usmina. Dodirujte kožu, povećavajući pritisak kako tenzija raste. Prekrijte oblast oko klitorisa svojim dlanom kako biste dodali indirektnu stimulaciju - mnoge žene su suviše osetljive da bi podnele direktan kontakt u ovoj ranoj fazi odnosa. Kada se uzbudi, položite ruku na njen pubični breg, deo koji prekriva pubičnu kost i pritiskajte klitoris sredinom i vrhovima prstiju dok pritom pometare i celu ruku. Promenite ugao Istražite različite načine penetracije kako biste otkrili šta je najviše uzbuđuje. Vaša prva stanica: G tačka, nalazi se 3 do 5 cm uz prednji zid vagine. Ova sunđerasta regija otekne tokom odnosa. Pokušajte da je polako masirate prstima. Većina žena potpuno poludi od uzbuđenja. Ako joj se ne dopada, produžite dalje. Koritite višenamenske poteze Kako biste povećali njeno zadovoljstvo, insistirajte na kontaktima sa njenim najosetljivijim delovima tela. Ovo je jedan potez koji će je dovesti do ludila: zatražite da legne na leđa, sa ispruženim nogama. Popnite se na nju. Obavijte ruke oko njenih ramena, oslanjajući se na laktove, a vaše grudi neka budu u visini njene brade. Cilj je da klitorisu omogućite kontakt sa vašim penisom. Pomerajte se polako, fokusirajući se na pokrete gore-dole, umesto na penetraciju. Još jedan sjajan trik: pomerajte svoju karlicu u krug ili gore-dole preko njenog klitorisa. Obezbedićete intenzivnu stimulaciju, a sva pažnja će biti usmerena tamo gde joj je i najpotrebnija. Naučite da osetite njen orgazam Uplovite u oralni seks - ne napadajte. Prvo ljubite njenu spoljašnost, a zatim obradite unutrašnjost laganim pokretima vašeg jezika. Pratite njene kukove kako biste uhvatili ritam koji joj odgovara. Osluškujte njene uzdahe dok eksperimentišete sa tehnikama. Pratite znake koji ukazuju da je blizu orgazma. Položite ruku na njen stomak kako biste osetili kontrakcije mišića koje prethode. Pustite je da vodi Kada jednom dođete do vrhunca, nema povratka. Ali žena ima "off" prekidač, koji se isključi ukoliko usporite ili promenite pokrete pred sam orgazam. Potrebno je da isprobavate nove stvari i poboljšavate svoju tehniku, ali kad ustanovite dobitnu kombinaciju, pridržavajte je se do kraja. Pustite je da završi prva Postići istovremeni orgazam je savršen pogodak, ali mnoge žene - naročito one sa osetljivijim klitorisom - su pre za varijantu "ladies-first". Ako stimulišete klitoris predugo, postaje previše osetljiv i otupi za kasniju manuelnu ili oralnu stimulaciju. Zato uvek zadovoljite prvo nju. Bonus: vreme koje je potrebno ženi da postigne orgazam, smanjuje se nakon prvog doživljenog, tako da je često lakše da je drugi put penetracijom dovedete do vrhunca.

Ako vam je ovo zanimljivo, pročitajte: Seks fantazije - da li su vredne truda? Seks: o čemu vodite računa Kakvu vaginu želiš imati? 10 besmislenih mitova o seksu
