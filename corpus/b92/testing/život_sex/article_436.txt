> Izvor: B92
> Datum: sreda 20.04.2011
> Rubrika: život_sex
> Naslov: Seks ili produženje vrste?
> Članak:

Šta ako je sve ono čemu su nas učili o produžetku vrste kao osnovnoj motivaciji za seks, laž? Šta ako mi iz pogrešnog (naučenog) razloga provodimo toliko vremena sa partnerom i vodimo ljubav više nego bilo koja vrsta na planeti? 

Pamela Madsen, pisac memoara, nam je bila inspiracija. Njena priča počinje opisivanjem venčanja i monogamije (ne baš tim redosledom), i "dok nas smrt ne rastavi". Pokušala je da se zadovolji na svaki mogući način, ali da ne prekrši svoje zavete. Imala je "klizave" susrete sa seks surogatima, odlazila je na BDSM žurke, u stvari, uradila je sve ono što je malo koja žena iz njenog okruženja uspela. Oslobodila se i iskusila, napisala bestseler za kojim "balave" milioni žena koje tu hrabrost nisu imale. Ono što Madsenova piše govori o tome da reprodukcija nema veze sa motivisanjem seksa, mi smo veoma primitivni i veoma skloni seksu iz sasvim drugačijih razloga. To je u nama. Prirodno stanje Ono što nam je bio amin poslednjih 20 godina jeste teorija seksualnih strategija. Žena bira jakog i sposobnog muškarca jer želi i takvo dete, a taj muškarac mora ostati uz nju dok se dete odgaja. Muškarci traže mlade ženke u čiju će matericu posaditi svoje seme, najverovatnije traže i da ta materica bude verna. Ovo stavlja polove u nejednak položaj i pretpostavlja veoma pogrešne bračne šablone. Kako ćemo objasniti reprodukciju svim tim neproduktivnim seksom svuda unaokolo? Ljudski seks je mnogo više bez poroda nego sa. Čak stotine parova imaju seks dok se samo u jednom slučaju desi začeće. Nije istina da mi to radimo "kao zečevi" jer se životinje (većina) sakuplja u parove samo radi oplodnje. Probirljivi partneri Teorija seksualnih srategija ovde može da se objasni jer žene jesu izbirljivije nego muškarci. Ali kako da se objasni zašto žene vole i malo "sa strane"? Često se ženska nevernost objašnjava hormonima (žene biraju alfa mužjake u periodu ovulacije). To dalje opet ne objašnjava shvatanje partnera - nečija alfa ženka je nekome beta. Sada se sprovode istraživanja koja objašnjavaju razlike u polovima i navikama i jedno istraživanje pokazuje da su Julije više sklone povremenom seksu nego Romei. Testiranje fizičkog izgleda takođe daje rezultate - za povremeni seks žene biraju Džonija Depa jer im je prirodni afrodizijak, ali za oca će izabrati nekog ružnijeg ali ozbiljnijeg i prilagođenijeg porodičnom životu za oca svog deteta. Drugi način odmeravanja sklonosti polova je odnos muškaraca prema starijim ženama (koje više ne mogu biti majke). Ono što je sigurno, to je da njima ne smeta starija žena ali ako dobro izgleda. I žene će odbiti neuglednog muškarca ako traži samo povremeni seks. Izgleda da devojke vole da se zabavljaju isto koliko i dečaci... kada postoje određene okolnosti. Svi tražimo zadovoljstvo. Teorija zadovoljstva Evo kako biramo partnere i zašto su žene izbirljivije. Kada im se ukaže prilika da sa nekim spavaju, muškarci znaju da će biti seksualno zadovoljeni: orgazam i ejakulacija. Za žene ovo ne važi jer nije garancija da će se svaki seksualni čin završiti sa zadavoljstvom. Čak samo jednu trećinu puta žene uspeju da dostignu orgazam prvi put sa partnerom. Sa druge strane, postoje i tradicija, dogma i različiti društveni konteksti u kojima se ženska seksualnost kritikuje i preispituje. Teorija zadovoljstva je revolucionarna teorija koja objašnjava zbog čega upražnjavamo seks. Odgovor je - zbog zadovoljstva, a reprodukcija je samo produkt, i to drugi u redu. Vodimo ljubav ne da bismo posejali gene, već iz razloga što je osećaj tako dobar (kad je sa pravim partnerom, naravno).
