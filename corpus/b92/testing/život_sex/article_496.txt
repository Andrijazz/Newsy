> Izvor: B92
> Datum: četvrtak 26.08.2010
> Rubrika: život_sex
> Naslov: Zašto ljudi vode ljubav?
> Članak:

Jedno opsežno i iscrpljujuće istraživanje britanskog stručnog časopisa Arhiv seksualnog ponašanja otkrilo je - zašto se ljudi "seksaju". 

Većina ljudi ne odlazi u krevet da bi zgrešili, izrazili ljubav ili se oslobodili stresa. Nije, zato, iznenađujuće da ogromna većina žena i muškaraca imaju seks zato što je to - prijatna zabava koja ispunjava zadovoljstvom i posle koje se osećaju lepo i poletno. Prema rezultatima istraživanja, pretočenim u opsežnu studiju, "vrhunski razlog zašto žene i muškarci uleću u seksualne odnose je što ih je privukao(la) paretner(ka) i zato što se u seksu osećaju zadovoljno". Zašto su ovi rezultati zanimljivi? Zato što opovrgavaju vekovima stari stereotip da samo muškarac ima pravo da seksom doživeo čisto fizičko zadovoljstvo dok žena to radi samo - iz čiste ljubavi! Kakva zabluda i kakvo naopako prosuđivanje uloge polova u seksu... Kolumnistkinja londonskog tabloida San Ketrin Vilnkins, koja se uglavnom bavi problemima odnosa polova, čitaocima je ponudila svoju ličnu priču o - prvom seksu. "Kad mi je bilo 17 ili 18 godina, bila sam do ušiju zaljubljena u momka po imenu Stiv. I ni o čemu drugom nisam bila u stanju da govorim sem o njemu - 'Stiv je divan zato što... Stiv je rekao ovo ili ono'... I tako u nedogled. Verujem da su moji roditelji buli zabrinuti zato što sam tako opsednuta Stivom i sigurno su sumnjali da s njim uveliko vodim ljubav. (Da bi ironija bila veća, Stiv i ja smo svašta radili - sem seksa. A još je smešnija činjenica, koja nije bila poznata mojim roditeljima, da sam nevinost izgubila sa sasvim desetim momkom", poverila se Vilkinsonova. Bilo kako bilo, kaže ona, otac joj je zaobilazno izneo svoj utisak da joj se "taj momak Stiv vrlo dopada i to je u redu ali nemoj mu dozvoliti da ti uradi nešto što ne želiš". Siroti tata! "Bila sam besna na njega jer me je poznavao kao tvrdoglavu i otvorenu osobu koja se retko priklanjala ponašanju gomile i što je pomislio da sam toliko glupa da ne bih mogla da s njim razgovaram o seksu. Zar nije shvatao da je i devojkama potreban seks, da i u nama rade hormoni i da možemo da se ponašamo gore od dečaka", piše Ketrin. U to vreme, seća se ona, "bila sam spremnija da se raspravljam zašto ne vodim ljubav a ne zašto uživam u seksu, besna što je moj otac uveren da sam njegova ljubimica ali i manipulatorka koja je spremna da ode u krevet s momkom samo da bi ga zadržala, zadobila ljubav - što me je razočaralo i uvredilo". Zato je svoj odgovor dovela do perfekcije: "Zapravo, tata, ja stalno od njega tražim da me dira po određenim specijalnim mestima a on to odbija da radi jer tvrdi da me suviše poštuje. Time pokazuje da je običan šmokljan"... "Tata je, naravno, doživeo šok ali od tog trenutka shvatio je da sam sebi 'dodelila' potpunu seksualnu slobodu, da sam u potpunom saglasju sa svojim telom i avanturista u odnosima s muškarcima. I mislim da me je zbog toga cenio i, možda, pomalo mi zavideo na seksualnoj hrabrosti", piše Ketrin. U zaključku lične ispovesti, ona naglašava: "Izuzetno sam srećna što naučne činjenice o ženskoj seksualnosti podržavaju nas, žene u potpunom saglasju sa sopstvenim telom i koje uživaju u istraživanju seksualnog zadovoljstva. Jer, činjenica je da smo suviše dugo bile izložene predrasudama, nerazumevanju pa čak i osudi okoline"...
