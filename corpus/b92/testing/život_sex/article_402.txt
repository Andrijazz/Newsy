> Izvor: B92
> Datum: petak 15.07.2011
> Rubrika: život_sex
> Naslov: Šta treba da znate o kondomima
> Članak:

Iako su kondomi standardna zaštita od neželjene trudnoće i polno prenosivih bolesti, nekima se i dalje ne dopadaju iz više razloga - smanjen osećaj, teškoće u održavanju erekcije, neprijatnost i iritacija. Sve ovo se može prvazići ako se kondom pravilno koristi.

Prvo, da bi se kondom uopšte stavio, penis mora biti u erekciji. Ako pokušate da ga stavite pre erekcije, pritisak kondoma bi prekinuo dotok krvi i možda bi bilo za neke i nemoguće da postignu erekciju. Oni muškarci koji gube erekciju kada stave kondom verovatno ne mogu da se opuste dovoljno jer imaju negativne asocijacije na sam kondom. Ako kondom ne odgovara ili ako se ne postavi kako treba, može se javiti osećaj nelagodnosti. Ako je kondom previše stegnut koren penisa, seks sigurno neće biti prijatno iskustvo. Ako koristite kondom morate znati koja veličina vam odgovara jer samo onaj koji potpuno prijanja neće smetati. Svaki kondom mora imati malo širi deo oko vrha penisa kako bi osećaj bio potpun. Upravo u tom delu na vrhu kondoma se skuplja i semena tečnost. Ako vam je erekcija nešto kraća od dužine kondoma, ostavite taj prostor na vrhu jer ćete se lakše kretati i bolje osećati pokrete. Kroz vreme ćete naučiti tačno koliko vam je prostora na vrhu potrebno. Ako vam ovi, muški, uopšte ne odgovaraju, probajte sa ženskim kondomima. Napravljeni su tako da se ubace u vaginu i ostaju na mestu uz pomoć prstena koji prekriva velike usmine i tako pospešuje odbranu od bolesti. Kako je ovaj kondom dosta širi od muškog, ne postoji osećaj koji stvara nepijatnost kod muškaraca dok nose muški. Kada ga koristite, morate voditi računa da spoljašnji prsten ne sklizne unutra. Najveća "napast" nošenja kondoma je svakako iritacija. Tokom seksa se preporučuju lubrikanti koji olakšavaju prodoro i kretanje, ali oni mogu oštetiti kondome. Koristite one na bazi vode i nećete imati nikakvih problema. Lubrikanti treba da budu i bez glicerina jer on izaziva iritaciju sluzokože. Takođe, kondomi bez spermicida mogu biti od pomoći. Ako vam lateks kondomi smetaju, pronađite poliuretanske ili poliizoprene kondome. Tanji su od lateksa i pružaju prirodniji osećaj. Kada pronađete kondom koji vam odgovara, nećete se žaliti ni na šta. Ali, da biste ga našli, morate ga tražiti. 
