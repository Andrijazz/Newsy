> Izvor: B92
> Datum: subota 7.05.2011
> Rubrika: život_sex
> Naslov: Da li je analni seks novi oralni?
> Članak:

Prema novoj studiji analni seks (koji je do skoro bio tabu tema) postaje popularniji nego ikad.

Prema novom istraživanju objavljenom u Žurnalu seksualne medicine, 1 od 5 žena između 20 i 39 godina starosti imala je analni seks u 2010, a 46% njih je ovaj vid zabave probalo bar jednom, što je značajan porast u odnosu na 1992. godinu kada je procenat iznosio samo 33%. Možda je nekada bio tabu tema, ali je sada popularniji nego ikad. Dakle, da li žene zaista ovih dana upražnjavaju više analnog seksa ili su jednostavno tek sad priznale to? "Muškarci i žene su oduvek uživali u analnom seksu zato je pomalo nejasno otkud ovo iznenadno povećanje interesa," kaže Debi Herbenik, seksualni psiholog. "Možda je odgovor internet, koji je tek bio u povoju kada je ovako veliko istraživanje poslednji put rađeno." Danas ljudi potpuno anonimno, u privatnosti svoga doma, mogu da surfuju netom u potrazi za raznim seksualnim vodičima, seks igračkama i sajtovima na kojima se priča o analnom seksu. Pamela Kleo (28 g) iz Njujorka, imala je analni seks sa dva muškarca, od kojih je jedan i njen sadašnji dečko, i na tu vrstu zabave gleda kao i na svaku drugu seksualnu igrariju: "Analni seks upražnjavamo kad god smo raspoloženi za tako nešto," kaže ona. "To više nije tako velika stvar. I oralni seks su ranije samo neke devojke upražnjavale, a sada je to deo paketa."
