> Izvor: B92
> Datum: utorak 1.03.2011
> Rubrika: život_sex
> Naslov: 13 istina o muškom orgazmu
> Članak:

Iz nepoznatog razloga u svim svetskim magazinima se naširoko priča o orgazmima i potenciji, ali kada pročitate tekst do kraja, teško da ste saznali istinu, a kamoli nešto novo. Među svim pretpostavkama i glupostima koje se pišu, pronašli smo 13 pitanja koja i dalje muče seksualnu civilizaciju. 

1. Da li su ejakulacija i orgazam ista stvar? Orgazam je ono što se muškarcu dešava u toku ejakulacije, i može biti vrlo intenzivan i emotivan, a može biti i prilično neprimetan. Ovaj poslednji se tehnički naziva ejakulacija bez orgazma. Obrnutu situaciju - orgazam bez ejakulacije je skoro nemoguće zamisliti, osim u posebnim slučajevima kada neki mačo tip nakon 7 orgazama zaredom ostane bez semena za osmi. 2. Koliko orgazama zaredom je optimalno? Svi oni koji tvrde da su ejakulirali i odmah nakon toga započeli novi odnos, blefiraju. Dok je mlad (do 25), muškarcu koji je zaljubljen je potrebno oko 3 minuta pauze nakon svakog odnosa, a ta pauza raste sa godinama. Ako ste u vezi u kojoj se seks redovono upražnjava, jedan orgazam bi bio sasvim dovoljan da vas zadovolji, ali ako često menjate partnere i želite izvučete svoj i njegov/njen maksimum, onda bi vaša norma bila 2-3 puta zaredom (gde vreme između ejakulacija opet zavisi od godina). A i ko želi više od toga? Muškarci koji kažu da im se broj povećava i često taj broj premaše, lažu. 3. Da li postoji muška anorgazmija (nemogućnost postizanja orgazma)? Da, postoji. I postoje različiti razlozi za to: može biti problem u cerebralnom korteksu ili može biti do poremećaja u genitalijama nakon operacije ili neke infektivne bolesti. Postoji čitav niz stanja i poremećaja koja mogu dovesti do 'retrogradne ejakulacije, stanja u kome se semena tečnost ne izbacuje van tela, već se vraća u bešiku. Koliko god čudno da izgleda to što nema ejakulacije, ako uradite analizu urina, naći ćete spermu. A sve vreme je erekcija sasvim normalna. 4. Preuranjena ejakulacija? U modernoj seksologiji ne postoji sličan termin, ali, očigledno, postoji među parovima. Zapravo, uopšte nije bitno da li muškarac završi za 5 sekundi ili 40 minuta, najbitnije je da su oba partnera zadovoljena. Kada postoji preuranjena ejakulacija, to je uglavnom psihološki problem i u 80 odsto slučajeva se tretira razgovorom. 5. Da li tantrički seks koji odlaže ejakulaciju i do nekoliko dana zaista podiže nivo energije i produžava život? Produžen seksualni čin, pogotovo kod muškaraca starijih od 40 godina, može samo da škodi njegovom zdravlju. Podiže krvni pritisak i ubrzava puls, plus i nivo hormona. Seks treba da bude stvar navike, treba da predstavlja zadovoljstvo. To je jedini način na koji ga treba posmatrati. 6. Da li obrezivanje utiče na muški orgazam? Kada se odstrani spoljna kožica i vrh penisa uvek bude otkriven, može samo da učini da on vremenom bude manje osetljiv. Zbog toga, seksualni čin može samo duže da traje. 7. Da li muški orgazam zavisi od poze kao kod žena? Donekle zavisi od poze, ali ne kao kod žena. Žene će promenom poze osećati stimulaciju drugačijih tačaka i svaka poza donosi novu senzaciju. Kod muškarca je najbitnije da se menja ugao pod kojim on posmatra svoju partnerku jer, istina je, muškarac voli očima. 8. Od čega zavisi intenzitet ejakulacije? Ponekad sperma samo izleti dok se nekad lenjo ispušta u malim količinama. Po pravilu, prva količina se ispušta u letu, a sve ostale sve sporije i po manje. Dobar tok sperme znači da je reproduktivno zdravlje u odličnom stanju. Ako se i prvi mlaz ispušta polako znači da je sperma previše gusta, a uzrok tome može biti apstinencija, infekcija, hladnoća, početak prostatitisa, ali u svakom slučaju je odličan razlog da posetite lekara. Nikako se nemojte oslanjati na to da to ide s godinama ili da će pročći samo od sebe jer gustina i stanje sperme nemaju nikave veze sa godinama. 9. Da li učestalost seksualnih odnosa treba da bude u korelaciji sa učestalošću orgazama? Kod žena, koliko se zna, to ne mora da ima nikakve veze jer one ne moraju da dožive vrhunac tokom svakog odnosa, i to ništa nije toliko strašno. Ista stvar se desi čak i najboljim muškarcima. Ponekad kada muškarac uvidi da ne može ženu da dovede do vrhunca, jednostavno se zaustavi i prekine odnos, spreči sebe da ejakulira. Međutim, ako vam se ovo dešava u više od 50 odsto odnosa, zapitajte se. 10. Da li dug period bez ejakulacije ima negativne posledice? Najučestalija posledica je prostatitis i poneka upala. Apstinencija i neaktivan način života su pogotovo opasni za karlicu. Čak je i Julije Cezar nakon nekoliko sati sedenja odlazio u drugu prostoriju gde su ga čekale dve dame kako bi imali seksualni odnos, znao je za moguće probleme. Ako nemate sreće sa ljubavnim životom, probajte sa starom dobrom masturbacijom. 11. Da li je ejakulacija bez seksualnog čina normalna stvar? Zamislite da gledate u neku lepu nagu damu u magazinu i doživite orgazam. To nije ejakulacija, to je spermatoreja, bolest izazvana mlitavošću mišića koji okružuju prostatu. Drugim rečima, to je poodmakli stadijum prostatitisa. 12. Da li je istina da muškarci lakše doživaljavaju orgazam oralnim nego vaginalnim seksom? To je samo stvar ličnog izbora, ukusa. Jedino što treba da imate na umu je da oralni seks ujutru može dovesti do muške anorgazmije. I postoje neka higijenska pravila koja treba da poštujete. Najbitnije je da obavezno operete zube pre oralnog seksa jer karijes koji se nagomilava u ustima tokom noći može lako stići do mokraćnog kanala i tu mogu nastati razne upale. 13. Da li to što muškarac jede može uticati na ukus sperme? Slatkiši i voće daju spermi bolji ukus. Beli luk uništava svaki sladak ukus i miris. Svi upalni procesi mogu dati spermi gorak ili ustajao ukus, zbog toga ako pomislite da nešto nije u redu, treba mu reći da ukus nije baš primamljiv. Sada možda malo bolje razumete šta se dešava u muškom telu, nema laži, nema prevare. Devojke, za savršen početak seksualnog odnosa, uhvatite ga nespremnog, svi će se složiti.
