> Izvor: B92
> Datum: utorak 21.06.2011
> Rubrika: život_sex
> Naslov: Koliko vremena bacamo na pornografiju?
> Članak:

Prosečan muškarac provodi 3 meseca gledajući porniće, ali ni žene ne zaostaju mnogo, otkriva novo istraživanje.

Muškarci gledaju žene u toplesu i erotske scene u magazinima, na dvd-u i internetu najmanje 40 minuta nedeljno ili 35 sati godišnje. Jedan od šestorice muškaraca priznaje "da je zavisan od pornografskog sadržaja", dko pripadnice lepšeg pola provode 19 minuta nedeljno gledajući neku vrstu pornografije. "Pornografija je veliki deo života ljudi i oni provode mnogo vremena u životu gledajući je, ali to može imati i negativne uticaje na neke," kaže dr Kris Forester. "Baš kao što je u redu popiti par pića, ali alkoholizam ne donosi ništa dobro. U ljudskoj je prirodi da su zainteresovani za gledanje pornografije ali oni nekome mogu uništiti život." "Naše istraživanje pokazalo je, da na duge staze, gledanje ovakvog sadržaja unesrećuje 6 od 10 muškaraca i oni se trude da prestanu sa praćanjem filmova za odrasle." Dr Forester je rekao da muškarci koji prate pornografiju uglavnom ne mogu da pronađu odgovarajuće partnerke, a čak trećina ispitanika je izjavila da ih eksplicitni materijali stimulišu više od njihovih lepših polovina. "Ovo može da uzrokuje veliki problem za veze, a pornografija je jedan od vodećih uzroka za razvod brakova. Tužna istina je da seksualna frustracija i radoznalost ljude brzo dovode do osećanja bespomoćnosti i izolacije, a ne do ispunjenosti," kaže dr Forester. Istraživanje je obuhvatilo 1,000 muškaraca i žena koji su odgovarali na pitanje o svojim seksualnim navikama i stavovima. Jedan od šestorice muškaraca kupuje pornografiju, ali ne želi da drugi saznaju za to. Petina ispitanika je bila uhvaćena na delu, a samo 1 od 10 žena je zatekla svog partnera "u šteti", rezultati su predstavljenog istraživanja. Jedan od dvadeset ispitanika prepoznao je prijatelja u porno filmu, a 11 odsto je snimilo sopstveni kućni video. 
