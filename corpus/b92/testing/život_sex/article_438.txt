> Izvor: B92
> Datum: utorak 19.04.2011
> Rubrika: život_sex
> Naslov: Šta sve žene nauče o seksu do 30.
> Članak:

Postizanje zajedničkog vrhunca je precenjeno, kajanje zbog seksa za jednu noć je pase, sve erogene zone su prihvatljive. Sve to i još puno toga što svaka žena treba znati do 30. godine

To su godine u kojima žene ulaze u smireniju, samouvereniju fazu. U period života kada mogu bez straha reći šta žele i znaju kako to da dobiju. Žene u 30-ima već su dovoljno, iskusne, samopouzdane i vešte i znaju zbog kojih stvari se ne treba kajati, zbog čega ne treba razbijati glavu i na koji način postići potpuno fizičko zadovoljstvo. Evo što su sve naučile: Doživeti vrhunac zajedno je precenjeno i nerealno Iskusne žene ne stvaraju sebi nepotrebni pritisak. One znaju da zajednički vrhunac nije važan za kvalitetan i dobar seks. Zadavati određeni cilj u seksu može biti samo kočnica i opterećenje. Kajanje zbog seksa za jednu noć. Što je to? Imali ste divlji seks na brzinu za jednu noć. Pa šta sada? Glas morala koji vas je prije upozoravao da dobre devojke to ne rade više nije tu. Znate da zbog toga niste lošija osoba. I vi ste, kao i on, jednostavno uživali u strasti koja vas je ponela. Nisu toliko opterećene malim fizičkim nedostacima U dvadesetima ste verovatno pre skidanja pred muškarcem obavezno prošli manikir, depilaciju, solarijum. Tek kad ste bile sigurne da nema nijedne izdajničke dlake, akcija je mogla početi. U tridesetima ćete biti manje opterećene, a neće vam pasti na pamet da odbijete seks zato što ste se depilirale pre deset dana. Naravno, da to ne znači da ste se zapustili, jednostavno znate da kvalitet seksa ne zavisi od sveže depilacije i manikira. Sve njegove erogene zone su prihvatljive Svi njegovi delovi tela su potencijalne erogene zone. Znate već šta ste sve izbegavali u dvadesetima. U zrelim tridesetima spremni ste na eksperimente. Poznaju svoje telo i njegove potrebe I znaju kako da ih zadovolje Nema ništa više seksi nego pokazati partneru šta želite. Pravi muškarac znaće to da ceni u i potrudiće se oko vas. Znate da je u redu odbiti neke stvari Ako niste raspoloženi, ako vam se nešto ne sviđa ili vam jednostavno nije do seksa, znate kad da kažete NE. Lubrikanti će spasiti stvar Ne smatrate da je upotreba lubrikanata nešto perverzno. Želite seks, ali telo još nije dobilo poruku. Uzećete malo lubrikanta i podmazati stvar, ništa strašno. Muškarcima trebaju jasna uputstva Teško da će shvatiti šta vam odgovara ako na svaki njegov dodir uzdišete kao kad ste imali dvadeset. Ako želite jače, brže ili ipak nežnije, to mu sad govorite jasno i glasno. Istinski užitak ne znači uvek romantiku Seks može biti odličan i ako imate seks na brzinu na kuhinjskom stolu ili ako ga upražnjavate napola pijani nakon žurke kod prijatelja. Sve je to OK, prihvatljivo i seksi. Zaštita je nešto što dugujete sebi Reći mu da stavi kondom nije nešto što se bojite da izgovorite. Svesni ste posledica poput neželjene trudnoće ili polnih bolesti. I nesavršena tela u krevetu su odlična tela Višak na stomaku. Butine s prvim znakovima celulita. Grudi koje polako prestaju da prkose gravitaciji. Koga briga? U seksu uživate bez obzira na male nesavršenosti. Seks s jednom osobom je podcenjen Biti s osobom na koju se možete osloniti i kojoj potpuno verujete može vam priuštiti nezaboravne seksualne užitke. Prestali ste da verujete da je monogamija dosadna. Seks u tridesetim je naplata naučenog U dvadesetim ste imali loše mladiće, ali ludi seks ili obrnuto. U tridesetim želite kompletan paket. Imate iskustvo, samopouzdanje i vreme je za naplatu. 
