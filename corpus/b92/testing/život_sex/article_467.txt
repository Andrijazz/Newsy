> Izvor: B92
> Datum: četvrtak 6.01.2011
> Rubrika: život_sex
> Naslov: Tajni užici zrelosti
> Članak:

"Tajni užici zrelosti" je naslov knjige dr. Christiane Northrup, koju toplo preporučujem svim čitateljkama. Knjiga je prvenstveno namenjena ženama u zrelim godinama, međutim, sadržajem i porukama, u stvari može biti od koristi ženama svih godina. Piše: Nataša Barolin Belić, seksualni terapeut i savetnik za veze 

Dr. Christiane Northrup je lekar, ginekolog i do sada su prevedene 3 njene knjige (Žensko telo ženska mudrost, Mudrost majčinstva i Mudrost menopauze) koje su govorile i o smetnjama i o bolestima (iako ne samo o tome). Ova knjiga, za razliku od prethodnih, govori o uživanju, govori nam tome kako se upustiti i prepustiti u područje koje je, nažalost, mnogim ženama, ako ne nepoznato, a onda svakako daleko - kako se upustiti u užitak. U uvodu svoje knjige dr. Northrup nam poručuje da žene starije od 50 godina postižu maksimum svojih sposobnosti u različitim područjima svoga života, pa tako i u seksualnom području. Iza 50-e čeka nas najbolji seks u životu, uverava nas autorka, koja je i sama prešla 50-tu, a pritom je, kako sam već spomenula, specijalista ginekološkog zdravlja, tako da zna o čemu govori. Kada žena ima "hrabrosti da promeni svoja verovanja i ponašanje tako da izražava svoju istinu te da njeguje zadovoljstvo umesto stresa, tada ima snage da stvori život neobuzdane sreće, neograničenog obilja i zdravog odnosa." Očekivana životna dob žene danas je više od 80 godina i u svakoj od tih godina žena može i treba otkrivati lepotu života i same sebe. Žena može rasti i razvijati se i sa mudrošću koju sa sobom nose godine, još više uživati u sebi, svojoj seksualnosti, svojim dragima i celom svom životu. "Rađamo se da bismo iskusili neograničen užitak i sreću". To je naše pravo po rođenju.", kaže nam autor. "Ići za užitkom i dopustiti sebi da ga redovno doživljavamo krajnje je bitno za stvaranje i zadržavanje zdravog telesnog i emocionalnog zdravlja." S takvim porukama dr. Northrup nas uvodi u svet užitka. Uči nas kako su užitak i zdravlje povezani, govori o tome zašto, nažalost često, odbacijemo užitak, i kako reći užitku DA. Takođe, u knjizi se detaljno govori o azot monoksidu, "plinu bez mirisa i boje koji proizvodi naše telo, većinom na zidovima krvnih žila u butandion monoksimu, izrazito tankom ali vrlo bitnom sloju". Proizvode ga i plućne stanice, bela krvna zrnca i neuroni. Dr. Ferid Murad je 1998. godine dobio Nobelovu nagradu za medicinu za otkriće da je azot monoksid signalizacijski molekul u našem telu, to znači da ako telo proizvodi dovoljno azot monoksida, stanice ostaju zdrave i dobro funkcionišu. Ako ga nema dovoljno, stanice počinju da se raspadaju i to ostavlja prostor za bol, degenerative bolesti kao što su dijabetes, artritis, srčana i druga oboljenja. Dr. Northrup je pri pisanju knjige sarađivala s dr. Muradom i kroz knjigu nam pružila znanja o Azot monoksidu u našem telu, njegovoj ulozi i važnosti, vezi između uma, tela i azot monoksida. Podaci koje dr. Northrup iznosi u knjizi korisni su i motivišući za rad na sebi i svom putu do prihvatanja užitka kao prava i mogućnosti svake žene. U knjizi možemo naučiti kako imati dovoljno azot monoksida, odnosno kako postići najviš nivo. Dr. Northrup o tome govori detaljno korak po korak. A takođe nam nudi i sedam "ključeva tajni" koje otvaraju vrata predivnoj seksualnosti i senzualnosti nakon menopauze (svakako i pre nje, međuti često mislimo da s menopauzom ove tajne prestaju da vrede): 1. Postanite tragačica za vlastitim zadovoljstvom 2. Uzbudite samu sebe, podesite svoj mozak na frekvenciju užitka 3. Zapamtite da je uzbuđena žena neodoljiva 4. Vežbom do užitka 5. Prepoznajte i otpustite bes i negativnost 6. Obvežite se na redovno ispitivanje mogućnosti svog telesnog užitka 7. Živite život na način koji vas pokreće, motiviše i podstiče druge da pokažu svoju najbolju i najzdraviju stranu. Knjiga je vrlo pozitiva, optimistična i nudi ženama još jedan uvid u svet vlastite ženstvenosti i senzualnosti. Verujem da će svaka od vas u njoj naći poticaj za novi pristup vlastitoj ženskoj mudrosti i vitalnosti. Prikaz ove knjige završila bih rečima autorke: " Reakcija vaše seksualnosti i orgazma je jedan od osećaja koji kreativna energija izaziva u telu. Ta vitalna orgazmička energija uvek vam je dostupna i možete naučitida je svesno usmeravate da vam isceli telo i život."
