> Izvor: B92
> Datum: petak 3.09.2010
> Rubrika: život_sex
> Naslov: Šta uraditi za svog muškarca?
> Članak:

Ukoliko nemate dobar seksualni život sa vašim partnerom, moguće je da ga nečim udaljavate od sebe. Pročitajte nekoliko stvari koje žene nikada ne bi trebalo da čine.

Muškarci će uvek biti muškarci, ma šta da se dogodi. Oni ne razmišljaju niti se ponašaju kao žene. To je jednostavno u njihovim genima, sviđalo se to ženama ili ne. Kada se govori o seksu, oba pola imaju svoje specifičnosti. Postoji beskonačna lista stvari koje žene mogu učiniti u krevetu, a koje će, umesto da privuku partnera, imati suprotan efekat i delovati negativno i time ga odbiti. Da biste izbegli ovakvu situaciju, donosimo vam nekoliko korisnih saveta. Shvatite da muškarci ne razmišljaju kao žene. Za muškarce romantika i seks nisu sinonim, pa romantika i ne mora biti prisutna tokom odnosa. Ako vaš partner želi seks u trenutku kada niste raspoloženi ili kada ne vlada romantična atmosfera, možda bi trebalo razmisliti da mu ipak udovoljite, jer biste kasnije mogle da snosite posledice. Seks je za muškarce uglavnom fizičko zadovoljstvo i njegov nezasiti seksualni apetit je deo njegove muškosti. Devojke treba da budu prefinjene, ali ne i u krevetu. Ako ste stidljivi, verujte, nećete se dobro provesti. Manjak ženske energije tokom seksualnog odnosa može dati utisak da oklevate i da niste zainteresovani za partnera. Takođe, to može biti pokazatelj da ne želite da pokažete svoja osećanja. U krevetu učinite sve da zavedete partnera, glasno pokažite vaše zadovoljstvo tokom seksa, jasno i glasno recite svoje želje. To će pomoći vašem partneru da vas zadovolji na pravi način. Važno je da znate da muškarci ne mogu čitati vaše misli, iako bi većina žena volela da su u stanju da to učine. Ako želite nešto, morate biti iskreni i reći to vašem partneru. Verujte, vaš partner će biti zahvalan što delite svoje tajne i najskrivenije fantazije sa njim. To će ga osloboditi pritiska koji ima zbog toga što pokušava da odgonetne šta volite a šta ne, te će rado učiniti sve kako bi vas zadovoljio. Većina muškaraca priznaje da ih uzbuđuje kada saznaju način kako da zadovolje svoju partnerku. Muškarci fantaziraju o seksu stalno. Najbolji način da zadržite svog partnera jeste da pokušate da ispunite njegove fantazije. Prihvatite činjenicu da oni imaju ogroman seksualni apetit koji je skoro nemoguće zadovoljiti. Žene nisu ništa manje uzbuđene od muškaraca kada je reč o seksu, one samo nisu sklone da svoju seksualnu želju izreknu i otvoreno pokažu. Kada stupite u seksualni odnos sa vašim partnerom, pobrinite se ipak da mu pružite akciju kakvu očekuje. Tada pokušajte da svoje fantazije podelite s njim. Budite sigurni da će mu prioritet biti da ih ostvari. Raznolikost i promene mogu pozitivno uticati na seksualni život. Ukoliko ne želite da istražujete, nikada nećete saznati šta vaš partner želi. Na primer, ako vaš partner želi da proba neki novi položaj tokom odnosa nemojte odbiti, barem probajte. Radoznalost i aktivnost tokom seksualnog odnosa je puno bolja od stidljivosti. 
