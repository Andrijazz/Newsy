> Izvor: B92
> Datum: ponedeljak 30.05.2011
> Rubrika: život_sex
> Naslov: Kako muškarci doživljavaju seks?
> Članak:

Muškarci verovatno nemaju pojma kako njihove voljene žene gledaju na njihov seksualni nagon. Svaka žena je svesna da je seks važan i da vam je potrebniji nego njoj. Ali ne zna da on spada i u muške emocionalne potrebe. 

Žene to jednostavno ne razumeju. Doduše, ni muškarci nemaju baš mnogo razumevanja za mnoge ženske potrebe. Međutim, takva "gubljenja u prevodu" mogu se zaobići uspostavljanjem dobre komunikacije. Seks nije samo fizička potreba Naravno, muškarci vole seks. Međutim, značaj strasti i emocija ne mogu se porediti. Muškarci su u stanju da provedu i ceo život pored osobe, s kojom možda i nemaju vatromet u krevetu, ali gaje duboku emocionalnu povezanost. Kao i ženama, i njima je potrebna emocionalna podrška partnera. Privrženost je podjednako važna za oba pola. Uprkos tome, vaš muž ili momak ne mora da bude maza. Možda nikada neće poželeti da vam leži u krilu i umiljava se. Takvima je način da pokažu privrženost upravo - seks! Kad vas boli glava... "Imam glavobolju" postao je izraz koji se koristi u skoro ironičnom kontekstu kada nešto ne želimo da uradimo. Iscrpljene, zaposlene žene po završetku radnog vremena i brige o deci verovatno i nisu raspoložene za seks. Možda su ljute na muža ili momka i odbijanjem da vode ljubav s njima "teraju kontru". Na kraju krajeva, možda ih stvarno boli glava. Međutim, kada kažete svom muškarcu da ne želite seks ili smislite izgovor poput ovog, on to doživljava kao odbijanje. On će "razumeti" da niste zainteresovani za njega ili da nije dovoljno dobar za vas. Muškarci su nesigurna bića. To nije oružje Seks je emocionalna potreba vašeg muškarca i zato nema razloga da to koristite kao poklon kojim ćete njime manipulisati ili ga kažnjavati. Ključ je u tome da ga ispoštujete. Ako tvrdite da vas boli glava ili da ste suviše umorni da bi vodili ljubav, a to ne mislite, učinićete da se oseća loše. On ne razume zašto ne želite da spavate s njim, kad je seks za njega izvor energije i okrepljenja. Šta za njega znači popuštanje? Pre svega, ne treba da se prema seksu odnosite kao o nekom vidu popuštanja i ustupka koji činite vašem muškarcu. Ako ste u braku, zarekli ste se da ćete svog muškarca voleti do smrti. I žene i muškarci treba da se žrtvuju za svog partnera i danas - sutra decu. Nekada je i seks žrtva. Sasvim je u redu povremeno ga odbiti, ali to ne treba da postane pravilo. Sa druge strane, ako budete uvažavali suprugove emocionalne potrebe za seksom, to će vam se višestruko isplatiti. Učinite da se oseti poželjnim, pa ćete se i vi tako osetiti. Stvari će se onda same dešavati. Uvek imajte u vidu emocionalne potrebe svog muškarca i da ga ne smete da zapostavite.

Ako vam je ovo interesantno, pročitajte: Zašto muškarci vole pornografiju? Muškarci: 10 ružnih istina Zašto muškarci lažu?
