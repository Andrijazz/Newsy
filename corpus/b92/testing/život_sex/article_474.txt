> Izvor: B92
> Datum: nedelja 12.12.2010
> Rubrika: život_sex
> Naslov: Orgazam koji svi priželjkujemo
> Članak:

Magični zajednički, istovremeni orgazam. Kako je ova tema postala tako senzacionalistička i dobila tako značajnu ulogu kada je u pitanju ljudska seksualnost?

Pritisak koji nosi muškarac da bi seksualno zadovoljio svoju ženu nije novost. U mnogim zajednicama se zapravo veruje(uključujući i zapadnu civilizaciju u različitim dobima) da je ženski orgazam neophodan isto koliko i muški. U nekim društvima se čak veruje da su višestruki orgazmi žena neophodni da bi se došlo do zdrave bebe. U jevrejskoj tradiciji orgazam koji muž daruje svojoj ženi tokom seksa se smatra za "micvu" ili sveti i podsticajni čin ljubaznosti i dobrote. Doktor Maks Haner je početkom 20. veka pisao da ako muškarac ne podari svojoj supruzi orgazam tokom seksa, jadna žena može da se razboli i oda zlu samozadovoljavanja, osuđujući sebe i svoju decu na kazne za greh, a to bi sve bila krivica bezobzirnog, neveštog i sebičnog muža. Rasel Tral, lekar i učitelj u 19. veku je je smatrao da će, ako seks ne zadovolji oba partnera, ako nije darežljiv i harmoničan, bez ljubavi, kao suprotnost čistoj požudi, dete koje se rodi iz ovakvog čina imati oštećenja. Dete požude bi pokazalo slabosti koje je nasledilo od izopačene zajednice svojih roditelja. Muškarci se nalaze pred neverovatnim unutrašnjim i spoljnim pritiskom da podare svojoj voljenoj orgazam. Muškarac meri svoje samopouzdanje u seksu na osnovu reakcije partnerke na njegovu tehniku. Kada muškarac i žena odu u krevet, žena brine o svom telu i izgledu, dok muškarac brine o svojim veštinama i sposobnosti da seksualno zadovolji ženu. Muškarčev naglasak na ovo je ustvari glavni razlog zašto žene glume orgazam. Žene kažu: "Pa, znala sam da nikad neću moći da svršim na taj način, ali nisam želela da se on oseća loše." Ili još gore: "Znala sam da neće da prestane dok ja ne doživim orgazam, tako da sam na kraju odglumila, da bih mogla već jednom da spavam!" A pritisak ne prestaje tu. Nekad nije dovoljno da žena doživi orgazam, već ako je to zaista divno iskustvo, oba partnera će čudesno uspeti da dožive orgazam u istom trenutku! Simultani orgazam je pokazatelj komunikacije para, povezanosti, posvećivanja, poštovanja i slaganja i kompatibilnosti u seksu. Stvarno? Kada se desi, sigurno je prelepo. Ali da li to zaista znači nešto? Nema mnogo pravih studija o tome, osim nekih naznaka da zajednički, istovremeni orgazam nije tako uobičajen kao što ljudi veruju. Postoji tako neverovatne razlike u ljudskim telima i reakcijama tokom seksa, da zajednički istovremeni orgazam pre zahteva mnogo slučajnog poklapanja tajminga i usklađenosti, nego neku mističnu fizičku ili duhovnu povezanost. Ovakvi orgazmi mogu mnogo češće da budu izraz seksualnog uzbuđenja muškarca i uzbuđenja žene koja se približava vrhuncu. Seksualnost i seksualni čin su mnogo više od samog orgazma. To je svakako trešnja na vrhu torte, ali više toga je u igri kada se radi o intimnosti pa ne treba brinuti samo o tome da li je neko doživeo orgazam ili ne. Da li tajming na kraju odnosa (nije obavezno da se odnos obavezno završi orgazmom - može biti mnogo lepih stvari nakon toga, maženje, razgovor itd.) stvano ima toliki značaj za vrednost celokupnog iskustva? To je kao da idete u zabavni park, vozite se čitav dan i divno provodite ali poslednja vožnja ne bude tako zanimljiva. Da li to može da vam upropasti ceo da i da zaključite da je sve bilo traćenje vremena i da ste iznevereni? Mnogi ljudi tako razmišljaju o seksu - da je sve u finišu, ako kraj ne valja, cela stvar gubi gubi na značaju. Seks i intimnost su sami po sebi komplikovani. Da li ljudi mogu jednostavno da se prepuste uživanju i da prestanu da osećaju toliki pritisak i smanje prevelika očekivanja?
