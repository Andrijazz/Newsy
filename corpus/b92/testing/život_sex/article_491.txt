> Izvor: B92
> Datum: petak 17.09.2010
> Rubrika: život_sex
> Naslov: Seks: odgovori na 14 neprijatnih pitanja
> Članak:

Postoje brojna pitanja o kojima žene nisu spremne da pričaju sa svojim prijateljima ili recimo ginekologom. Mi vam nudimo odgovor na 14 najčešćih pitanja u vezi sa neprijatnim pitanjima o seksu koja vas interesuju ali nemate hrabrosti da pitate svoje bližnje. 

1. Zašto mi grudi nisu simetrične? Osim ako niste radile plastičnu operaciju, vaše grudi su verovatno asimetrične. To je zato što su one sačinjene od mlečnih žlezda i masnog tkiva i prorodno je da je različita količina u svakoj, objašnjava ginekolog Glen Apdejk. Kod nekih žena asimetrija je više izražena i to je najčešće pitanje estetike. Ako na loš način to utiče na vaš seksualni život, operacija bi mogla da bude rešenje. Ali ako jedna dojka od jednom postane veća od druge, to bi moglo da ukazuje na infekciju ili tumor, zbog čega morate odmah da obavestite svog lekara. 2. Da li je normalno da puštam gasove za vreme orgazma? Kada ste u klimaksu, mišići oko genitalija se opuštaju, tako da nije neobično da se malo gasa omakne, objašnjava Milisent Komrije, osnivač i medicinski direktor Long Ajlend Koledž Centra za zdravlje žena u Bruklinu. Ali čak i pre orgazma moguće je da se ispusti gas zato što se penis kreće dole i gore kroz vaginalni zid pri čemu pritiska anus. Ako se to dešava često i neprijatno je pre odnosa uzmite lek protiv gasova. 3. Sanjala sam da vodim ljubav sa drugom ženom. Da li to znači da sam lezbejka ili biseksualka? Seksualni terapeut Mišel Sag kaže da ne mora da znači. Može da se desi da vas je privukla žena (ili određena žena), što može da znači da vam nedostaje bliskost, prijatna osećanja ili druženje sa devojkama. Ponekad ženska figura u vašim snovima simbolizuje ljubav i bliskost, objašnjava doktorka. I dodaje da ako ste u vezi sa muškarcem i ne dobijate dovoljno bliskosti, ovakav san bi mogao da znači da vam je potrebna. Zapamtite: Erotski snovi ne odeređuju vaše seksualno opredeljenje. 4. Da li je ranica od prehlade isto što i herpes? Ranica od prehlade nije isto što i genitalni herpes, ali može da ima sličan sastav čime bi mogla da uzrokuje ranice na ustima (licu, grudnom košu ili prstima) ali i plikove na genitalijama. U nekim slučajevima virus koji je izazvao ranicu na ustima može da se proširi i izazove ozbiljne očne ili moždane ifekcije. 80 posto američke populacije ima virus herpesa na ustima, a 20 posto ima genitalni herpes. Virus herpesa HSV 1 se javlja uglavnom na delovima iznad struka (uglavnom se prenosi ljubljenjem ili deljenjem pribora za jelo) dok se herpes virus HSV 2 obično javlja ispod struka (i prenosi se seksualnim putem). Mada se oba virusa mogu preneti oralnim seksom. 5. Da li određene vežbe zaista dovode do boljeg seksa? Svakako. Dobar kardio trening mogao bi da pomogne da imate više energije i bolju izdržljivost. Trening snage i istezanje vam mogu pomoći da izgradite mišiće i da vam telo bude razgibanije tako da možete da budete u različitim pozama tokom seksa. Najbolje vežbe za poboljšanje seksa su Kegelove vežbe - osnovni trening snage za mišiće karlice koji drže vaginu, anus, matericu, bešiku. Što više ojačete ove mišiće to će vam orgazam biti intezivniji. Da bi ste locirali mišiće o kojim govorimo, kada mokrite probajte da se zaustavite. Tako stegnuti ostanite pet sekundi, a onda se opustite. Ako u toku dana uradite 50 - 150 ovakvih vežbi, vaši vaginalni mišići će se održati u dobrom stanju. Naravno nemojte raditi ovu vežbu dok mokrite, to može da dovede do infekcije bešike. 6. Da li je sajber seks prava prevara? Mnogi provokativne mejlove ne doživljavaju kao prevaru. Njihovo objašnjenje za to je da tu samo razmenjuješ misli i fantazije, a ne telesne fluide. Ali zapitajte se: Da li bi vaš partner bio povređen i ljut kada bi pročitao šta ste napisali? Ako se vašem partneru to ne sviđa i ako ga povređuje kada to radite, onda bi trebalo i da prestanete. Pokušajte da shvatite šta nedostaje vašem seksualnom životu kada vam je potreban onlajn seks. Da li vam je dosadio? Da li vas muž vidi kao majku svoje dece dok se vi osećate kao seksi mačkica? Ili možda želite da probate nešto smelije u spavaćoj sobi? Umesto da upražnjavate sajber seks, pričajte o tome sa svojim partnerom i proširite zajedno svoj seksualni život. Pravi seks pobeđuje virtuelni svaki dan. 7. Da li će moja vagina biti primetno veća nakon porođaja? Ako se prirodno porodite, očekujte neke promene. "Posle porođaja vagina će biti šira 1 - 4 cm", kaže dr Bruk Rozenvič. Da li će se vratiti u stanje pre porođaja zavisi od toga kolika je beba, koliko dugo je trajao sam porođaj, da li je dobar posao uradio vaš akušer i koliko ste radili Kegelove vežbe. Ukoliko ste radili vežbe za vaginalne mišiće ishod će biti bolji. Ukoliko vas akušer dobro ušije, mogle biste da budete bolje nego ranije. Ako ste više puta rađli i želite da vaša vagina bude još uža i posle niza serija Kegelovih vežbi, informišite se kod ginekologa o rekonstrukciji vagine. 8. Nikada nisam doživela orgazam za vreme odnosa. Šta sa mnom nije u redu? "Ako niste imali orgazam za vreme odnosa sa vama je sve u redu", kaže dr Stefani Bahler. "Neke žene se uznemire kada im partner kaže da ne zna šta sa njima nije u redu jer su njegove prethodne ljubavnice doživele orgazam." Ako ste ovo doživeli sledeći put možete da mu kažete da je za vas savršeno normalno da uključi i ruke. Istraživanje je pokazalo da 70 posto žena ne može da doživi orgazam tokom odnosa bez direktne stimulacije klitorisa. Dodirivanje klitorisa znatno će vam povećati šanse da doživite orgazam. Ako nikada niste doživeli orgazam, a oko 10 posto žena nije, možda bi trebalo da istražite neke lubrikante (ne ulje koje može da iritira osetljivu kožu vagine) i eksperimentišite sami. Nemojte se obeshrabriti ako uspeh ne dođe odmah. Prvi put će vam trebati sat vremena stimulacije da biste doživeli orgazam; takođe, možda će vam trebati mnogo vremena da se osećate prijatno. 9. Gde je moja G tačka? To je pitanje od milion dolara. Neki istraživači ne veruju da ona uopšte postoji. Ostali čvrsto drže do mišljenja da postoji, ali se spore oko toga gde se nalazi. Jedni kažu da je G tačka deo žlezdanog tkiva oko mokraćne cevi, nalazi se iznad pubične kosti oko 3,5 cm u vagini. Drugi veruju da je dublje u trouglastom prostoru na zadnjoj strani zida bešike, zove se još i T zona jertu tačka susreta tri nerva. Istina je verovatno kombinacija svega ovoga. Ali ako vaš partner pogodi pravu stvar zar je važno gde se nalazi? 10. Da li od analnog seksa mogu da dobijem hemoroide? "Ne dok ste opušteni i uživate", kaže seksolog Elen Barnerd. Hemoroidi (bolne proširene vene u predelu anusa) mogu biti rezultat pritiska na anus. Ali kada koristite dobre lubrikante i kada vam penetracija odgovara, nema bojazni da će analni seks uzrokovati hemoroide. Zapravo neki istraživači veruju da je analni seks dobar u prevenciji hemoroida. Dokazano je da snaga i fleksibilnost mušića oko anusa omogućavaju da bolje reaguje na pritisak koji izaziva hemoroide. 11. Zašto su se moje genitalije promenile? Činjenica je da ako je vaša vagina nekada bila čvrsta i lepa, rođenje deteta menja sve. Kada kroz kanal prođe beba teška par kilograma, stvari tamo dole više neće biti iste. Zapravo nekim ženama vagina toliko ulegne da se žale da im smeta kada hodaju. Nije iznenađujuće da je starost drugi krivac. Nemojte očekivati da će vam usnice izgledati kako na mladoj devojci. Kao što usne na licu mogu da se promene sa godinama tako mogu i one u južnoj hemisveri. Žene izgube masti u tom predelu, elastičnost i tonus tkiva pa unutrašnje vaginalne usne se pognu. Ali moguće je povratiti izgled vagine iz mlađih dana labia plastikom (rezanjem do unutrašnjih usana ili zatezanjem vaginalnog otvora). 12. Ako mi se ne sviđa kako mirišem "dole" da li je moguće da to promenim? "Naravno, ali verovatno brinete bez razloga", kaže Meri Jan Minkin, ginekolog, dodajući da većina žena koja se požalila da loše miriše, zapravo miriše sasvim normalno. Ako ste zabrinuti posetite ginekologa zbog jakog mirisa jer to može da bude simptom bakterijske infekcije. Ukoliko ne postoji infekcija avama i dalje miris smeta, izbegavanje začinjene i ljute hrane bi moglo da pomogne. Ne koristite sapune i ženske sprejeve, to bi moglo da iziritira osetljivu kožu i naruši prirodnu vaginalnu floru. 13. Da li imam veće šanse da dobijem infekciju ako imam pirsing na genitalijama? "Nije dobra ideja da imate strani predmet u predelu genitalija jer to je vlažno područije što je pogodno za bakterije", kaže Rosevič. "Ali ako imate dobru higijenu i snažan imuni sistem pirsing ne bi trebalo da vam poveća rizik od bakterija." Mada ne treba zaboraviti činjenici da većina ljudi ima neki vid iritacije oko pirsinga. 14. Ako mi je jednom u prošlosti dijagnostifikovan HPV virus da li ga još uvek imam? Da li još uvek imam rizik od cervikalnog tumora? Ako ste imali seks, verovatno ste bili izloženi ovom virusu. 80 posto seksualno aktivne populacije je bilo izloženo jednoj od 30 varijacija HPV-a. Ali u 90 posto slučajeva infekcija prolazi sama od sebe. Vrlo je moguće da nećete ni znati da ste ga imali. Većina HPV virusa će doći i proći, bez najave, ali kod oko 10 posto može da poveća rizik od raka grlića materice. Zaštitite sebe rutinskim Papa testom koji registruje promene na grliću materice. Za sada se ne zna zašto se rak na grlići materice kod nekih žena javi, a kod drugih ne.
