> Izvor: B92
> Datum: četvrtak 30.06.2011
> Rubrika: život_sex
> Naslov: 12 stvari koje ona želi u krevetu
> Članak:

Budući da se muška i ženska anatomija mnogo razlikuju, ponekad je teško udovoljiiti dami u krevetu. Pratite nekoliko saveta i rezultat u vidu fantastičnog seksa neće izostati.

1. Počnite sa vratom Ljubljenje vrata doneće joj trenutnu navalu uzbuđenja. To je veoma osetljiv deo koji može biti senzualno mesto istraživanja. Poljubite je u zadnji deo vrata, a zatim se nežno jezikom poigravajte sa njenom kožom. U kombinaciji sa ljubljenjem ušiju, "tretiranje" ovog područja doneće vam obostrano zadovoljstvo. 2. Igrajte se s njenom kosom Mnoge žene priznaju da vole kada ih muškarac blago vuče za kosu tokom seksa. Činjenica je da stimulisanje nerava u koži glave može biti veoma prijatno. S druge strane, igranje s pramenovima kose ili češljanje može vam pomoći da se zbližite i imate veći stepen poverenja, tvrde naučnici sa Univerziteta u Nju Hempširu. 3. Sve je u pogledu Koristite priliku kad god možete da se dugo gledate u oči. Efekat će biti najbolji, ako to činite tokom seksa. 4. Žene vole da gledaju Nemojte ženi uskratiti pogled na svoje telo, jer ona zaista uživa u tome. Naročito interesantnim smatraju penis. Zato, rešite se pokrivača ili još bolje, stavite ogledala oko sebe. Uzbudićete je do ludila. 5. Oborite je s nogu Žene obožavaju da posmatraju muškarca koji ih ljubi po telu. Neka vam onda to bude ritual koji ćete upražnjavati u svakoj predigri. 6. Igrajte se s njenim grudima Porazgovarajte s partnerkom o tome dokle možete ići u igri s njenim grudima. Neke žene ne vole da se prema njima grubo ophodite, dok će druge uživati čak i u ugrizima. Poznato je da grudi blago porastu kada je žena uzbuđena, jer mnoštvo krvnih sudova dovodi krv u sitne kapilarena površini njene kože. Zato im posvetite više pažnje naredni put. 7. "Ispoštujte" njenu zadnjicu Verovali ili ne, žene obožavaju kada ih tokom seksa snažno zgrabite za zadnjicu. Počnite tako što ćete je nežno ljubiti duž kičme i pritom prstima prelaziti preko "pozadine", sve dok ne stignete do repnog pršljena. Zatim se zaustavite. To će je izluditi. 8. Ne zaboravite stopala Ako nije suviše golicljiva, milovanje i ljubljenje stopala mogu biti fantastična predigra. Naime, deo mozga koji procesuira signale iz stopala je isti onaj koji reaguje na stimulaciju genitalija. Takođe, jedna koreanska studija otkrila je da parovi koji masiraju stopala jedni drugima dva puta nedeljno, ređe ulaze u sukob i imaju mnogo bolju komunikaciju od onih partnera koji ne upražnjavaju takav ritual. 9. Živela lubrikacija! Kako se događa lubrikacija vagine? Pojačan protok krvi kroz njene polne organe izaziva filtriranje plazme i njen prolazak kroz zidove vagine. Ona se zatim meša sa cervikalnim sekretima. Za ovakav proces, potrebno je vreme, zato naročitu pažnju posvetite predigri. Nemojte ubrzavati situaciju, jer je za lubrikovanje potrebno i do 20 minuta. 10. Nije sve uvek očigledno Mala kvržica za koju mislite da je klitoris, samo je vrh vrlo širokog tkiva koje se račva sa obe strane usmina. Stimulišite celu tu oblast postavljanjem kažiprsta i srednjeg prsta u slovo "V". Inače, istraživanja su pokazala da od rastojanja između "grana" klitorisa i vaginalnog otvora zavisi da li žena može da doživi vaginalni orgazam. Navodno, ako je rastojanje manje od 2,5 centimetara, postoji veća šansa da će dostići vrhunac tokom penetracije. Ako vas mrzi da merite, možete pogledati kako vaša partnerka korača. Naime žene koje su iskusile vaginalni orgazam imaju duže korake, elegantnije se kreću i više "vrckaju" kukovima od onih koje nikada nisu iskusile takav vrhunac. 11. Duboke misterije Iako niko sa sigurnošću ne može tvrditi da G tačka stvarno postoji, ništa vas ne sprečava da je tražite. Ako je ima, nalazi se na gornjem zidu vagine, a najbolje je da je stimulišete prstima. G tačka reaguje na sporiji, dublji i "čvršći" dodir, za razliku od klitorisa kom je potreban nešto nežniji tretman. Tokom seksa, najbolja poza za pronalaženje G tačke je ona u kojoj je žena "gore", ili poza otpozadi. Srećno sa potragom i ne očajavajte ako je ne nađete. Seks je lep i bez G tačke. 12. Budite (nežno) grubi Kada je uzbuđena, prag bola kod žene se povećava i neke pripadnice "lepšeg pola" priželjkuju da budete nešto grublji. Zato koristite odsečne i čvrste pokrete koji joj stavljaju do znanja da je želite i da ćete je "uzeti". Najefikasnije biće ako je bacite na krevet i strgnete joj odeću, a zatim postanete mnogo nežniji. Igra "toplo - hladno" će je sigurno dovesti do vrhunca. 
