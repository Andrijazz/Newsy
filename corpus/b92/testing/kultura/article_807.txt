> Izvor: B92
> Datum:  
> Rubrika: kultura
> Naslov: "Ask Me Anything" 3. put u Novoj Iskri
> Članak:

Treće izdanje "Ask Me Anything" programa Nove Iskre, održaće se u četvrtak 20. marta u periodu od 17 do 19 h, uz učešće nove postave domaćih stručnjaka.

Specijalni program besplatnih konsultacija za mlade profesionalce iz domena kreativnih industrija, dizajna i preduzetništva nastavlja se ovog meseca u Dizajn inkubatoru Nova Iskra. Zainteresovani mogu razgovarati po 15 minuta sa izabranim stručnjacima iz domena dizajna, arhitekture, razvoja proizvoda, preduzetništva, projektnog menadžmenta, startupa i srodnih oblasti U skladu sa svojom misijom da podrži mlade kreativce i inicijative iz polja dizajna, kreativnih industrija i preduzetništva, Nova Iskra je u junu 2012. predstavila sasvim novi format besplatnih, multidisciplinarnih stručnih konsultacija namenjenih širokom polju profesionalaca iz domena dizajna, IT-a, preduzetništva i srodnih oblasti. Radni stolovi Nove Iskre pretvoreni su u zasebne "kabine" u kojima su učesnici mogli neometano i besplatno da razgovaraju sa izabranim konsultantom tokom "svojih" 15 minuta. Događaj je osmišljen tako da najviše pomogne onima koji rade na konkretnim projektima i/ili imaju konkretna pitanja iz domena dizajna, arhitekture, startupa, biznisa, art direkcije, komunikacijske strategije, brendinga, pravnih i administrativnih pitanja, intelektualne svojine, oblikovanja, proizvodnih procesa, osnivanja preduzeća i drugih relevantnih tema. Za učešće se mogu prijaviti i studenti završnih godina fakulteta koji imaju konkretna pitanja vezana za svoje završne radove ili druge projekte koji nemaju veze sa nastavom.

LAZAR BODROŽA [su-osnivač dizajn studija Metaklinka] - za polja art direkcije, kreativne direkcije, vizuelnih komunikacija, grafičkog dizajna, ilustracije, konceptualizacije VESNA PEJOVIĆ [osnivač Kako-ko dizajn studio] - za polja dizajna enterijera, industrijskog dizajna, dizajna proizvoda, održivog dizajna, razvoja brenda VLADIMIR MARUNA [direktor kompanije MD&Profy] - za polja IT-a, startup kulture, softverskog razvoja, arhitekture informacionih sistema, razvoja IT kompanija i sektora RELJA BOBIĆ [programski menadžer Dizajn inkubatora Nova Iskra i kreativni direktor Dis-patch Kolektiv] - za polja projektnog menadžmenta, strateškog razvoja, strategije komunikacija, razvoja identiteta, kulturnog menadžmenta, umetničke produkcije... IVAN PRIBIĆEVIĆ [predstavnik SAMPLE-a, Sekcije mladih lidera Asocijacije menadžera Srbije] - za polja preduzetništva, menadžmenta, poslovnog razvoja, privatnog sektora SHARE DEFENSE [pravni tim SHARE fondacije] - za polja pravne zaštite, zaštite intelektualne svojine, administrativnih i pravnih okvira, ugovora i slično

Za učešće u događaju obavezno je prijavljivanje, i to do 19. marta u 12 h putem ovog linka. Učesnici će do kraja istog dana primiti potvrdu o učešću i tačni termini njihovih konsultacija. Moguće je prijaviti se za petanestominutne konsultacije sa najviše tri različita konsultanta. Pored toga, događaj je besplatan i otvoren za publiku, koju pozivamo da se upozna sa ovim specifičnim formatom edukativnog programa. Događaj svojim napicima osvežava Don Cafe. Do sada su održane dve "Ask me anything" sesije, dok će četvrto izdanje biti realizovano u okviru prvog zagrebačkog Tjedna Dizajna, u saradnji sa brojnim partnerima iz regiona i uz učešće vodećih stručnjaka iz Hrvatske i Srbije. Učešće u programu je besplatno.
