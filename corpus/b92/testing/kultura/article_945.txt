> Izvor: B92
> Datum: ponedeljak 24.03.2014
> Rubrika: kultura
> Naslov: Slavic Soul Party prvi put u Srbiji 27. marta
> Članak:

Jedan od najpoznatijih bendova inspirisanih Balkanom, Slavic Soul Party, po prvi put u Srbiji nastupa u beogradskom klubu Gan, u četvrtak 27. marta u 22h - ulaz je besplatan.

Ako ste spremni za dobru zabavu u njujorškom stilu, čeka vas nastup grupe Slavic Soul Party, koji potpuno slobodno meša uticaje balkanske trubačke muzike, sa jazz virtuozošću, fanki ritmovima, dabom ili latino zvucima. Nakon obilaska juga Srbije i druženja sa muzičarima iz Vranja, bend počinje svoju evropsku turneju koncertom u Beogradu. Grupa je nedavno objavila svoj 5. album Taketron. Članovi sastava Slavic Soul Party nastupaju i u grupama Kultur Scock, Nate Wooley Quartet, Frank London Klezmer Brass All Stars. U postavi su tromboni, trube, saksofon, bubnjevi, tuba, ali i goč, kao i harmonika, koju svira neverovatni Pere Stan. Ako ste spremni za dobru žurku u Nju Orleans sreće Balkan preko Njujorka stilu, Slavic Soul Party u Ganu je mesto za odličan provod i mesto gde ćete čuti najmoderniji brass band, koji priprema stazu drugima, kako sa Balkana, tako i iz Amerike.
