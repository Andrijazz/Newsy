> Izvor: B92
> Datum: ponedeljak 17.03.2014
> Rubrika: kultura
> Naslov: Predstava "Kokice (ne) goje" premijerno u DOB-u
> Članak:

Povodom Svetskog dana pozorišta za decu i mlade, Dom omladine Beograda u četvrtak 20. marta u 19h poklanja premijeru monodrame ''Kokice (ne) goje'', koja je realizovana u saradnji sa Kišobranom.

Ovaj projekat je jedan u nizu, u okviru akcije "50 poklona za 50 godina", odnosno 50 poklona našoj publici, povodom 50 godina Doma omladine Beograda. Ako ste konačno skapirali koliko matorci smaraju, koji ste zapravo blam u školi i kako vas je oduvao, hm, ne samo vama najprivlačniji tip u ekipi, na dobrom ste putu - na putu da odrastete.''Kokice ne goje'' je monodrama koja govori o velikim problemima malog tinejdžerskog sveta, o zamršenim odnosima svakodnevice i zdravom antagonizmu bez koga zapravo nema zdravog odrastanja. Jelena Paligorić (1987, Beograd) apsolvirala je na Fakultetu dramskih umetnosti, odsek dramaturgija. Završila je Ženske studije na Fakultetu političkih nauka u Beogradu. Piše i objavljuje pesme, priče, drame i novinske članke, radi kao dramaturg. Posebno je ponosna na to što radi sa decom i mladima kroz edukativne radionice - od njih najviše uči. Marija Stokić (1989, Svilajnac) završila je Fakultet dramskih umetnosti u Beogradu, odsek gluma. Trenutno je na master studijama. Igra u predstavi ''Usamljeni zapad'' u Beogradskom dramskom pozorištu. Marko Radojković (1987, Beograd) apsolvirao Fakultet za informatiku i računarstvo, kao i Poslovni fakultet (Univerzitet Singidunum). Bio urednik kulturnog pogona Kluba studenata tehnike (2008-2013), a producent je i vi-džej u Kišobranu, organizaciji za promociju nezavisne kulture za mlade. Predavač i koordinator edukativnih i kreativnih radionica fotografije i vi-džejinga. Piše pesme i priče, snima muziku i kratke filmove. Kišobran je organizacija koja se bavi promocijom nezavisne kulture i umetnosti. Kroz žurke, svirke, izložbe, filmske večeri, pozorište, radionice, kurseve Kišobran stremi svom osnovnom cilju: okupljanju entuzijasta različitih interesovanja pod jedan džinovski Kišobran, gde ih čeka podrška, pomoć u promociji i organizovanju, kao i prilika za upoznavanje što više ljudi sličnih interesovanja i shvatanja.
Predstava: KOKICE NE GOJE - Ulaz slobodan! četvrtak, 20. mart 2014. u 19h DOB//Glavni hol Pisac: Jelena Paligorić Igra: Marija Stokić Video: Marko Radojković Realizacija: Kišobran i Dom omladine Beograda
Predstava: KOKICE NE GOJE - Ulaz slobodan! četvrtak, 20. mart 2014. u 19h DOB//Glavni hol Pisac: Jelena Paligorić Igra: Marija Stokić Video: Marko Radojković Realizacija: Kišobran i Dom omladine Beograda. 