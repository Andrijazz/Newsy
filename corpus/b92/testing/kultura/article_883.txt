> Izvor: B92
> Datum:  
> Rubrika: kultura
> Naslov: Preminuo glumac Dušan Poček
> Članak:

Glumac Dušan Poček preminuo je 18 marta u Beogradu u 82. godini, potvrđeno je danas "Novostima" u Beogradskom dramskom pozorištu.

Poček je rođen 16. maja 1932. godine u Beogradu. Široj publici prvi put se predstavio 1960. u maloj ulozi u filmu Vojislava Nanovića "Bolje je umeti", u kojem su glavne uloge igrali Pavle Vuisić i Milena Dravić. Uloga po kojoj ga publika najbolje pamti jeste ona Jezdimira Uskokovića u seriji "Bolji život". Igrao je u brojnim serijama i filmovima kao što su "Put oko sveta", "Bokseri idu u raj", "Ljubav na seoski način", "Salaš u malom ritu", "Više od igre", "Vruć vetar", "Kamiondžije"... Poslednje televizijske uloge ostvario je u serijama "Šešir profesora Koste Vujića" i "Montevideo, Bog te video". Prema njegovoj želj,i sahrana će se obaviti na Novom groblju, u najužem krugu porodice.
