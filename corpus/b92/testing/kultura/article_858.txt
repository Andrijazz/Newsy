> Izvor: B92
> Datum: utorak 18.03.2014
> Rubrika: kultura
> Naslov: Lollobrigida - „Uzalud“ (VIDEO)
> Članak:

Novi album benda Lollobrigida trebalo bi da se pojavi u anrednih nekoliko meseci, a najavljuje ga nedavno objavljeni singl "Uzalud" za koji je snimljen i spot.

Posle uspešnog albuma "Pilula" iz 2012, koji je doneo brojne hitove, Lollobrigida se predstavlja ovog puta u malo izmenjenoj postavi, sa beogradskom ekipom muzičara, predvođeni dobro poznatim pevačicama Idom Prester i Petrom Cigoj. Pesma "Uzalud" urađena je u saradnji sa članovima benda Svi na pod - producent je Petar Rudić, a gost vokal je Bojana Vunturišević. Spot je premijerno prikazan sinoć na MTV kanalu. "Sviđa nam se muzika benda  i Bojanin vokal, ali hteli smo da je stavimo u malo žešći kontekst, da vidimo kako ćemo nas tri funkcionisati u punk varijanti. Ispalo je sjajno, mislim da je i Bojani prijao izlet u divljanje i vrištanje. Pesma je, zapravo, pravi girl riot, a spotom smo hteli da prenesemo energiju živog benda", izjavila je Ida Prester, pevačica benda Lollobrigida. Reditelj spota "Uzalud" je je Ivan Stojiljković, a Ida je inače ovaj spot snimala u devetom mesecu trudnoće, te su se koleginice za mikrofonom - Petra i Bojana solidarisale i u spotu su i one trudnice. Ida Prester, intenzivno radi i na svom drugom projektu Frau Casio, sa kojim nastupa u maju na festivalu MAD In Belgrade.
