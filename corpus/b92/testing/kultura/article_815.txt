> Izvor: B92
> Datum: petak 14.03.2014
> Rubrika: kultura
> Naslov: Kombank Arena najavljuje Bublea, Toma Džonsa, Baez…
> Članak:

Velike svetske muzičke zvezde, legendarni Tom Džons i Džoan Baez, slavni Džon Meklaflin i izuzetno popularni Majkl Buble posetiće do kraja godine prestonicu Srbije.

Posle već najavljenih nastupa (Lord of the Dance, Dubioza Kolektiv, Cirque Eloize, Il Divo), Kombank arena 14. marta najavila je nove koncerte koje će organizovati do kraja godine. Beogradsku publiku tako će već 15. juna pozdraviti legendarni Tom Džons, kojeg je direktor arene Đorđe Milutinović najavio kao jednog od tri najznačajnija vokala XX veka, uz Fredija Merkjurija i Elvisa Prislija. "Publiku očekuje sat i četrdeset pet minuta punog koncerta, pravog šoua kakav samo Džons može da priredi", kazao je Milutinović, podsećajući da je Džons oduševio domaću publiku i prilikom prošle posete Srbiji. 2009. godine.

Njegova blizu 50 godina duga karijera sve vreme je vođena izuzetnom snagom. Kritičari širom svetu su jednoglasni u odobravanju i divljenju kako prema snimljenim delima tako i prema živim nastupima. Zanimaju ga skoro sve forme popularne muzike. Iako je poznat po hitovima među kojima su "Kiss", "Delilah", "If I Only Knew", on je prvenstveno roker sa bluz dušom. U svom rodnom Velsu poznat je i kao "Jones the Voice" a važi za jednu od najvoljenijih ličnosti u muzičkoj industriji. Jedinstveno snažni glas, sposobnost i harizmatičnost čini ga jednim od najpoštovanijih osoba kome se svi dive i obožavaju u svetu moderne popularne muzike. Tom Jones je 2010. objavio svoj 39 studijski album pod nazivom "Praise & Blame" koji je doživeo veliki uspeh a zatim, 2012. "Spirit In The Room". Zajedno sa producentom Itanom Džonsom, na albumu se nalaze pesme raznih autora među kojima su između ostalih Ričard Tompson, Leonard Koen, Pol Sajmon i Pol Makartni. Još jedna velika zvezda posetiće Beograd pred kraj godine. Prve novembarske večeri u Kombank areni prvi put nastupiće Majkl Buble, koji je već stekao status novog Frenka Sinatre.

Pevač koji je svojim glasom zaveo milione širom sveta, dobitnik više Gremi i Džuno priznanja čiji su albumi prodati u preko 45 miliona primeraka. Ova kanadska superzvezda trenutno je na "To Be Loved" turneji povodom objavljivanja istoimenog albuma koji je već na vrhu top lista najprodavanijih izdanja. Za njegovu prethodnu "Crazy In Love" turneju tražila se karta više! Koncerti su bili rasprodati u 80 američkih gradova, a posetilo ih je više od dva miliona fanova širom sveta! "Bio sam u prilici da gledam njegov nastup pre mesec dana u Beču, i zaista mogud a potvrdim da je u pitanju dvočasovni spektakl u muzičkom ali i vizuelnom smisli. Osim što je odličan izvođač, on je i sjajan zabavljač i teško je skinuti pogled sa njega", dodaje Milutinović. Navedenim impresivnim podacima pridružuju se i deset uzastopnih rasprodatih koncerata u londonskoj O2 Areni u leto 2013. čime je Buble postao treći muški izvođač koji je više puta za redom napunio ovu dvoranu, posle Prinsa i Rodžera Votersa.

Njegov prvi album se našao među najprodavanijim u Kanadi i Velikoj Britaniji, a svetsku slavu je doživeo 2005. sa svojim albumom "Time". Album "Call Me Irresponsible" iz 2007. probio se na vrh kanadskih i britanskih lista albuma, kao i na prvu poziciju Bilbordove, australijske ARIA i nekoliko evropskih listi. Buble je 2009. sa albumom "Crazy Love" debitovao na prvom mestu na Billboard 200 SAD nakon svega tri dana prodaje i ostao tamo dve nedelje, dok je multi-platinasti album "Christmas" bio drugi najprodavaniji album 2011. godine odmah posle Adel, i time postao njegov treći uzastopni broj jedan album na listi! Njegov poslednji album "To Be Loved" objavljen je u aprilu prošle godine i doživeo je veliki uspeh. "To Be Loved", u produkciji Boba Roka, snimljen je u Vankuveru i Los Anđelesu, a pored originalnih pesama na njemu se mogu naći i hitovi nekih od Bubleovih muzičkih heroja, uključujucs Loving You", Džeki Vilson "To Be Loved" i klasik Elvisa Prislija, "Have I Told You Lately". Bubleu su se na albumu pridružili i glumica Riz Viterspun u duetu "Something Stupid" Frenka i Nensi Sinatre, i kanadski kolega Brajan Adams koji je sa njim napisao i izveo pesmu "After All"!

Američka pevačica i aktivistkinja, jedna od najvećih zvezda preporoda američke folk muzike i pop ikona šezdesetih Džoan Baez nastupiće u Domu sindikata, 18. oktobra. Baez je u doba svoje najveće popularnosti, šezdesetih godina prošlog veka, bila više od muzičarke: idol, večita buntovnica koja je jednakim žarom pevala na pozornici i učestvovala u protestima protiv rata u Vijetnamu, rasne nejednakosti, nepravde i pohlepe. Tako je i vaspitana: njen otac Albert Baez bio je ugledni fizičar, koji je tokom Drugog svetskog rata odbio vladin poziv da radi na tajnom projektu "Menhetn" jer nije hteo da učestvuje u stvaranju prve atomske bombe. Njegova kćerka počela je pevati krajem pedesetih godina, a već prvi album, "Joan Baez", dostigao je zlatni tiraž. Šezdesetih je bila zapamćena i po vezi s mladim Bobom Dilanom kome je pomogla u karijeri. Godine 1963. je izvela pesmu We Shall Overcome na maršu ka Vašingtonu koji je organizovao Martin Luter King. Učestvovala je na kultnom koncertu u Vudstoku kao i na nizu protestnih akcija protiv vijetnamskog rata, uključujući posetu Hanoju u tadašnjem Severnom Vijetnamu krajem 1972. godine, kada je donela poštu zarobljenim američkim pilotima.

Sedamdesetih je postala jedan od osnivača američkog ogranka organizacije "Amnesty International"; nastupala je prilikom niza protestnih skupova s ciljem zaustavljanja rata u Iraku, prava LGBT osoba i ukidanja smrtne kazne. Snimila je osam zlatnih albuma i dobitnica je brojnih priznanja, među ostalim i francuske Legije časti, a nedavno je dobila diskografsku nagradu Gremi za životno delo. Ona je i dalje muzička sila prirode čiji uticaj je neprocenjiv - marširajući na prvoj liniji pokreta za građanska prava sa Martinom Luterom Kingom, inspirišuce počasti koju dodeljuje "Recording Academ"y. Njen album iz 2008, "Day After Tomorrow", dobio je pohvale kritičara i nominovan je za Grammy, a njegovo izdanje pratila je PBS Američka Masters premijera njene životne priče, "Joan Baez: How Sweet The Sound".

Osim ovih, Kombank arena sprema još nekoliko događaja koji će se održati u Sava centru. Među njima se svakako ističe veliki džez gitarista Džon Meklaflin koji će se beorgadskoj publici predstaviti 6. novembra. Mnogi ga smatraju jednim od najuticajnijih i tehnički najboljih gitarista svih vremena, koji je ovladao izuzetno velikim rasponom stilova i žanrova, među kojima su džez, indijska klasična muzika i fjužn, nekim od svojih akustičih perioda koristio je i elemente flamenko muzike. Popularnost je stekao krajem šezdesetih godina u Americi kao član džez fjužn grupe Majlsa Dejvisa s kojim je snimio 6 albuma, nakon čega je usledila saradnja sa bendom The Rolling Stones i mnogim drugim muzičarima. Tokom sedamdesetih je svirao i sa Karlosom Santanom sa kojim se zainteresovao za indijsku duhovnost i muziku.
Domaćoj publici ponovo će se predstaviti i dva neobična ansambla. Najbolji argentinski tango ansambl "Tango In Red Major by gustavo Russo" nastupiće ponovo u Sava centru 28. juna, a potom i 29. juna u novosadskom Spensu. Nešto drugačiji, ali podjednako temperamentan duh doneće 17. maja u Sava centru "Afro Cuban All Stars" ansambl koji predvodi Huan de Markos.
Domaćoj publici ponovo će se predstaviti i dva neobična ansambla. Najbolji argentinski tango ansambl "Tango In Red Major by gustavo Russo" nastupiće ponovo u Sava centru 28. juna, a potom i 29. juna u novosadskom Spensu. Nešto drugačiji, ali podjednako temperamentan duh doneće 17. maja u Sava centru "Afro Cuban All Stars" ansambl koji predvodi Huan de Markos.
Godine 1979. sa čuvenim flamenko gitaristom Pakom de Lusijom i džez gitaristom Larijem Korielom osnovao je Gitarski trio, u kome se podjednako isticala virtuoznost sve trojice muzičara. Najnoviji projekti ovog gitariste obuhvataju muziku za balet "Lopovi i pesnici" iz 2003. godine, aranžmani za klasično gitarsko izvođenje omiljenih džez standarda, trostruki edukativni DVD za improvizacije, DVD gitarskih instrukcija pod nazivom "The Gateway To Rhythm", i nekoliko studijskih albuma. U svojoj skoro 40 godina dugoj karijeri, Meklafin je snimio preko neverovatnih 40 albuma, kao solista i kao član mnogobrojnih grupa, a ove godine izdaje i novi studijski album pod nazivom "The Boston Record"! Ovaj virtuoz trenutno je na velikoj azijskoj turneji sa svojim džez kvartetom, "The 4th Dimension" u kome su još klavijaturista Geri Hasbend, basista Hadrien Ferod, bubnjar Mark Mondesir, a u tom sastavu će još jednom posetiti Beograd i pokloniti mu svirku od koje zastaje dah!
