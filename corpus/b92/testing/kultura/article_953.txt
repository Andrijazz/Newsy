> Izvor: B92
> Datum: utorak 25.03.2014
> Rubrika: kultura
> Naslov: Biblijski ep “Noje” pred domaćom publikom
> Članak:

Jedan od najiščekivanijih fimova godine, koji je već izazvao talas zabrana u pojedinim delovima sveta, biblijski ep "Noje" Darona Aronovskog u Srbiji će biti premijerno prikazan 26. marta u Sava centru u 20:30 časova.

Inspirisan biblijskom pričom o hrabrosti, požrtvovanju i nadi, reditelj Daren Aronovski ("Izvor života", "Crni labud", "Rvač") na veliko platno prenosi svoju adaptaciju večne priče o Noju. Dobitnik Oskara, Rasel Krou igra ulogu čoveka izabranog za neverovatnu misiju spasavanja od apokaliptične poplave koja će uništiti svet. Nikada ranije nije ova priča o Noju ispričana na velikom platnu sa takvom živošću, pozivajući publiku da iskusi ove neverovatne događaje kroz oči i emocije Noja i njegove porodice, dok prolaze kroz strah i veru, uništenje i trijumf, poteškoće i nade. -- Pročitajte i Katolici i muslimani ujedinjeni protiv filma "Noje" --

Evo šta je o ovom filmu rekla svetska kritika: "Veličanstveno. Epska priča u svoj svojoj veličini i ambiciji.Utisak o filmu ostaje dugo nakon što izađete iz bioskopa. Ovaj "Noje" ne liči ni na jednu ekranizaciju do sada - intimno i uzbudljivo prikazivanje biblijske priče za koju smo mislili da je znamo." (Pit Hamond, Movieline) "Film nikada nije manje od fantastičan - i neki put opčinjavajući - u svojoj ambiciji." (Skot Fondas, Variety) "Daren Aronovski se upustio u borbu sa jednom od najosnovnijih priča ljudskog postanja, prizemljio ju je i izvukao je nešto vitalno i drsko, dok diže svest o pitanjima očuvanja Planete." (Tod MekKarti, Holywood Repoter) -- Pročitajte i Gardijan: Blokbasteri koje čekamo u 2014. - "Umetnički pristup i mašta čine ovu najpoznatiju priču novom i neotkrivenom, na trenutke prateći tekst po kojem je rađeno do tančina, a na trenutke je protežući do granice pucanja." (Stiven D. Grejdanus, National Catholic Register) "Za sve one koji su spremni da izazovu svoje ideje o tome šta ova priča znači i kako biblijske priče mogu da se ispričaju,  donosi jedno potresno putovanje." (Dru Mekvini, HitFix)
Režija: Daren Aronovski Uloge: Rasel Krou, Dženifer Koneli, Rej Vinstoun, Ema Votson, Entoni Hopkins, Logan LErman Žanr: drama, fantazija Scenario: Daren Aronofski i Ari Hendel Studio: Paramount Pictures; Regency Enterprises
Režija: Daren Aronovski Uloge: Rasel Krou, Dženifer Koneli, Rej Vinstoun, Ema Votson, Entoni Hopkins, Logan LErman Žanr: drama, fantazija Scenario: Daren Aronofski i Ari Hendel Studio: Paramount Pictures; Regency Enterprises
Nakon premijere u Sava centru, "Noje" već od 27. marta stiže na redovne bioskopske repertoare. Ovaj film će se prikazivati u bioskopima Cineplexx Delta City, Roda, Dvorana Doma Sindikata, Takvud, Arena (Novi Sad), Cineplexx Kragujevac Plazza, Kupina Film (Niš), Vilin Grad (Niš), Kvart (Kraljevo), Otvoreni univerzitet Subotica, Art (Užice), Cineplexx Mne Delta City (Podgorica), kao i u ostalim odabranim gradovima širom Srbije, putem Mobilne 3D Cinema opreme. -- Pročitajte i Filmski "Noje" u Srbiju stiže 26. marta -- Ukoliko želite da ostvarenje "Noje" odgledate među prvima u Srbiji, B92 i Taramount film vode vas u Sava centar na premijeru filma, 27. marta u 20:30h. Karte su podeljene, a srećni dobitnici će biti obavešteni putem mejla. Karte se preuzimaju na info-pultu Sava centra, u sredu, 27. marta, od 20 časova.
