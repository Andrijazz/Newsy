> Izvor: B92
> Datum: petak 21.03.2014
> Rubrika: kultura
> Naslov: Nikad objavljena pesma Roja Orbisona
> Članak:

Sinovi Roja Orbisona snimili su jednu očevu pesmu koju slavni muzičar nikada nije objavio.

Vesli, Aleks i Roj Orbison mlađi pronašli su pesmu "The Way is Love" na jednom starom snimku zabeleženom na kućnom kasetofonu. Očevom glasu dodali su instrumentalnu pratnju, dok je produkcijiski deo poveren još jednom sinu velikog muzičara, Džonu Karteru Kešu. "To nas je u mnogo čemu zbližilo", kazao je za agenciju AP Aleks Orbison (38) koji je za pesmu odsvirao deonicu s bubnjevima i pevao prateće vokale. Pesma će se naći na reizdanju Orbisonovog poslednjeg albuma "Mystery Girl" povodom 20-godišnjice od njegovog objavljivanja.

Deluks verzija, koja u prodaju stiže 20. maja, biće dopunjenja sa ukupno devet dosad neobjavljenih naslova. Roj Orbison, koji se proslavio hitovima poput "Oh, Pretty Woman", umro je od srčanog udara 1988. u 52. godini, dva meseca pre nego što je album izdat. Na snimanju albuma "Mystery Girl" sarađivali su Tom Peti, Bono i Edž iz grupe U2 i Elvis Kostelo.
