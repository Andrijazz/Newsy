> Izvor: B92
> Datum: sreda 26.03.2014
> Rubrika: kultura
> Naslov: Pillars and Tongues u Novom Sadu 2. aprila
> Članak:

U organizaciji Škripe u sredu 2. aprila u 21h u Omladinskom centru CK13 u Novom Sadu biće održan koncert američke grupe Pillars and Tongues i novosadske kantautorke Dojo.
Pillars and Tongues (Chicago, USA) Gost: Dojo (Novi sad) Omladinski klub CK13 02.04.2014. 21h Ulaz: besplatan
Pillars and Tongues (Chicago, USA) Gost: Dojo (Novi sad) Omladinski klub CK13 02.04.2014. 21h Ulaz: besplatan
Čikaški trio koji predvodi multi-instrumentalista Mark Trecka (Dark Dark Dark), po prvi put će nastupiti u Srbiji u okviru evropske turneje kojom promovišu sedmo po redu izdanje "End Dances". Putovanja kroz pesme grupe Pillars and Tongues vode nas u pastoralne, zabačene i veoma lične kutke jedne velike slike. Njihova muzika, na momente, podseća na ambijentalnost Dead Can Dance ali je teško staviti Pillars and Tongues u neku muzičku kategoriju. Lakše je reći kako se radi o jednom od najoriginalnijih skrivenih američkih dragulja. Upravo na njihovom poslednjem, sedmom po redu albumu "End Dances" osećamo taj istraživački duh trojca: Beth Remis, Ben Babbitt i Mark Trecka. Muziku su stvarali putujući, svirajući na otvorenim prostorima, a sve to zajedno otkrivajući inspirativne američke pejzaže. Ono što bi se, pak najviše istaklo je vrsnost pomenutih muzičara u stvaranju neponovljive atmosfere na koncertima i samog "zvuka" benda, poetski tekstovi vrsno skriveni između akustične i električne zavese, violinske harmonije, pop orijentisane melodije, horskog ehoa i mantre toplih lupova. Otkrijte tamniju, zabačenu stranu iskrene emocije, spojite u jedno sliku i zvuk vrhunske pop rezolucije. Pillars and Tongues - Points of Light (Official Video) from Randy Sterling Hunter on Vimeo.
Pillars and Tongues - Points of Light (Official Video) from Randy Sterling Hunter on Vimeo.

Kao podrška nastupiće novosadska kantuautorka Dunja Dačić aka Dojo. Dojo je singer-songwriter/lo+fi/film music sa primesama izvornog pevanja koji je nastao 2010 godine uz pomoć par prijatelja i njihove podrške kada Dunja sama počinje da razvija svoj zvuk i still. Puštajući da uticaji koje je godinama konzumirala zajedno isplivaju i kreiraju njen glas kroz poeziju. Sa svojom gitarom, glasom i mesavinom zvukova iz prirode pokusava da ostvari ambijent nekad davno zaboravljene konekcije sa prirodom, a elektronika je prisutna da pojača uticaj modernog doba na naš svakodnevni život. Realizaciju koncerta pomogla je ambasada SAD u Beogradu.
