> Izvor: B92
> Datum:  
> Rubrika: kultura
> Naslov: Vodimo vas na druženje sa Zvončicom
> Članak:

Film "Zvončica i vila gusarska", nova animirana avanura koja stiže iz Diznijeve kuhinje, naći će se na repertoarima svih domaćih bioskopa od subote, 15. marta.

Iz sveta "Petra Pana" stiže "Zvončica i vila gusarka", neverovatna avantura o Zarini, pametnoj i ambicioznoj vili čuvarki vilinskog praha koju je začarao plavi vilinski prah i njegove beskrajne mogućnosti. "Zarina je veoma znatiželjna, ljubopitljiva i prepuna ideja," kaže režiserka Pegi Holms. "Ona je slična Zvončici po tome što ima široka shvatanja." Kad je njene sulude ideje dovedu u nevolju, ona će pobeći iz Doline vila i udružiće se s piratima spletkarošima sa Stene Lobanja koji će je izabrati za kapetana broda. Zvončica i njeni prijatelji moraće da se upuste u epsku avanturu da nađu Zarinu i usput će se boriti s bandom gusara koju predvodi mladić koji poslužuje na brodu po imenu Džejms, koji će uskoro biti poznat pod imenom Kapetan Kuka. Ovaj sinhronizovani animirani film možete od ovog vikenda pogledati u bioskopima Cineplexx Delta City, Dvorana Doma Sindikata, Takvud, Fontana, Arena (Novi Sad), Cineplexx Kragujevac Plaza, Kupina Film (Niš), Vilin Grad (Niš), Kvart (Kraljevo) i Otvoreni Univerzitet Subotica.

Putem mobilne 3D opreme Zvončica i njene drugarice vile će doleteti i u ostale bioskope širom Srbije, počev od četvrtka, 20. marta. Istog dana, film počinje sa prikazivanjem i u Podgorici, u bioskopu Cineplexx Mne. Distributerska kuća "Taramount" povodom premijere filma organizovaće 15. marta u bioskopu Cineplexx Delta City i prigodno druženje za najmlađe gledaoce. U holu bioskopa će za ovu priliku biti postavljena maketa broda koja će doprineti čarobnoj atmosferi. Prisutni posetioci će osetiti vilinski prah i pravi piratski duh a imaće i priliku da naprave fotografiju za pamćenje i postanu deo čarolije, koju ovaj film sa sobom nosi. Na specijalnoj projekciji od 17h će biti prisutne i Zvončice kao i njihovi novi drugari koje ćete upoznati u ovom popularnom nastavku - Snežana Jeremić (Zvončica), Paulina Manov (Maglica), Slobodan Stefanović (Džejms Kuk), Jadranka Bugarski (Iskrica) a koji su pozajmile glasove glavnim likovima iz filma, i naravno, režiser sinhronizacije Dragan Vujić Vujke. Sve devojčice koje na projekciju od 17h dođu kostimirane u Zvončicu, dobiće na poklon plakat iz filma, potpisan od strane glumačke ekipe koja je učestvovala u sinhronizaciji.
B92 i Taramount poklanjaju vam 3x2 karte za projekciju filma "Zvončica i vila gusarska", 15. marta u Domu sindikata, sa početkom u 14:30 časova. Ukoliko želite da osvojite karte za ovaj film, prijavite se na karte@b92.net, ostavite ime i prezime i broj kontakt telefona, a u subjektu poruke obavezno upišite ZVONČICA I VILA GUSARSKA. Dobitnici će biti obavešteni putem mejla, a njihova imena biće na spisku gostiju Doma sindikata, gde treba da se jave pre početka predstave.
B92 i Taramount poklanjaju vam 3x2 karte za projekciju filma "Zvončica i vila gusarska", 15. marta u Domu sindikata, sa početkom u 14:30 časova.
Ukoliko želite da osvojite karte za ovaj film, prijavite se na karte@b92.net, ostavite ime i prezime i broj kontakt telefona, a u subjektu poruke obavezno upišite ZVONČICA I VILA GUSARSKA.
Dobitnici će biti obavešteni putem mejla, a njihova imena biće na spisku gostiju Doma sindikata, gde treba da se jave pre početka predstave.. 