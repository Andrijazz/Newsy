> Izvor: B92
> Datum: sreda 26.03.2014
> Rubrika: kultura
> Naslov: Dan Srpskog Penjačkog Filma 30. mart
> Članak:

Nakon serije uspešnih projekcija američkog penjačkog omnibusa Reel Rock 7 i Reel Rock 8, održanih širom Srbije tokom 2012. i 2013. godine, udruženje Outdoor Collective donosi nam novi jedinstveni događaj - Dan Srpskog Penjačkog Filma.
DAN SRPSKOG PENJAČKOG FILMA - DSPF#1 Nedelja 30. mart 2014. U 20h DOB//Amerikana Organizacija: Outdoor Collective Cena ulaznice: 150 din
DAN SRPSKOG PENJAČKOG FILMA - DSPF#1 Nedelja 30. mart 2014. U 20h DOB//Amerikana Organizacija: Outdoor Collective Cena ulaznice: 150 din
DSPF je jednodnevni festival domaćeg kratkog filma, posvećen radovima na temu slobodnog penjanja i avanturizma, koji će se održati 30. marta u sali "Amerikana" beogradskog Doma omladine sa početkom u 20h. Filmovi koji će biti prikazani na ovogodišnjem, a ujedno i prvom izdanju, proizvedeni su od strane lokanih video entuzijasta i penjača na nekim od najpoznatiji penjališta u Srbiji i u svetu. Selekcija filmova predstavlja svojevrsnu retrospektivu dosadašnjih radova na ovu temu, uz nekoliko premijerno prikazanih filmova. Nakon filmskih projekcija i dodele nagrada za najbolja i najazanimiljivija ostvarenja, posetioci su pozvani da ostanu na penjačkoj žurci na kojoj će moći da upoznaju neke od autora i aktera ovih filmova, kao i da saznaju sve o ovom sportu. Penjački i avanturistički film u svetu razvio se u poseban žanr, sa svojom brojnom i entuzijastičnom publikom i specifičnim filmskim izrazom koji je često propraćen vrhunskom audiovizuelnom produkcijom. Prikaziavanjem selekcije domaćih filmova želimo da ojačamo veze između ovog sporta i kinematografske umetnosti kod nas, kao i da približimo filozofiju rekreacije u prirodi gradjanima prestonice. Outdoor Collective je udruženje građana koje okuplja ljubitelje avanture i rekreacije u prirodi - penjače, letače, trkače, spuštače i sve ostale koji se najbolje osećaju u prirodnom okruženju. Ciljevi ovog udruženja se baziraju na širenju kulture aktivnog boravka u prirodi, kao i unapređenja zaštite životne sredine i etičkog odnosa prema prirodnim resursima. Za sve informacije o DSPF#1 i drugim aktivnostima pratite nas na FB stranici ili pišite na info@outdoorcollective.org.
