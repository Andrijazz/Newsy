> Izvor: B92
> Datum: utorak 18.03.2014
> Rubrika: kultura
> Naslov: "Superkat" - 1001 film koji morate da pogledate
> Članak:

"Superkat" ("Super rez", eng. - Supercut) je kompilacija filmskih inserata koju je napravio Džonatan Kio, koja je privukla veliku pažnju internet-gikova i ljubitelja velikog (filmskog) platna. Autor je (uglavnom) uspešno montirao isečke iz filmova (1001!) koji "moraju" da se pogledaju.

Kio (Jonathan Keogh) u kratkom opisu navodi kako mu je za inspiraciju poslužila knjiga "1001 Movies You Must See Before You Die", Stivena Šnajdera. Kiju je bilo potrebno godinu dana da bi sastavio ovu kompilaciju, a napominje kako je u doba kada filmski projektori sve više skupljaju prašinu bilo izuzetno bitno da počne upravo takvom scenom: Autor je pripremio i DVD verziju inserata, a to uključuje i 163 horor filma u dva i po minuta, 50 Tarantinovih likova i još mnogo toga. Koliko filmova ste vi prepoznali - recite nam u komentarima.
