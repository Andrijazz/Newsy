> Izvor: B92
> Datum: sreda 19.03.2014
> Rubrika: kultura
> Naslov: Poslednji film Britani Marfi uskoro u bioskopima
> Članak:

Poslednji film u kojem je glumica Britani Marfi igrala pre svoje tragične smrti u decembru 2009. godine, stićiće idućeg meseca u američke bioskope.

Psihološki triler "Something Wicked", čije je snimanje završeno samo nekoliko meseci pre nego što je Marfi preminula, biće premijerno prikazan 4. aprila. "U početku, tokom montaže, bilo je potresno videti je i čuti njen glas", izjavio je za "Njujork dejli njuz" Džo Koleran, producent i scenarista filma, dodajući da je iz scena u kojima se Marfi pojavljuje lako shvatiti zašto je bila zvezda. Za početak je planirano da film bude prikazan samo u manjem broju bioskopa, a ukoliko bude postizao dobre rezultate, moćiće da se vidi u više drugih gradova. Marfi je umrla u 32. godini od srčanog udara. Prema toksikološkim nalazima, preminula je od zapaljenja pluća i anemije kao i intoksikacije lekovima. Ostaće upamćena po ulogama u ostvarenjima "8 Milja", "Upravo venčani", "Ne reci ni reči" i "Grad greha". Preminula glumica Britani Marfi Britani Marfi ubijena otrovom za pacove?
