> Izvor: B92
> Datum: subota 15.03.2014
> Rubrika: kultura
> Naslov: Tom Hejds zajedno sa Bejerom u KPGT-u
> Članak:

Adam Bejer, zvezda predstojeće "Lucky Records" žurke, dobio je podršku iz snova, jer će 11. aprila u KPGT-u miks pult podeliti sa belgijskim didžejem i producentom Tomom Hejdsom. Njihov nastup biće ujedno i prvo zvanično predstavljanje kultne izdavačke kuće Drumcode beogradskoj publici.
Ograničeni broj ulaznica za Heineken Lucky Records tehno šou je u prodaji po promotivnoj ceni od 890 dinara samo još danas, na svim prodajnim mestima Eventima, kao i na biletarnicama Doma Omladine Beograda i Kombank Arene.
Ograničeni broj ulaznica za Heineken Lucky Records tehno šou je u prodaji po promotivnoj ceni od 890 dinara samo još danas, na svim prodajnim mestima Eventima, kao i na biletarnicama Doma Omladine Beograda i Kombank Arene.
Tom Hejds važi za jednog od najproduktivnijih producenata na elektronskoj muzičkoj sceni, s obzirom da je više od stotinu njegovih singlova izašlo pod okriljem izdavačkih kuća poput MB Elektronics, 1605, Bedrock, i naravno Drumcode. Ovaj svetski putnik, poput Bejera, redovan je gost najeminentnijih svetskih klubova i festivala, od londonskog kluba Fabric, do čuvenog "I Love Techno" spektakla. Iza sebe ima nekoliko Drumcode izdanja, koja ga svrstavaju u sam krem tehno scene. Beogradska publika će moći da čuje numere sa njegovog solo albuma, izdatog u novembru 2013, a s obzirom na to da i Adam Bejer sprema novi album za leto, nije isključena ekskluzivna premijera njegovog novog zvuka. Tehno veče u KPGT-u će svakako obeležiti muzika overena pečatom kuće Drumcode, čiji je vlasnik i glavna zvezda upravo Bejer. Nova izdanja od umetnika kao što su Džozef Kaprijati, Geri Bek, Alan Ficpatrik i Ida Engberg će, uz Adamove i Tomove numere, dovesti publiku do potpune euforije u noći jakog ritma i neizmerne energije! Najveći globalni portal koji se bavi promocijom i prodajom izdanja elektronske muzike, Beatport, nominovao je Drumcode za najbolju izdavačku kuću godine, dok je sam Bejer poneo nominaciju za najboljeg tehno didžeja u okviru International Dance Music Awards-a. Ugled koji ovaj švedski producent uživa u svetu tehno muzike je garancija za dobar provod i nezaboravno zatvaranje zimske sezone Heineken Lucky Records serijala žurki, koji je beogradskoj publici u poslednjih nekoliko meseci predstavio najveća imena globalne tehno scene poput Dejv Klarka, Umeka i Marka Bejlija. Uz zvezde večeri, a ispred Lucky Records-a nastupiće Speedy, dok će specijalni gost biti Hristian Stojanovski, koji će predstavljati nišku DJ scenu.
