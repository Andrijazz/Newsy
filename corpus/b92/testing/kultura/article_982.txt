> Izvor: B92
> Datum:  
> Rubrika: kultura
> Naslov: Četiri pogleda na ekvadorski film
> Članak:

"Četiri pogleda na ekvadorski film", ciklus najboljih filmskih ostvarenja koja nam dolaze iz Ekvadora biće svečano otvoren 27. marta u 19 časova u Institutu Servantes u Beogradu.

Svečanom otvaranju ovog ciklusa filmova, koji nas upoznaje sa najboljim filmovima ove andske države, prisustvovaće i počasni konzul Ekvadora u Beogradu, Karmen Vegas de Spalajković. U okviru ove filmske revije beorgadska publika biće u prilici da pogleda četiri žanrovski različita, ali po kvalitetu izvanredna ostvarenja. Svi filmovi će biti prikazani sa titlovima na srpskom jeziku. Ulaz slobodan. 27/3/2014 - Institut Servantes, 19:00h Pecaroš (Pescador; 2012), Sebastijan Kordero Blankito živi sa svojom majkom u Matalu, ribarskom seocetu na severnoj obali Ekvadora. Za razliku od većine muškaraca u selu, on nije riboovac, ne ume da baca mrežu a nije ni zainteresovan da nauči. Jednog dana, plima je donela na obalu drvene kutije pune kokaina. Blankito nije svestan da će mu dani koji će uslediti doneti više uzbuđenja nego što ga je ikad bilo u mirnom Matalu. Film se temelji na stvarnim događajima

29/03/2014 - Institut Servantes, 19:00h U ime kćerke (En el nombre de la hija; 2012), Tanja Ermida Manuela nosi ime po svome ocu, socijalisti i ateisti, ali njena baka, konzervativna katolkinja, insistira da joj da ime koje nose sve prvorođene devojčice u familiji, generacijama unazad: Dolores. Odlučna da brani ideje svog oca, suprotstavlja se stavovima svojih rođaka i babe i dede, ali će je jedan neočekivani susret primorati da se suprotstavi samoj sebi.

5/4/2014 Institut Servantes, 19:00h Dede (Abuelos; 2011), Karla Valensija Davila Lično putovanje u potrazi za dedama. Za Remom, samoukim ekvadorskim lekarom koji želi da otkrije lek za besmrtnost. Za Huanom, militantnim komunistom koji je ubijen tokom čileanske vojne diktature 1973. Jedna unuka koja raste između egzila i magičnog sveta. Dve priče, jedna bliska, druga zakopana. Dva sna koji se odigravaju u dvema sredinama: jedan u šumovitim planinama, drugi na suvom i napuštenom terenu.

12/5/2014 - Institut Servantes, 19:00h Strašilo Sara (Sara, la espantapájaros; 2008), Horhe Vivanko Jednoj skromnoj porodici dozlogrdilo je da im ptice stalno jedu kukuruz sa njihovih polja. Jujari, najmlađi sin napravio je strašilo, ali je ono proizvelo suprotan efekat: budući da je bilo previše lepo počelo je da privlači ptice. Strašilo je jednoga dana oživelo vodi Jujarija i jednu avanturu u kojoj će upoznati likove iz andske mitologije: guagua jarca, Taita Ćuro, Kurikinku, duha od mahovine, Ćifiću, drvo koje hoda, šumu koja govori, vodeno oko i druge.
