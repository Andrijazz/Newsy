> Izvor: B92
> Datum: petak 21.03.2014
> Rubrika: kultura
> Naslov: Nova ekranizacija filma “Lepotica i zver” u bioskopima
> Članak:

Najnovija ekranizacija bajke "Lepotica i zver", ovoga puta u verziji francuskog reditelja Kristofa Gansa, u domaćim bioskopima je od 20. marta.

Nakon velikog francuskog hita "Pakt sa vukovima" i dobro primljenog američkog ekranizovanja video-igre "Silent Hill", Gans je snimio univerzalnu bajku o ljubavi bez obzira na razlike između dvoje koji se vole. Gansov film sa Vensanom Kaselom i Leom Sejdu, baziran je na najranijoj poznatoj verziji bajke iz zbirke Gabrijel Suzan Vilnev "La Jeune Ameriquaine et les Contes Marins" (Mladi Amerikanac i morske priče) iz 1740. godine. B92 i MCF MegaComFilm poklanjaju vam 3x2 karte za projekciju filma "Lepotica i zver", danas (petak 21. mart) u 17h u bioskopu "Roda". Karte su podeljene, a dobitnici obavešteni.

Reč je o višeslojnoj bajci za decu i odrasle koja govori o snazi snova i sukobu ljubavi i materijalnih vrednosti, zbog čega je izuzetno aktuelna i danas. Pre Gansovog filma, jedna od najznačanijih ekranizacije ove priče bila je Koktoova iz 1946. godine. Gans se potrudio da pruži novu verziju tog filmskog klasika. Na pitanje zašto se odlučio na još jednu ekranizaciju popularne bajke (od čuvene adaptacije u režiji Žana Koktoa, do američkih filmova i Diznijevog crtaća), Gans kaže da je želeo da pokaže da bajke nisu američka stvar već evropska. "To mi je bilo važno, da pokažem da su bajke deo naše DNK. Snimao sam u Holivudu ali radim u Evropi jer mislim da je važno da evropski film pokuša da zadrži vezu sa svojom kulturom predaka", rekao je Gans. Opširan intervju sa Kristofom Gansom, gostom ovogodišnjeg FEST-a, možete pročitati OVDE.

Snimljena sa budžetom od 35 miliona evra, "Lepotica i zver" je francuska bajka za svetsko tržište - veliki blokbaster namenjen porodici koji prikazuje univerzalnu bajku o zaljubljenom paru, čija ljubav opstaje uprkos razlikama. Priča je usmerena na decu i na odrasle, govori o moći ljubavi nasuprot materijalizmu i korupciji, što predstavlja relevantnu priču za današnje vreme.
