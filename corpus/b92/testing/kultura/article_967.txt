> Izvor: B92
> Datum: sreda 26.03.2014
> Rubrika: kultura
> Naslov: Godišnjica smrti Taška Načića
> Članak:

Na današnji dan pre 21 godine umro je popularni srpski pozorišni i filmski glumac Taško Načić, majstor komedije i groteske.

Proslavio se u matičnom pozorištu "Atelje 212" sjajnim ulogama u "Kralju Ibiju", "Radovanu III", "Čudu u Šarganu", "Kafanici sudnici, ludnici" i u mnogim filmovima, među kojima je verovatno najzapaženija uloga Perice Mitića u "Davitelju protiv davitelja" Slobodana Šijana ili lovca u "Ko to tamo peva". Njegov komičarski talenat ostaće upamćen i po ulozi Božidara Majkovića u tv seriji "Bolji život" Siniše pavića. Načić je rođen u Kruševcu 7. aprila 1934. godine,a diplomirao je glumu na FDU u Beogradu, u klasi profesora Mate Miloševića. Igrao je u preko šezdeset pozorišnih predstava, a deset godina igrao je monodramu "Ne pucaj bre". Snimio je dvadesetak filmova, a na velikom platnu debitovao je 1960. godine u "Bolje je umet", a tokom decenija ostao je upaćen i u "Bokseri idu u raj", "Majstor i Margarita", "Čudo neviđeno", "Ćao inspektore", "Nije lako sa muškarcima", "Sabirni centar" Umro je u Beogradu u 58. godini.
