> Izvor: B92
> Datum: petak 14.03.2014
> Rubrika: kultura
> Naslov: Karl Koks sa prijateljima osvaja Tvrđavu
> Članak:

Svetski poznata Dance Arena je nezaobilazna destinacija ovog leta. Povodom 15. izdanja festivala, pored ekskluzivnih konceptualnih večeri, specijalni back to back okršaji najvećih svetskih DJ gladijatora vraćaju se na jednu od najatraktivnijih elektronskih bina na svetu.

U petak, 11. jula Dance Arena EXIT festivala ima tu čast da ugosti čuveno ''Carl Cox vs Friends'' veče koje je do sada predstavljeno na najvećim svetskim festivalima, a sastoji se od pažljivo izabranih predstavnika novih talasa elektronske muzike, ali i proverenih velikana čiji rad je zagolicao Coxovo uho, koje je nepogrešivo! Carl Cox se vraća na Petrovaradinsku tvrđavu da ponovo opravda titulu jednog od najboljih svetskih didžejeva ikada i još jednom baci u trans publiku Dance Arene! Svi dobro pamte njegov legendarni b2b nastup sa Green Velvetom 2009. kada je nastupao u majici Dance Arena Saved My Life. Pre svega nedelju dana, Carl Cox je povodom ovog čuvenog nastupa izjavio: "Jedva čekam da se vratim (na Dance Arenu) i da sve ovo ponovim. Bilo je zaista neverovatno :) x"

Malo toga postoji što ovaj čovek nije postigao - kultne rezidenture na Ibici koje traju već 13 godina, dva seta na dočeku novog milenijuma i to u dve vremenske zone, kao i nastup pred 1 500 000 ljudi na Love Parade-u u Berlinu, sve vreme šireći svoju vanvremensku ljubav prema muzici i životu uopšte. Ove godine dovodi nam povorku svojih muzičkih prijatelja da žurkom koja traje do ranih jutarnjih sati proslavi s posetiocima EXIT festivala leto, muziku i izlazeće sunce! CARL COX vs DANNY TENAGLIA Muzički ambasador, veteran esid hausa, šampion tehna i otac britanske rejv scene, Carl Cox, zajedno sa najboljim njujorškim didžejem koji iza sebe ima više od 200 produkcijskih radova, Danny Tenagliom, nastupiće na ovogodišnjem Exitu sa jednim od najeksluzivnijih b2b setova u elektronskoj muzici! Ova dva velikana sa karijerama koje traju više od tri decenije definitivno će dati najboljoj Dance Areni na svetu novu dimenziju nezaboravnog provoda. BEN KLOCK vs MARCEL DETTMANN Dva rođena Berlinera, neizostavni sastojak scene koju je ovaj grad iznedrio i jedna od najznačajnijih imena u novijoj istoriji tehno muzike, dolaze po prvi put na Dance Arenu da pokažu zbog čega su njihovi maratonski šestočasovni, a ponekad i dvanaestočasovni setovi u kultnom klubu Berghain jedna od najiščekivanijih stavki u kalendaru svakog berlinskog klabera. EATS EVERYTHING vs CASSY Ovaj dinamični duo će zapaliti tvrđavu! Eats Everything je poznat po svojim suludo naprednim andergraund setovima, ali i po vanvolšebnim remiksima za Jamie Jones, Four Tet, Adam F i po tome što su njegove pesme izvodili Seth Troxler i Skream to Readlight. Kao dobitnik nagrade za najboljeg britanskog didžeja u 2011. potpuno opravdava ovu titulu. Britanka karipskog porekla i rezident čuvenog kluba Panoramabar u Berlinu, Cassy je u dosadašnjoj karijeri sarađivala s velikanima poput Luciana, Mathew Jonsona, Ricardo Villalobosa i Steve Buga. Ovo je jedan od najinteresantnijih parova, i sigurno će očarati sve posetioce Arene. Planetary Assault Systems LIVE Planetary Assault Systems je najuticajniji pseudonim čuvenog predstavnika tehno žanra, Luke Slatera koji na sceni dominira već dvadeset godina. Luke je majstor dinamičnog, futurističkog tehna, a poslednja dva albuma pod ovim pseudonimom izdao je pod izuzetno važnom berlinskom etiketom Ostgut Ton. Na EXIT dolazi sa svojim izuzetno zanimljivim live nastupom. Petnaesto izdanje najboljeg evropskog festivala je u znaku EXIT AVANTURE koja nas vodi na EXIT, od 10. do 13. jula 2014. na Petrovaradinskoj tvrđavi u Novom Sadu i na SEA DANCE FESTIVAL od 15. do 17. jula na plaži Jaz, jednoj od najlepših plaža Jadrana. Do sada najavljeni izvođači za EXIT festival su Damon Albarn, Carl Cox vs Danny Tenaglia, Ben Klock vs Marcel Dettmann, Disclosure LIVE, Rudimental LIVE, Skrillex, Carl Craig vs Green Velvet, Dub FX, Dusky vs Paul Woolford, Eats Everything vs Cassy, Jackmaster , Koven LIVE i Planetary Assault Systems Live.
