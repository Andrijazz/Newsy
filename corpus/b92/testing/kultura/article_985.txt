> Izvor: B92
> Datum:  
> Rubrika: kultura
> Naslov: Napokon: Prvi trejler za nove Nindža Kornjače
> Članak:

Nakon godina kontroverzi i spekulacija, prvi tejler za novi film o Nindža Kornjačama napokon je ugledao svetlo dana.

Sudeći po ranijim informacijama, producent novog filma o Nindža Kornjačama Majkl Bej odlučio je da "malo" promeni originalnu priču što je naljutilo ljubitelje legendarnog crtaća. Po novom scenariju, Donatelo, Rafaelo, Leonardo i Mikelanđelo nisu postali nindže tako što su kao mali bili izloženi radioaktivnom otpadu, oni su sada - vanzemaljci. Ova izmena je izazvala negativne reakcije fanova crtaća i filmova o Nindža kornjačama, ali i Robija Rista, glumca koji je pozajmljivao glas Mikelanđelu u originalnim filmovima. "On sodomizuje nasleđe", rekao je Rist. Producent je, pak, rekao da će nove kornjače biti "duhovite i da će se svideti svima". "Kada pogledaju ovaj film, klinci će poverovati da ove kornjače zaista postoje, jednom kad završimo s filmom", rekao je Bej. Bej je dodao da će ova priča biti bolja i kompleksnija nego što zvuči.
