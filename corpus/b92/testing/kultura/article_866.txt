> Izvor: B92
> Datum: utorak 18.03.2014
> Rubrika: kultura
> Naslov: Dubioza kolektiv i besplatno u Beogradu
> Članak:

Balkan-ska-pank-dab bend Dubioza kolektiv pre velikog koncerta u Kombank areni 5. aprila prirediće za Beograđane čak dve besplatne promo svirke na otvorenom.

Bosanskohercegovački bend će nastupiti sa malim akustičnim setom u četvrtak 20. marta (19:00) na Letnjoj pozornici u Studentskom gradu i u petak 21. marta "na Zidiću" ispred Doma omladine Beograda (13:00). Obe besplatne svirke biće prilika za da se fotografišete sa članovima benda, i dobijete potpisan plakat za koncert u Kombank areni 5. aprila. "Nadamo se da će izlaznost u Areni 5. aprila biti veća nego na nedavno završenim izborima u Srbiji, da ćemo osvojiti povjerenje i glasove publike te da neće biti preveliki postotak bijelih glasačkih listića i falsifikovanih ulaznica", poručuju momci iz benda. Dubioza kolektiv upravo je objavio novi spot za "supermarket akustičnu" verziju pesme "Kupi", koji je snimljen simbolično u jednom supermarketu prilikom nedavnog boravka u Makedoniji, sasvim odgovarajućoj scenografiji za stihove: Balkanska pank dab grupa Dubioza kolektiv nastupiće 5. aprila u beogradskoj Kombank areni i tim povodom priredila je svojevrsni omaž kultnom filmu "Ko to tamo peva" snimivši svoju kratku Jutjub verziju legendarne pesme "Za Beograd". Ovaj angažovani bosansko-hercegovački sastav poslednjih godina osvojio je publiku u regionu sa nekoliko zapaženih albuma i brojnim hitovima kao što su: Kažu, Blam, Firma ilegal, Balkan Funk, Marijuana, Kokuz... žestoko kritikujući u svojim tekstovima postratno korumpirano društvo u kom vladaju nacionalizam, negativna selekcija i nepravda, istovremeno boreći se za slobodu, ravnopravnost i pravedan društveni poredak.
