> Izvor: B92
> Datum:  
> Rubrika: kultura
> Naslov: Preminuo Hal Daglas, "glas trejlera"
> Članak:

U svetu u kom jedan čovek pozajmi svoj glas stotinama najprepoznatljivijih trejlera, za mnoge je zaista tužna vest da je taj čovek preminuo.

Hal Daglas, čovek čiji je glas pratio trejlere za filmove kao što su "Filadelfija", "Forest Gamp", "Upoznaj roditelje", "Smrtonosno oružje" preminuo je usled komplikacija raka pankreasa, izjavila je njegova kćerka. Daglas je publici možda najpoznatiji po frazi: "U svetu..." ("In a world..."), a deo karijere proveo je i ispred kamere uključujući ostvarenje Džerija Sajnfelda iz 2002. godine pod nazivom "Komičar" gde je tumačio ulogu naratora koji zna da priča samo u filmskim klišeima.)

Odrastao je u Konetiaktu a glumu je studirao na Univerzitetu u Majamiju. Kasnije je preselio u Njujork kako bi unapredio svoju glumačku karijeru ali je na kraju završio kao narator na televiziji i radiju. Daglas je preminuo u svom domu u Lovetsvilu u osamdeset i devetoj godini.)
