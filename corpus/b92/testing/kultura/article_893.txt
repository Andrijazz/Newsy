> Izvor: B92
> Datum:  
> Rubrika: kultura
> Naslov: Festival Resonate i British Council najavili saradnju
> Članak:

Nakon druge godine uspešne realizacije programa, festivalu novih medija Resonate, čiji su ključni predavači, ali i veliki deo publike iz Velike Britanije, ovog puta kao partner se priključio i British Council.

British Council i Resonate predstaviće posetiocima neke od vrhunskih predavača, vodećih umetnika i mislilaca iz Velike Britanije. To će biti jedinstvena prilika za povezivanje i razmenu znanja i edukaciju koja spaja vrhunske umetnike i istraživače sa ciljem proizvodnje vrednosti i podsticanja progresivne debate o poziciji tehnologije u umetnostu i kulturi.

Među britanskim predavačima biće Paul Prudence, audio-vizuelni umetnik, izvođač instalacija koji radi sa računskim, algoritamskim i generativnim sredinama, Ilona Gaynor, dizajnerka, umetnica i sineasta. Ona je takođe partner u dizajnerskoj firmi The Department of No, Joe Gerhard koji je jedan od članova Semiconductor dua sa Ruthom Džarmanom. Oni kroz pokretne slike istražuju prirodne materijale sveta koji nas okružuje, način na koji ga mi doživljavamo i kako se trudimo da ga razumemo, Jonathan Puckey, studio Moniker sa sedištem u Amsterdamu koji su 2012. osnovali Luna Maurer, Jonathan Puckey i Roel Wouters.

Sa Moniker, koje predstavlja pseudonim, oni rade na naručenim dizajnerskim projektima dok u isto vreme ulažu u projekte koji su autonomne Ieksperimentalne prirode, Elliot Woods, Kimchi and Chips je umetnički i dizajn studio u Seulu koji su osnovali Elliot Woods (UK) i Mimi Son (Južna Koreja). Oni su poznati po otkrivanju "interakcije romana" koji uključuje ljude i medijski materijal, otkrivajući nove tehničke i umetničke paradigme. Festival Resonate počinje u četvrtak, 3. aprila i završava se u subotu 5. aprila 2014. godine.
