> Izvor: B92
> Datum: ponedeljak 17.03.2014
> Rubrika: kultura
> Naslov: Poslušajte novi singl za Siu (VIDEO)
> Članak:

Juče se i zvanično pojavio novi singl "Chandelier" australijske kompozitorke i pevačice Sie.

Sia je autorka najvećih hitova koje su otpevale pop ikone poput Rijane ("Diamonds"), Kejti Peri ("Double Rainbow"), Britni Spirs ("Perfume"), Bijonse ("Pretty Hurts"), Selin Dion, Diplo, The Weeknd, Angel Haze. Sia takođe peva na velikom hitu Dejvida Guette, "Titanium", sa Eminemom ("Beautiful Pain"), "Wild Ones" sa Flo Ridom, "Elastic Heart" sa Weekndom i Diplom. Njen poslednji solo album "We Are Born" objavljen je pre 3 godine i osvojio je višestruke ARIA nagrade (australijske muzičke nagrade), uključujući nagradu za najbolji pop album i video za pesmu "Clap Your Hands". Sia je kao kompozitor prodala milione izdanja, a može se reći da svet ne zna kako ona izgleda. Na naslovnoj stranici Billboard magazina iz 2013.godine, na kojoj se pojavljuje sa papirnatom kesom na glavi na kojoj piše: "Ovaj izvođač je odgovoran za prodaju više od 12 miliona singlova, ima novi singl na saundtraku "Hunger Games" i ne želi da bude poznata". Prvi singl kojim SIA najavljuje novi album je "Chandelier" koju su zajedno napisali ona i producent Greg Kustin.U pitanju je velika,lepa balada u "mid" tempu sa vokalima koje će vas rasplakati. Sia je anti-pop zvezda i to želi i da ostane.
