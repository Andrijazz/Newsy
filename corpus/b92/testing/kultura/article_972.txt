> Izvor: B92
> Datum: sreda 26.03.2014
> Rubrika: kultura
> Naslov: Njujorški DJ Levon Vincent u klubu The Tube
> Članak:

Uz jedinstveni zvuk - naizmenično sirov i tvrd, a zatim suptilno zavodljiv i lep - ime Levona Vincenta uživa izuzetno poštovanje u svetskim krugovima elektronske muzike.
"Some DJs take you to school; let Levon Vincent take you to church" - SPIN magazine
"Some DJs take you to school; let Levon Vincent take you to church" - SPIN magazine
Ovaj sjajan muzički selektor sa unikatnim stilom je postao i miljenik beogradske publike nakon gostovanja u Tjubu krajem 2011. godine, a u subotu 29. marta vraća se u DJ kabinu ovog kluba zajedno sa rezidentom Dušanom Kačarevićem. "Ova sezona u klubu The Tube nosi ime "Last chance to dance" iz posebnog razloga - za lineup su odabrana imena sa dosadašnjih najuspešnijih žurki. To znači da smo ove sezone ponovili sve najzanimljivije izvođače koje su gosti mogli da čuju u predhodnih par godina. Ovo mi je treći put da da delim DJ pult sa Levonom i svaki je poseban i jedinstven. Sjajno je kada imas priliku da slušaš DJa koji toliko voli muziku i njegova posvećenost daje novu dimenziju dok je za miksetom. Od pariskog Rex kluba preko lodonskog Fabric-a i berlinskog Berghaina, ove subote u beogradskom klubu The Tube Levon Vincent vas vodi na muzičko putovanje koje će vam zasigurno ostati DUBOKO u memoriji. Formatirajte svoje hardove i obucite udobnu obuću, biće vam potrebna!", kaže Kačarević koji će u subotu raditi uvodni DJ set. Levon Vincent je rođen u Hjustonu u Teksasu, odrastao na East Coast-u, a sada živi u Berlinu. U poslednjih nekoliko godina mnogi ga nazivaju i 'advokatom house renesanse u Njujorku kao i začetnikom novog house i techno pravca koji podseća na dinamičan i melodičan industrijski techno. Savršen primer za to su svakako Late Night Jam ili Levonov Boiler Room Mix.

Pored uspešne svetske DJ karijere, Levon Vincent je vlasnik Novel Sound-a, jedne od ključnih etiketa koja je u njujorške underground house krugove donela neophodnu svežinu i sa svega par izdanja napravila veliki uticaj i na globalnoj sceni. Ovaj gospodar tehna i hausa je pre ušao u istoriju kada je pre par godina sastavio svoj eklektični miks Fabric 63 za čuveni londonski Fabric. Na njemu se nalaze i Levonovi trekovi ali slojevi muzike inspirisane misticizmom maratonskih žurki u kultnom berlinskom klubu Berghainu. Baš zato Fabric 63 je savršena priprema za DJ set koji odabranu publiku Tjuba očekuje ove subote.

Karte za gostovanje Levon Vincenta se mogu kupiti na vratima kluba po ceni od 500 RSD. Noć ranije, u petak 28. marta u Tjubu se održava tehno specijal: beogradski klasik Boža Podunavac i DJ Sale L. Ulaz je slobodan.
