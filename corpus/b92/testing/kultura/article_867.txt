> Izvor: B92
> Datum: utorak 18.03.2014
> Rubrika: kultura
> Naslov: Produženi muzički vikend u Gradu
> Članak:

Pogledajte šta vam sve nudi KC Grad tokom "produženog" muzičkog vikenda nedelje - program počinje u četvrtak 20. marta nastupom benda Belgrade Noise.

Oni će samo za ovu priliku udružiti snage sa duom pod imenom Heavy Brothers. U petak vas očekuje opušteno veče uz ekipu sa radija Studio B na kome ćete uživati uz njihove već poznate zvezde muzičkih emisija. U subotu 22. marta kombinacija prave klupske večeri uz live instrumente, vokalne inprovizacije i još mnogo toga. Adresa je poznata - Braće Krsmanović 4, Kulturni centar GRAD. Četvrtak 20. mart, 21h Belgrade Noise mit Heavy Brothers Cena karte 250 rsd Celestial punk / free jazz grupa iz Beograda, formirana 2005. godine koju danas čine Dušan Damnjanović, Miloš Pajagić, Jamal Al Kiswani i Vukašin Đelić, nastupiće u Kulturnom Centru Grad, 20. marta sa početkom u 22h. Ovaj sastav je do sada sarađivao sa različitim muzičarima i grupama, predstavljajuci jedinstvene muzičke nastupe širom Evrope. Bilo da sarađuju sa muzičarima sa improv scene, noise frikovima ili rock fanaticima, retki nastupi ove grupe su poznati po intenzitetu, neobičnim i često veoma promenljivim formama.

Ovog puta, grupi će se pridružiti Suzana Sumrah (Halftones, vokal) i Dušan Žica (Temple of the Smoke, sint/gitara) u punom psihodeličnom spektaklu, pod nazivom Heavy Brothers. Petak 21. mart, 21h STUDIO B ALL STARS Ulaz slobodan! Radio stanica koja je postala sastavni deo zivota glavnog grada. U skoro pola veka postojanja svojim muzickim izborom formirala je ukus citavih generacija. Deo autora kultnih emisija Studija B za DJ pultom KC Grad podelice sa vama magiju radija u celonocnom progamu koji nece imati reprizu. Dodjite na premijeru! STUDIO B ALL STARS u KC GRAD Subota 22. mart, 23h Candy Land Ulaz je 200 dinara do ponoći, i 300 posle Program Candy Land-a čini fuzija više elemenata, od vjinga, živih instrumenata, vokala, pa do dj setova koji se prožimaju u jednu celinu. Da događaj bude još malo neobičniji, svaki posetilac će dobiti neki slatkiš. Ne postoji poseban dress code, možete da se obučete kako god poželite. Mada, poželjno je da budete "slatki". ^^

Boža Podunavac+Shekimon+Stung+Specijalni Gost Perkusionista Dragan Urošević (Urke) Vizuelizacije, video kolaži, Mario Jurešić (VJ Mario) Ivana Finci i Verica Marinković, vokalni nastupi u slobodnom stilu, freestyle improvizacija. Boža Podunavac je oldschool dj, a i dizajner zvuka. Ima uvaženi status didžej pionira. Didžej karijeru je započeo 1986. godine. Predrag Šestić (Shekimon), profesor škole produkcije i didžejinga "Cube", i dizajner zvuka (filmovi, reklame, igrice). Podjednako se bavi muzičkom produkcijom, didžejingom, a i organizacijom događaja. Igor Stangliczky aka Stung, podjednako se dobro snalazi u raznim art formama. Pod pseudonimom Stung nastupa kada miksa. Specijalni gost, može se nazvati i tajni gost... Dragan Urošević (Urke) je oplemenjivao svojim perkusijama brojne događaje, tako da iza njega stoji iskustvo koje garantuje dobrom atmosferom. Mario Jurešić (VJ Mario), u ulozi vidžeja iza sebe ima veliki broj nastupa, kako na festivalima, tako i na brojnim partijima. Ivana Finci je mlada devojka koja ima sjajan glas. Dobila je priliku da se predstavi po prvi put, premijerno. Imaće nastup sa pevanjem u vidu freestyle improvizacije. Verica Marinković ima iskustvo u freestyle pevanju na drum & bass žurkama. A trenutno je pevačica autorskog funk-rock benda "Sprej".
