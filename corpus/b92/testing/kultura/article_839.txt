> Izvor: B92
> Datum: nedelja 16.03.2014
> Rubrika: kultura
> Naslov: “Let iznad kukavičjeg gnezda” u DOB-u
> Članak:

Predstavu "Let iznad kukavičjeg gnezda" 17. marta od 20 časova u Velikoj Sali Doma omladine Beograda izvešće Dramski studio IX gimnazije "Mihailo Petrović Alas".
Igraju: Sestra Rečid - Maša Kotaranin Sestra Flin - Jelena Stamenović Dr Spivi - Nikola Kašić Voren - Đorđe Dimitrijević Poglavica - Balša Stevanović Bili Bibit - Vuko Vukašinović Dejl Harding - Pavle Musić/Aleksandar Jovanović Martini - Vuk Đurić Čezvik - Marko Pavlović Taber - Miloš Dobrić Rendl Patrik Mekmarfi - David Jakovljević Kendi - Nina Lapčević Sendi - Kristina Filipović Scenografija i režija: prof. Dragana Petrović Šminka: Nina Lapčević Izrada dekora i rekvizita: Milan Filipović Umetnička rešenja i stilizacija: Bojana Đukić, Vanja Cavić, Andrijana Ninković, Jelena Čizmić, Dušica Ristić, Jelena Bukarac, Ana Legeza Svetlo i muzika: Luka Mačak
Igraju: Sestra Rečid - Maša Kotaranin Sestra Flin - Jelena Stamenović Dr Spivi - Nikola Kašić Voren - Đorđe Dimitrijević Poglavica - Balša Stevanović Bili Bibit - Vuko Vukašinović Dejl Harding - Pavle Musić/Aleksandar Jovanović Martini - Vuk Đurić Čezvik - Marko Pavlović Taber - Miloš Dobrić Rendl Patrik Mekmarfi - David Jakovljević Kendi - Nina Lapčević Sendi - Kristina Filipović Scenografija i režija: prof. Dragana Petrović Šminka: Nina Lapčević Izrada dekora i rekvizita: Milan Filipović Umetnička rešenja i stilizacija: Bojana Đukić, Vanja Cavić, Andrijana Ninković, Jelena Čizmić, Dušica Ristić, Jelena Bukarac, Ana Legeza Svetlo i muzika: Luka Mačak
Ubrzo po objavljivanju, knjiga američkog pisca i kontrakulkurne ikone Kena Kizija, doživela je ogromnu popularnost. Knjiga "Let iznad kukavičjeg gnezda" je nedugo zatim i ektranizovana u režiji Miloša Formana, sa Džekom Nikolsonom u glavnoj ulozi. Film je 1975. godine dobio Oskare u svih pet glavnih kategorija. Ludnica, koja predstavlja metaforu modernog društva, i priča koja postavlja nezgodna i provokativna pitanja o normalnosti i nenormalnosti, stiče kultni status među svima onima koji su osećali otpor i bunt, žeđ za promenom i oslobađanjem od "stega lažnog morala". Ovo delo postavlja pitanje da li su ludaci mentalno poremećene osobe ili individue koje bolešću reaguju na nenormalno i bolesno društvo. "Let iznad kukavičjeg gnezda" takođe ispituje da li su pravi ludaci u ludnicama ili van njih, kao i da li je opšteprihvaćena "normalnost" u stvari najopasnija bolest. Ove teme su i danas aktuelne, možda i više nego u vreme kada je film snimljen. Adaptaciju teksta, po knjizi Kena Kizija, uradio je David Jakovljević, a scenografiju i režiju potpisuje profesor Dragana Petrović. Ova predstava izvodi se u okviru programa "Pozorište ponedeljkom" kojim Dom omladine Beograda želi da pomogne svima koji se trude da ožive omladinsku scenu, školske sekcije i amaterske družine i ponudi još jednu edukativnu i kreativnu mogućnost istinskim ljubiteljima pozorišta. Ciljevi projekta "Pozorište ponedeljkom" su pružanje mugućnosti mladima da kažu šta žele putem pozorišta kao umetničke forme društvenih komunikacija, razvijanje kulturnih potreba među mladima, podsticanje na aktivnosti mladih koje su usmerene ka umetnosti, građenje posebnog stila provođenja slobodnog vremena, kao i postavljanje određenih standarda pozorišta za mlade. Ulaznice, po ceni od 200 dinara, su u prodaji na Blagajni DOB, a uz đačku knjižicu u prodaji 100 ulaznica po ceni od 100 dinara.
