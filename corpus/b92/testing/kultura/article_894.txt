> Izvor: B92
> Datum:  
> Rubrika: kultura
> Naslov: Pobednici konkursa "Mladi balkanski dizajneri 2014“
> Članak:

Kulturna organizacija Mikser u saradnji sa Hrvatskim dizajnerskim društvom i kulturnom organizacijom Public Room iz Skoplja, objavila je rezultate četvrtog po redu konkursa "Mladi balkanski dizajneri 2014" pod sloganom "Heroji svakodnevnice".

Na konkurs se prijavilo više od 220 kandidata, a selekciju radova iz 13 zemalja regiona izvršio je stručni žiri, kojim predsedava renomirani industrijski dizajner Konstantin Grčić. Zbog visokog kvaliteta prijavljenih projekata, umesto predviđenih deset, odabrano je više od 20 pobedničkih radova koji će biti predstavljeni u okviru jednogodišnje putujuće izložbe na vodećim regionalnim dizajn manifestacijama, dok će autori tri najbolja projekta pohađati radionice i praktične obuke širom regiona tokom 2016. godine. Najviše radova stiglo je iz Srbije, Hrvatske, Makedonije, Slovenije, BiH i Bugarske, a brojne prijave su došle i iz Rumunije, Crne gore, Grcke, Madjarske i Austrije. Stručni žiri koji čine Nikola Radeljković (Numen For Use, Hrvatska), Ivana Borovnjak (Udruženje hrvatskih dizajnera), Jelena Matić (Univerzitet u Beogradu, Srbija), Aleksandar Velinovski (Skopje Design Week, Makedonija) i Maja Lalić (Organizacija Mikser, Srbija), a kojim predsedava, Konstantin Grčić, koji projekat podržava od njegovog nastanka, proširio je listu odabranih projekata sa planiranih deset na više od dvadeset pobednika zbog izuzetnog kvaliteta pristiglih projekata. O samom procesu odabira i o potencijalu mladih balkanskih dizajnera, Konstantin Grčić kaže: "Kvalitet je bio na veoma visokom nivou. Nesumnjivo je vidan rast samopouzdanja među mladim dizajnerima sa Balkana, ne samo kada govorimo o njihovom poreklu, već i kada govorimo o njihovim interesovanjima, ličnim pričama i problemima. Mladi balkanski dizajneri imaju stav, a to znači da je budućnost pred njima! Ispunjava me radošću da vidim ovoliko dobrih projekata, kao i talenat, trud i vredan rad koji je bio potreban za njihovo nastajanje. Bravo, balkanski dizajneri!" Pobednički projekti ovogodišnjeg konkursa "Mladi balkanski dizajneri" su: 3 IN A BUNDLE, Jelena Holec (Hrvatska); B LAMP, Andrea Pavićević (Crna Gora); FAN SHIELD, Marijana Džambo (BiH); FLEXY LAMP SYSTEM, Avgerinakis Goerge (Grčka); GLASS PILLOW, Marko Oljača (Srbija); HOMELESS IN HEAVEN, Matija Cop (Hrvatska); HOT MOUTH, Papadopoulou Gesthimani (Grčka); KOTLIC LAMP, stidio Presek (Srbija); KOZOLEC FURNITURE SYSTEM, Niko Crnčević, Lucija Ninćeno i Ana Šolić (Hrvatska); LOUNGE CHAIR, Tamara Švonja (Srbija); LULIA, Jasenka Džanković (BiH); MOKSITO, Marko Gamser, Miloš Opačić i Nemanja Obradović (Srbija); NEPLUS FURNITURE SYSTEM, Niko Crnčević (Hrvatska); OUR WARDROBE, Draga Komparak (Hrvatska); PIKKPACK, Sara Gulzas (Mađarska); PLYFUL, Tsvetan Stoykov (Bugarska); ROŽONJ, Ivan Dorotić i Luka Borčić (Hrvatska); S3, Octavia Badescu i Alexandru Ionita (Rumunija); STRIPE, Natali Ristovska i Miki Stefanovski (Makedonija); SUPERHANDLE, Nikola Krivokapić (Srbija); TERCA TABLE, Uroš Janković (Srbija); THE LAMP, Tamara Švonja (Srbija); TOY FOR A NEW HEROES, Milena Jovanović (Srbija); USEDI.SE, Darja Rant (Slovenija); ZIG ZAG, Snežana Jeremić (Srbija). Dvogodišnji program "Mladi balkanski dizajneri" uključiće i internacionalnu putujuću izložbu pobedničkih projekata (maj 2014 - februar 2015) koja će obuhvatiti gostovanja na vodećim regionalnim dizajn manifestacijama, poput Dana D u Zagrebu, Mikser Festivala u Beogradu Skopje Design Week-a, Tirana Design Week-a itd. Beogradska publika izložbu će moći da vidi od 3. do 8. juna u okviru talent zone Mikser Festivala. Takođe, autori najbolja tri projekta pohađaće radionice i praktične obuke širom regiona u periodu od marta do februara 2016. godine. Radionice će biti organizovane u saradnji sa vodećim regionalnim dizajnerima i proizvođačima.

Organizatori najavljuju da će od ove godine za "Young Balkan Designers" kompletan vizuelni identitet i prateće komunikacione materijale raditi najveći regionalni talenti iz oblasti grafičkog dizajna i komunikacija, što će istoimenu putujuću izložbu učiniti dodatno interesantnom, jer će na njoj, pored predstavljanja samih pobednika konkursa biti dostupna i dodatna prezentacija najboljih regionalnih talenata u oblasti arhitekture, dizajna i vizuelnih komunikacija. Za ovogodišnju postavku zadužen je kreativni kolektiv "Numen / for use", a vizuelni identitet konkursa, baziranog na nagrađivanom Balkan Sans fontu, potpisuju čuveni hrvatski dizajneri i tipografi - Nikola Đurek i Marija Juza.
