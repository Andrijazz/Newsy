> Izvor: B92
> Datum: subota 22.03.2014
> Rubrika: kultura
> Naslov: Veliki prezir večeras u Parobrodu
> Članak:

Nastupom benda "Veliki prezir" večeras (22. marta) u 20.30 sati u Ustanovi kulture "Parobrod" nastavlja se sezona kreativnih "unplugged" nastupa poznatih muzičkih sastava, na kojima se bendovi predstavljaju u svojim neobičnim izdanjima.

Ovom prilikom "Veliki Prezir" nastupiće u sastavu Vladimir Kolarić - vokal, Boris Mladenović - bas, sa specijalnom gošćom, pijanistkinjom, Sonjom Lončar, a pored starih hitova, bend će svirati i numere sa novog albuma koji predstavlja zrele plodove njihove muzičke karijere. Cena karte za ovaj nastup, koje je se mogu kupiti u UK Parobrod je 500 dinara, a broj ulaznica je ograničen. Novi koncept "Unplugged" koncerata, koji će se u Parobrodu održavati u kontinuitetu sve do maja 2014. godine, poseban akcenat stavlja na umetničku stranu muzike i na njenu ekspresiju, navodi se u saoštenju. U Parobrodu u narednom periodu nastupiće i "Deca loših muzičara" u subotu, 5. aprila, i bend "Svi na pod" u subotu, 10. maja.
