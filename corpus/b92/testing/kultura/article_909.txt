> Izvor: B92
> Datum: petak 21.03.2014
> Rubrika: kultura
> Naslov: Bejl kao Stiv Džobs u novom filmu?
> Članak:

Još zvanično ne potvrđeni film kompanije Sony za temu ima ko-osnivača čuvene tehnološke kompanije "Apple" ali još nije poznato ko će tumačiti lika Stiva Džobsa.

Scenario za film potpisao je Aron Sorkin (Društvena mreža) a na čelu produkcije će se najverovatnije naći Dejvid Finčer koji je izjavio da će biti spreman da se upusti u projekat jedino ukoliko lik Stiva Džobsa bude tumačio Kristijan Bejl. Sudeći po sajtu "TheWrap", Finčer i Sorkin, koji su već ranije zajedno radili na ostvarenju "Društvena mreža" koje je za temu imalo postanak i rast Fejsbuka, tako da je sasvim prirodno da se ponovo ujedine oko projekta koji se bavi životom Stiva Džobsa. Mnogi fanovi Kristijana Bejla vezuju za njegovu ulogu Betmena u trilogiji Kristofera Nolana, ali on nesumnjivo poseduje crte lica koje podsećaju na Džobsa. Kada su se pre izvesnog vremena pojavile vesti da će Ašton Kučer tumačiti lik Stiva Džobsa u ostvarenju "Džobs", Bejl je bio među onima koji su ga smatrali "dobrim izborom".
