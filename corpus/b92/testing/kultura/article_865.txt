> Izvor: B92
> Datum: utorak 18.03.2014
> Rubrika: kultura
> Naslov: "Lord Of The Dance" večeras u Kombank Areni
> Članak:

Majstori plesa "Lord of the dance" nastupiće danas (18. marta) u Kombank Areni od 20 sati. Trupa je juče stigla u Beograd a svoj praznik, Dan Svetog Patrika, 40 plesača proslavilo je sinoć u baru "Black Turtle".
Ulaznice su po cenama od 2200, 2500, 2900, 3300 i 4000 dinara i mogu se nabaviti na svim prodajnim mestima CS Eventima kao i na blagajnama: Kombank Arene, Bilet centra Beograda, Doma omladine, "Ušće" Shopping centra i putem sajtova: www.kombankarena.com i www.eventim.rs
Ulaznice su po cenama od 2200, 2500, 2900, 3300 i 4000 dinara i mogu se nabaviti na svim prodajnim mestima CS Eventima kao i na blagajnama: Kombank Arene, Bilet centra Beograda, Doma omladine, "Ušće" Shopping centra i putem sajtova: www.kombankarena.com i www.eventim.rs
Majstori plesa "Lord of the dance" će pre nastupa, svoje veštine podeliti sa srpskim plesačima i muzičarima u okviru plesne i muzičke radionice. Najpoznatiji "leteći Irci" preneće našim izvođačima tajne uspeha i dugogodišnje predanosti ovom plesu. Majkl Fletli, tvorac i direktor ovog međunarodno nagrađivanog igračkog fenomena, dokazao je svoju viziju da srce i razum, ujedinjeni kroz muziku i ples, brišu sve tradicionalne granice. "Lord of the dance" u svojoj prvoj postavci, donose i novu muziku i zanimljive koreografije koje beogradska publika još nije videla.
Majkl Fletli: Moje irske preporuke Čovek čije noge vrede 40 miliona dolara Lord of the dance ponovo u Beogradu
Majkl Fletli: Moje irske preporuke
Čovek čije noge vrede 40 miliona dolara
Lord of the dance ponovo u Beogradu
"Uvek pokušavamo da se predstavimo u novom svetlu", rekao je nedavno Fletli za B92 i dodao: "Nedavno smo predstavili sasvim novu muziku koju je komponovao veliki irski kompozitor tradicionalne muzike Ger Fahi i veoma smo uzbuđeni zbog toga. Takođe, dolazimo i sa brojnim novim mladim plesačima i siguran sam da će ih vaša publika zavoleti." Lord of the dance neprekidno ruši sve rekorde na biletarnicama širom sveta, ostavljajući publiku bez daha, željnu još malo magije. Igra puna života, energije i emocije, kostimi i najuvežbaniji igrači na svetu, dovoljni su razlozi da ne propustite ovaj muzički događaj.
