> Izvor: B92
> Datum:  
> Rubrika: kultura
> Naslov: "Igra prestola će se završiti kao film"
> Članak:

Tvorac "Igre prestola" pisac Džordž R.R. Martin nagovestio je da bi istoimena, veoma popularna serija - čija četvrta sezona na male ekrane stiže početom aprila, mogla da se završi kao film.

Martin je "Holivud riporteru" rekao da će sa razvojem priče možda biti potrebno "nešto sa budžetom za dugometražno ostvarenje". "Sve zavisi koliko će serija trajati", rekao je Martin. "Da li će ići sedam, osam ili 10 godina. Knjige postaju sve detaljnije i detaljnije. Mislim da će za finale biti potrebno nešto sa budžetom za film, tipa 100 miliona dolara za dva sata. Ti zmajevi postaju baš veliki, znate", rekao je pisac čiji je serijal u Srbiji objavila "Laguna". Martin je nagovestio i da bi po njegovom delu "Tales of Dunk and Egg", koje je smešteno u vreme 90 godina pre dešavanja u "Igri prestola" tako]e mogla da bude snimljena serija. Četvrta sezona "Igre prestola" na HBO stiže u nedelju 6. aprila.
