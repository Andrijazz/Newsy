> Izvor: B92
> Datum:  
> Rubrika: kultura
> Naslov: Izložba grafika "Beogradski susreti"
> Članak:

Otvaranje izložbe grafika sa 7. Međunarodne grafičke radionice BEOGRADSKI SUSRETI 2013, održaće se u utorak 25. marta u 19h u Galeriji Centra za grafiku i vizuelna istrazivanja AKADEMIJA. Izložba je otvorena do 5. aprila.
Centar za grafiku i vizuelna istraživanja AKADEMIJA Fakultet likovnih umetnosti Pariska 16 011 32 82 800 www.fluc.org flu.centar@gmail.com
Centar za grafiku i vizuelna istraživanja AKADEMIJA Fakultet likovnih umetnosti Pariska 16 011 32 82 800 www.fluc.org flu.centar@gmail.com
Izložba grafika sa 7. Međunarodne grafičke radionice održane od 1-10. septembra 2013. godine predstavlja grafičke listove ostvarene u toku deset dana intenzivnog praktičnog rada šest umetnika iz Srbije (Jovana Ćosić, Aleksandra Rakonjac, Vladimir Stanković, Mane Radmanović, Nenad Zeljić, Milan Blanuša), tri umetnika iz Poljske (Tomaš Viniarski, Dominika Fricovska, Teodor Durski), tri umetnika iz Češke (Jan Čumlivski, Šimon Brejha, Jaroslava Severova) i dva umetnika iz Slovačke (Tomaš Klepoh i Svetopluk Mikita). Izloženi grafički listovi ukazuju, i ovog puta, da je medij grafike u mnoštvu mogućnosti (digitalnih i industrijskih), koje mu se nude, uspeo da izvrši prestrojavanje svojih snaga, da obnovi sredstva izražavanja i pokaže svoju nezavisnost i posebnost. Nastali radovi, sa uočljivim specifičnostima, razlikuju se među sobom koncepcijski, tematski, po senzibilitetu i karakteru, te pokazuju svu kompleksnost savremene vizuelne umetnosti. Mogućnost komunikacije i razmene informacija koje pruža savremena tehnologija ruše teritorijalne prepreke i ograničenja, pa tako dolazi do fuzije internacionalnih i lokalnih elemenata koja omogućava otvorene i raznovrsne pojedinačne mogućnosti istraživanja i izražavanja u okviru savremenog kulturnog konteksta. Nastale grafike pokazuju da umetničko delo danas deluje kao prožimanje različitih jezika, ideja i tema i samim tim onemogućava bilo kakvo svrstavanje u tradicionalističke kategorije i hijerarhije. Četrnaest grafičkih listova objedinjenih u mapu grafika, i ovog puta, predstavljaju materijal uspešno održane Radionice što ukazuje na sve čvršći kontinuitet saradnje kao jednog oblika kolektivnog rada koji se uvek odvija u grafičkim radionicama, instituciji čija je misija da uspostavi interakciju među umetncima iz celog sveta.
