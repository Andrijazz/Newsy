> Izvor: B92
> Datum: nedelja 23.03.2014
> Rubrika: kultura
> Naslov: Veliki prezir bez struje u Parobrodu (FOTO)
> Članak:

Beogradski bend "Veliki prezir" kroz elektro-akustični spektakl, nastupio je 22. marta u Ustanovi kulture Starog grada, i tom prilikom okupio veliki broj onih koji slušaju ovu vrstu muzike.

Ovo je četvrti "Amstel unplugged" koncert koji se održava u Parobrodu, a na kome se bendovi predstavljaju u svojim neobičnim izdanjima. "Veliki prezir" nastupio je u sastavu, Vladimir Kolarić - vokal, Boris Mladenović - bas, a kao specijalni gost pridružila im se pijanistkinja, Sonja Lončar. Beogradski bend pored starih hitova, svirao je i numere sa novog albuma koje predstavljaju zrele plodove njihove muzičke karijere.

"Zadovoljstvo nam je što smo dobili priliku da nastupimo u okviru ovog projekta Parobroda. Voleo bih da ovakvih koncerata bude više", rekao je posle nastupa frontmen grupe Vladimir Kolarić Kole. Partneri u projektu "Amstel unplugged", UK Parobrod i kompanija Amstel, udružili su se realizaciji ove ideje, kako bi svim ljubiteljima kvalitetnog zvuka pružili nezaboravan provod, ali i doživljaj novih mogućnosti izražavanja. Novi koncept "Amstel unplugged" koncerata, koji će se u Parobrodu održavati u kontinuitetu sve do maja 2014. godine, poseban akcenat stavlja na umetničku stranu muzike i na njenu ekspresiju.

U narednom periodu u Ustanovi kulture Parobrod nastupiće Deca loših muzičara u subotu, 5. aprila, i bend Svi na pod u petak, 16. maja 2014. godine. Karte za ove nastupe, mogu se kupiti u UK Parobrod, svakog radnog dana od 9 do 22 sati. Parobrod je tokom protekle tri godine organizovao čak četiri potpuno različita muzička programa, klasičnu scenu, World Music, DasBoot jazz scenu i ediciju RockDorćoll, sa preko 80 koncerata. UK Starog grada osnovana je u martu 2010. godine i zahvaljujući entuzijazmu zaposlenih, ali i podršci opštine Stari grad, realizovala je više od 500 različitih programa.. 