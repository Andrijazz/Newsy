> Izvor: B92
> Datum: petak 14.03.2014
> Rubrika: kultura
> Naslov: Jugoslav Ćosić "Vreme sna - Terra Incognita"
> Članak:

U prodaji je nova knjiga u izdanju Samizdata B92, "Vreme sna - Terra Incognita", autora Jugoslava Ćosića.
Jugoslav Ćosić - "Vreme sna - Terra Incognita" Izdavač: Samizdat B92Edicija "Busola", knjiga 86 beletristika, 2014, F: 20 cm, S: 128, meki povez latinica, ISBN 978-86-7963-385-9 cena 495,00 dinara (sa PDV-om)
Jugoslav Ćosić - "Vreme sna - Terra Incognita" Izdavač: Samizdat B92Edicija "Busola", knjiga 86 beletristika, 2014, F: 20 cm, S: 128, meki povez latinica, ISBN 978-86-7963-385-9 cena 495,00 dinara (sa PDV-om)
"Kada sam, tokom NATO bombardovanja Jugoslavije, radio kao izveštač Radija Slobodna Evropa, često sam pomišljao na Australiju. Naročito noću, nakon uključivanja sirena za vazdušnu opasnost. To vreme, između sirena i nailaska aviona, budilo je u meni osećanje kosmičke usamljenosti i, gotovo po pravilu, sećanja na australijske prijatelje, putovanja po kontinentu, slike predela i beskrajnog prostranstva okruženog okeanima. Kao da se krstarećim raketama moja svest suprotstavljala krstarećim mislima u vezi s tom zemljom... Kao da ta zemlja postoji da bi brojnim emigrantima, posebno onima koji su u nju stigli iz zaraćenih zemalja, pružila utočište i nadu, da bi pokazala da svet može biti drugačiji. I vremenska zona u kojoj se nalazi izdvaja je, simbolički, od ostalog sveta. Australija ide ispred drugih. Sećam se da sam prvog januara nove 1998. godine, u jedan sat ujutru, otputovao iz Australije za Los Anđeles. U Ameriku sam stigao: 31. decembra 1997." "Knjiga istaknutog i popularnog novinara Jugoslava Ćosića otkriva svet Australije u stilu naših najlepših putopisnih priča kakve su pisali Ivo Andrić, Isidora Sekulić, Rastko Petrović, Moma Dimić... "Lica, staze, predeli", propušteni kroz piščev doživljaj, osvajaju čitaoca koji i sam postaje putnik kroz ovu čarobnu zemlju. Ali, Ćosićevo oko nije jedino koje "gleda" i opisuje. On majstorski upreda sudbine nekoliko junaka u ovo prozno štivo, pa čitalac knjigu doživljava i kao zbirku pripovedaka, čiji je kvalitet ne samo u sugestivnim slikama i lucidnim zapažanjima nego i u ironiji i humoru kao izvanrednim obeležjima stila," piše Ratomir Damjanović, pisac i publicista

Jugoslav Ćosić diplomirao je na Odseku za međunarodno pravo Univerziteta u Beogradu. Novinarsku karijeru započeo je u studentskom radio programu Indeks 202. Autor je brojnih tekstova i serijala Indeksovog Radio pozorišta. Nakon Indeksa radio je kao reporter i novinar za Drugi program Radio Beograda, MCRA Radio 2000 u Sidneju, televizija Politika i B92. Godine 1999. i 2000, tokom i posle NATO bombardovanja Srbije, izeštavao je za stanicu Radio Slobodna Evropa. Autor je televizijskih emisija: 60 Minuta, Poligraf, Između redova, Između dve vatre. Po medijskoj formi Poligraf je bio konfrontirajući intervju u najboljoj hard talk tradiciji, sa istraživačkim pristupom, i prva je emisija tog tipa koja je svakodnevno emitovana na nekoj od domaćih televizija. Jugoslav Ćosić je nekoliko godina živeo u Australiji. Jedan je od osnivača prve srpske knjižare u Sidneju, koja je biblioteke širom Australije snabdela s nekoliko hiljada srpskih knjiga. Trenutno je angažovan je kao direktor programa za Srbiju na regionalnoj televiziji N1. Dobitnik je novinarskih nagrada "Milan Pantić", "Stanislav Staša Marinković", "Ricardo Ortega".
