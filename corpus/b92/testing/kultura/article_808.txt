> Izvor: B92
> Datum:  
> Rubrika: kultura
> Naslov: improvE 2.15 u subotu u Rexu
> Članak:

Treći mesec u novoj, drugoj koncertnoj sezoni beogradskog kolektiva improvE po prvi put predstavlja goste iz Zagreba. Veče u subotu 15. marta otvara novi serijal ImprovEars, sa temom "Rana hrvatska elektronska muzika".
Novi serijal improvEars - čisto slušanje Subota 15. mart 20h Kulturni centar Rex, Jevrejska 16 250 RSD improvE 2.15
Novi serijal improvEars - čisto slušanje Subota 15. mart 20h Kulturni centar Rex, Jevrejska 16 250 RSD improvE 2.15
Improve ima čast da predstavi retke snimke rane hrvatske elektronske muzike iz kolekcije Višeslava Laboša. Prikupljana tokom više godina, na osnovu zapisa o emitovanju na radijima bivše Jugslavije a i šire, ova kolekcija sadrži neobjavljivane radove Branimira Sakača, Miroslava Miletića i Igora Kuljerića nastale u Zagrebu i Rijeci 60-ih i ranih 70-ih. Novi serijal improvEars - čisto slušanje muzike, ima cilj da predstavi snimljenu muziku koja se ne može (lako) čuti uživo, pronaći na internetu ili izvesti. Sa akcentom na istoriji i ličnim kolekcijama, privatnim izdanjima i pronadjenim zvučnim zapisima. Kapec / Labosh duo /Ivan Kapec (gitara) Višeslav Laboš (gramofoni)/ Zagrebački elektroakustički muzički kolektiv Kapec / Labosh duo formiran je iz želje za improvizacijom zvuka kao neponovljive linije kontakta u prostoru i kao pokušaj ukidanja vremena između proizvodnje i prezentacije muzike, čineći na taj način muzičara posebno neprimetnim i omogućujući mu vreme za posebnu koncentraciju prema zvuku čime se kvalitet muzike u celini povećava. Ovi navedeni principi prilično su pročistili načine doživljavanja muzike pa tako i njeno izvođenje koje se ovde više uopšte ne odvaja od njenog stvaranja, ne predstavlja se i ne prodaje ničim osim samim zvukom. Kapec / Labosh duo kombinacija je analognog i digitalnog zvuka, akustike i elektronike, evolutivni umetnički iskorak prema "totalnoj" muzici u kojoj izbor instrumenta i stila zavisi od trenutka i raspoloženja, da bi se onda pretočili u komunikaciju koncentrisanih zvučnih subjekata. Ivan Kapec - gitarista i kompozitor, rođen u Zagrebu, 1970. Završio je srednju muzičku školu "Vatroslav Lisinski" u Zagrebu na odseku za jazz i popularnu muziku. Danas svira paralelno u sastavima Kapec Labosh duo i Capisconne Electro Unity. Do sada je nastupao, osim u Hrvatskoj, i u Sloveniji, Nemačkoj, Švajcarskoj, Bosni i Hercegovini, SAD-u, Češkoj, Turskoj i Italiji. Višeslav Laboš - muzički producent i DJ. Rođen u Zagrebu, 1978.godine. Prvi samostalni album "Method of Dehumanization" objavljuje 2004.g. za Egoboo.bits. Autor je muzike za pozorišne i plesne predstave u produkciji Montažstroja, Bad.CO.-a, Zagrebačkog plesnog ansambla i Ivane Popović. Održao je glazbene nastupe i postavljao zvučne instalacije na raznim festivalima suvremene elektrosnke muzike: SAD, Nemačka (Peripherie 3000), Italija (Biennale za mlade umetnike Evrope), Švajcarska (Anorg Fest), Austrija (Spring Festival), Slovenija i Srbija (Chinch). Igor Čubrilović & Lukatoyboy /Igor Čubrilović (gitara) Lukatoyboy (elektronika)/ Predstavnici beogradskog kolektiva improvE, prvi put nastupaju kao duo.
