> Izvor: B92
> Datum:  
> Rubrika: kultura
> Naslov: Burn Residency: 5 finalista u Pančevu 29. marta
> Članak:

Prva žurka zagrevanja za Mix Off party - srpsko finale najvećeg svetskog DJ takmičenja burn Residency, održaće se 29. marta u klubu Apolo u Pančevu.

Pet finalista, koji će biti proglašeni 27. marta, predstaviće svoje DJ veštine pred publikom i na taj način se pripremiti za konačni okršaj koji ih, nakon zagrevanja, očekuje na Mix Off žurci u Beogradu. Na događaju će nastupiti i burn DJ tim koji su istovremeno i članovi žirija, a čine ga čine ga Lea Dobričić, prošlogodišnja pobednica burn Residency i rezident kluba Privilege na Ibici 2013 i internacionalne DJ zvezde Dejan Milićević i Marko Milosavljević. Druga žurka zagrevanja održaće se 12. aprila u klubu Fabrika u Novom Sadu, na kojoj će finalisti nastupati zajedno Stivom Bagom i burn DJ timom. Nakon žurki zagrevanja, finalni okršaj održaće se na Mix Off žurci u Beogradu, a pobednik će se takmičiti dalje sa predstavnicima ostalih zemalja na svetskom finalu burn Residency na Ibici. Tamo će se učesnici suočiti sa nizom izazova koji će odlučiti o daljem plasmanu, imaće jedinstvenu priliku da uče od najpoznatijih DJ-eva svih vremena, Carla Coxa i Petea Tonga i upoznati važne predstavnike muzičkog biznisa, a iskusiće i nezaboravne žurke čuvenog ostrva. Petoro pobednika će provesti leto u meki elektronike, radeći kao DJ rezidenti u klubovima kao što su Privilege, Cafe Mambo, Sankeys i Zoo Project, a najbolji najbolji od njih, DJ Superstar, krenuće put svetske slave jer će burn u njegovu karijeru uložiti čak 100 000 evra! Prva faza burn Residency je još uvek aktuelna i trajaće do 22. marta, a ukoliko još nisi zgrabio svoju šansu da postaneš DJ Superstar, imaš još jedan dan da pošalješ DJ miks u trajanju od 15 do 20 minuta do 15. marta putem Facebook aplikacije https://apps.facebook.com/burnresidency/. Glasanje će trajati dodatnih sedam dana, što tvojim fanovima daje dovoljno vremena da te podrže glasovima, a žiri u sastavu Lea Dobričić, Dejan Milićević i Marko Milosavljević iz burn DJ tima i Tijana Paunković, muzička urednica RTS-a, izabraće petoro najboljih čiji se miksevi nađu među 20 odsto onih sa najviše glasova. burn Residency je najveće svetsko DJ takmičenje lansirano 2012. godine, koje daje priliku talentovanim DJ-evima širom sveta da postignu evropski i svetski uspeh. Od osnivanja, takmičenje postaje sve veće, izaziva poštovanje i među liderima u muzičkoj industriji i dobija podršku najpoznatijih svetskih DJ-eva među kojima su David Guetta, Maceo Plex, Steve Lawler, Fatboy Slim koji su bili i mentori finalistima. Prošle godine prijavilo se više od 5000 učesnika iz više od 90 zemalja, a broj učesnika se smanjio na 18 nakon lokalnih Mix-off takmičenja. Naša predstavnica Lea Dobričić trijumfovala je na Ibici gde je, nakon samo 24 sata, ušla u prvih šest, a zatim je osvojila i rezidenturu u klubu Privilege.
