> Izvor: B92
> Datum:  
> Rubrika: kultura
> Naslov: Nove mozgalice Marte Smart, perom Uroša Petrovića
> Članak:

Već odavno nije bilo tako mnogo pametne dece na jednom mestu kao što je bilo u knjižari "Delfi" u Studentskom kulturnom centru, koja su došla da čuju svog literarnog idola za mozgalice Uroša Petrovića na predstavljanju novog naslova "Tajne veštine Marte Smart".

Petrović je primenio svoj čuveni "recept" za promovisanje novih naslova tako što je svojim vernim čitaocima postavljao zagonetke iz nove knjige, a svaki tačan odgovor donosio bi maloj mudrici čuvenu lopticu sa "smajlijem" i još neki prigodni poklon. Umesto da prepričava treći deo serijala za sve uzraste željne intelektulanih izazova, koji je započeo knjigom "Misterije Ginkove ulice", jer svaki naslov je zaokružena posebna celina, a povezuje ih zelenokosa Marta Smart ("smart" na engleskom - pametnica) koja u svakoj od knjiga vodi čitaoce u nove pustolovine koje ih primoravaju da "mućnu glavom" da bi saznali šta se krije iza vrata pred kojima se glavna junakinja nalazi da bi zabavila svoje prijatelje pokazujući im svoje tajne veštine. Kako je rekao autor, cilj mu je bio da pokaže mladima kako mogu od svakog dana, ako samo to požele, da naprave praznik koji će svi pamtiti samo ako slede model Marte Smart. Publici je ceo sat pokazivao neke neobične predmete ili izgovarao rebuse koje je trebalo rešiti, kao i otkriti pravu funkiciju neobičnih dragunlija koje je izvlačio iz svoje čarobne torbe. Deca su se svojski trudila da ponude rešenje i to je bio pravi vatromet mašte koji je uveseljavao sve koji su bili prisutni. Nekada se relativno brzo stizalo da pravog odgovora, a za neke mozgalice je trebalo podosta vremena uprkos maloj pomoći autora, koji je odbijao da otkrije o čemu se radi ukoliko nije dobio pravilno objašnjenje. Ova igra, koja je u isto vreme trening za moždane vijuge, mogla je traje do iznemoglosti, pa ju je Petrović prekinuo ponudivši da im potpisuje primerke knjige, što se oteglo još jedan sat. On je ovom prilikomi naveo sledeći naslov o Marti Smart - "Martina velika zagonetna avantura" i omogućio čitaocima da prvi pokušaju da reše neke zagonetke iz te naredne knjige. Knjige iz serijala o Marti Smart sada već uvelikio čitaju i deca na drugim jezicima kao i prethodnih 11 knjiga ovoga autora, koliko je napisao od prvog toma "Zagonetnih priča" do danas, a već su doživele brojna izdanja. Na pitanje šta se od njegovih knjiga najbrže prodavalo, Petrović je odgovorio Tanjugu da je to baš ova poslednja "Tajne veštine Marte Smart" koja je za kratko vreme doživela tri izdanja i prodato je 5.000 primeraka. To je samo potvrda da Uroš Petrović stiče sve veći broj čitalaca i to daje nadu da se u Srbiji rađa dosta pametne dece.
