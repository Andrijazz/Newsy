> Izvor: B92
> Datum: sreda 26.03.2014
> Rubrika: kultura
> Naslov: "Jelena Šantić" za pančevačku Elektriku
> Članak:

Nagradu "Jelena Šantić" - za hrabar iskorak novih kulturnih praksi, za 2012 - 2013. godinu. dobilo je Udruženje za razvoj kulture "Elektrika" i istoimeni prostor iz Pančeva.
Nagrada će biti uručena 28. marta 2014. u 19h, u POP UP prostoru Kulturnog centra Beograda uz kratak program za prijatelje "Elektrike", Grupe 484 i Jelene Šantić. Žiri za dodelu nagrade "Jelena Šantić": Branislav Dimitrijević (predsednik), Goranka Matić i Ljubiša Jovanović.
Nagrada će biti uručena 28. marta 2014. u 19h, u POP UP prostoru Kulturnog centra Beograda uz kratak program za prijatelje "Elektrike", Grupe 484 i Jelene Šantić. Žiri za dodelu nagrade "Jelena Šantić": Branislav Dimitrijević (predsednik), Goranka Matić i Ljubiša Jovanović.
Široj javnosti "Elektrika" je poznata po radionici stripa i GRRRPROGAMu Aleksandra Zografa i saradnika, ali je značajan uspeh i vidljivost u regionu postigao i Festival alternativne muzike, FANZIN, kao i Izložba stripova i ilustracija inspirisana ruskom avangardnom književnošću. Udrženje "Elektrika" i istoimeni prostor, od svog osnivanja, 2007. godine do danas pružili su utočište i kreativni prostor generacijama mladih ljudi u Pančevu otvorenih za emocionalnu, intelektualnu i stvaralačku razmenu. Po oceni Žirija za dodelu nagrade "Jelena Šantić", "Elektrika" je istrajno i nepretenciozno dokazala da je moguće ono što širom Srbije važi za nemoguće: da grupa ljudi, iskreno posvećenih sopstvenom stvaralaštvu i razmeni sa drugima, postiže društvenu promenu uprkos svim preprekama. Donoseći odluku o ovogodišnjem laureautu, Žiri je posebno imao u vidu: društvene vrednosti koje ovo udruženje reprezentuje čineći to iskreno, ubedljivo i spontano, daleko od svake banalizacije koncepata multikulturalnosti, društvene participacije, zaštitu čovekove sredine...kvalitet i raznovrsnost dvogodišnje produkcije, obim i interanacionalni značaj saradničkog tima koji je dao pečat aktivnostima "Elektrike" i doprineo međunarodnom ugledu Pančeva, veliki broj mladih ljudi obuhvaćenih tekućim umetničkim i obrazovnim programima. "Jedan od slavnih gostiju GRRRPROGRAMa bio je i američki autor Dejvid Leski. On je Pančevo uporedio sa Sijetlom od pre 20 godina rekavši da je Sijetl tada od sredine u kojoj se uglavnom ništa ne dešava postao grad u kome se sve dešava Alternativna umetnička scena Pančeva je danas autonoman i prepoznatljiv kulturni prostor, a "Elektrika" postaje institucija kulture u najboljem značenju te reči, ma kako to paradoksalno zvučalo. Zahvaljujući tome, Pančevo nije uspavana varošica nego važan regionalni centar kulture." (Iz obrazloženja nagrade)

I na kraju, Žiri naglašava,da je: saradnja sa Kulturnim centrom Pančeva i lokalnom samoupravom omogućila "Elektrici" opstanak, pa u tom smislu nagrada "Jelena Šantić" pripada i Opštini Pančevo i Pančevačkom kulturnom centru: za prepoznavanje i razumevanje značaja "Elektrike" kao mesta okupljanja i kao kulturne tačke koja Pančevu daje mesto na svetskoj sceni (ne samo) stripa. Nagradu "Jelena Šantić" čine: triptih fotografija "Jelena Šantić" Goranke Matić i kao prelazna nagrada, vajarska replika "Krila" iz rada "Anđeli garavog lica" Igora Grubića.
