> Izvor: B92
> Datum:  
> Rubrika: kultura
> Naslov: Povedite dete u pozorište danas
> Članak:

Narednih sedam dana u svetu se posvećuju pozorištu: danas, 20. marta je Svetski dan pozorišta za decu i mlade, a 27. marta Svetski dan pozorišta.

"Povedite dete u pozorište, napravite od toga dogadaj, odaberite predstavu koja odgovara uzrastu i pripremite mladog gledaoca na doživljaj, ili priredite pozorišni dogadaj sa svojim dacima u školi, u svom odeljenju, biblioteci. Ali pre svega iskoristite Svetski dan pozorišta za decu i mlade kao povod da pričate sa decom, mladima. To svakako ovisi samo o vama", ističu na sajtu Udruženja za razvoj pozorišta za decu i mlade ASITEŽ.

Povodom skorašnjeg incidenta tokom predstave "Antigona" u Novom Sadu predsednica ASITEŽa Srbije i članica Izvršnog odbora svetske Asocijacije pozorišta za decu i mlade Diana Kržanić Tepavac u saopštenju je navela: "U godini kada se obeležava 25 godina od donošenja Konvencije o pravima deteta, u prvom danu meseca u kojem slavimo Svetski dan pozorišta za decu i mlade, u medijima je objavljena vest pod naslovom  koja pokazuje jednu sliku pozorišne (ne)kulture mladih koja teško da može da nas ostavi ravnodušnima. Zamka je tražiti krivca. Mnogo je toga na klimavim nogama i svi treba da učestvujemo u traženju rešenja. Ovde se radi o opštem stavu, odnosu prema kulturi, posebno odnosu prema kulturi dece i mladih i kuturnim sadržajima kreiranim specijalno za njih. Rec je o uzrocima i posledicama jednog dugo prisutnog stava da ima precih stvari od pitanja kulture i obrazovanja mladih koje valja rešavati. Time što se ovaj stav prepoznao i priznao u javnosti, zaustavljeno je bilo kakvo dalje delovanje. To je začarani krug više godina zapostavljanih, nagomilavanih i nerešavanih problema obrazovno - kulturno - vaspitnog sistema. Ili bolje, nedostatka sistemskih rešenja, nemogućnosti dugoročnih planiranja, izostanak strategija razvoja, kulture kontinuiteta i konkretne podrške sadejstvu različitih resora i sektora."

Iz ASITEŽ nacionalnog centra Srbije - Udruženja za razvoj pozorišta za decu i mlade, pozivaju sve koji se bave decom i mladima da povedu dete u pozorište i obeleže Svetski dan pozorišta za decu i mlade 20. mart u duhu kampanje ASITEŽ-a.
