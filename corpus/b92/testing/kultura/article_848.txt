> Izvor: B92
> Datum: ponedeljak 17.03.2014
> Rubrika: kultura
> Naslov: "Je*anje za spas šuma" u četvrtak u REX-u
> Članak:

Kontroverzni film "Je*anje za spas šuma" Mihaila Marčaka biće prikazan 20. marta u Kulturnom centru REX u Beogradu, u okviru martovskog izdanja ciklusa "Dokumentarni četvrtak".
Jebanje za spas šuma Poljska, 85, 2012. Režija: Mihal Marčak --projekcija-- Kulturni centar REX, Jevrejska 16 četvrtak, 20. mart, 20:00
Jebanje za spas šuma Poljska, 85, 2012. Režija: Mihal Marčak --projekcija-- Kulturni centar REX, Jevrejska 16 četvrtak, 20. mart, 20:00
Nevladina organizacija sa vrlo provokativnim imenom "Jebanje za spas šuma", predstavlja jednu od najneobičnijih eko - aktivističkih organizacija na svetu. Bazirana na ideji da seks može spasiti svet, grupa se bavi produkcijom i prodajom amaterskih erotskih filmova putem interneta, a prikupljeni novac se usmerava kao donacija borbi za zaštitu životne sredine. Film prati njihovu misiju spasavanja planete, preko ulica Berlina do amazonskih džungli, u bizarnom pokušaju otkupa malog dela zemljišta amazonske prašume. Cilj je prezervacija prirode od "bolesnog, bolesnog Zapada".

Mihal Marčak je mladi poljski režiser čije široko obrazovanje obuhvata studije filozofije, režije, fotografije i dokumentarnog filma. Svoj proboj doživeo je 2011. dokumentarcem "Na ivici Rusije" koji je višestruko nagrađen na festivalima HotDocs, Jihlava i Vision du reel. Iste godine mu je uručena nagrada "Poljskog nacionalnog radio kanala 3" za najboljeg mladog reditelja u kategoriji ispod trideset godina. Film "Jebanje za spas šuma" prikazan je prošle godine na Međunarodnom filmskom festivalu u Roterdamu, a 2012. na Međunarodnom filmskom festivalu u Varšavi proglašen je najboljim dokumentarnim filmom. Cena ulaznice za projekciju filma u REX-u iznosi 200 dinara. Prodaja karata u REX-u počinje od ponedeljka 17. marta, radnim danom od 11h do 16h, a na dan projekcije od 11h do 20h.
