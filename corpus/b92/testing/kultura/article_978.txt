> Izvor: B92
> Datum:  
> Rubrika: kultura
> Naslov: "Velika lepota" u srpskim bioskopima
> Članak:

Dobitnik Oskara za "najbolji strani film" "Velika lepota" stiže danas u bioskope širom Srbije. Očekuje vas hedonistička šetnja Paola Sorentina kroz život rimske kulturne elite.
B92 i MCF MegaComFilm poklanjaju vam 3x2 karte za projekciju filma "Velika lepota", u petak 28. marta u 22h u bioskopu Doma sindikata (sala 3). Od vas očekuje da u mejlu koji ćete poslati na adresu karte@b92.net pošaljete vaše ime i prezime, broj kontakt telefona i mejl adresu i da u subjektu poruke napišete "Velika lepota". Srećni dobitnici biće obavešteni mejlom.
B92 i MCF MegaComFilm poklanjaju vam 3x2 karte za projekciju filma "Velika lepota", u petak 28. marta u 22h u bioskopu Doma sindikata (sala 3). Od vas očekuje da u mejlu koji ćete poslati na adresu karte@b92.net pošaljete vaše ime i prezime, broj kontakt telefona i mejl adresu i da u subjektu poruke napišete "Velika lepota". Srećni dobitnici biće obavešteni mejlom.
Film "Velika lepota" (La grande bellezza) italijanskog reditelja Paola Sorentina oslikava dekadentni i izveštačeni svet visoke buržoazije u Rimu, u čijem vrtlogu je Džep Gambardela, tužni 65-godišnji pisac i novinar. Domaća bioskopska publika biće u prilici da uživa u predivnim kadrovima Rima od 27. marta i hedonističkoj šetnji glavnog junaka po društvenom životu rimske kulturne elite. Šezdesetpetogodišnji plejboj, kralj visokog društva, Džep Gambardela, šarmantni hroničar Rima, kulturnog života večnog grada, stalni je gost zabava, koje, implicitno, ukazuju na dekadenciju kulturnih krugova rimske prestonice. Džep je noćna ptica koja za život zarađuje kao novinar, prinuđen da stalno objašnjava neostvarenim ili ostvarenim umetnicima zašto je prestao da piše posle jednog i jedinog objavljenog romana. Posle smrti žene koje je u mladosti voleo, Džep počinje da se preispituje. Sorentinova "Velika lepota" je stilizovani filmski esej o životu bogatog snoba, koji prezrivo gleda na svoje okruženje i traga za čistom, pravom emocijom i iznad svega - lepotom. Italijanski film "Velika lepota" Paola Sorentina osvojio je Oskara za najbolji strani film na 86. dodeli nagrada Američke filmske akademije, nakon što je trijumfovao na dodeli nagrada Evropske filmske akademije krajem 2013. godine.
