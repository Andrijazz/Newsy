> Izvor: B92
> Datum:  
> Rubrika: kultura
> Naslov: Nišvil - ne, film o Nišvilu - da
> Članak:

Iako je Komisija Ministarstva kulture za muzičko stvaralaštvo odbilo Nišvil džez festival kao "komercijalno turističu manifestaciju", Komisija za informisanje istog Ministarstva, odlučila je da finansira dokumentarni film o tom festivalu.

Tako će nezavisna televizijska produkcija "Sinopsis" dobiti 709.500 dinara za snimanje dokumentarnog filma o Nišvilu kao najvećem kulturološkom brendu Srbije. Film će nositi naziv "Nišville - prvih 20 godina", s obzirom na to da će ove godine festival u Nišu proslaviti dve dencenije postojanja. "Ovaj kontradiktoran stav Ministarstva kulture je svojevrstan apsurd. Očigledno je da su članovi Komisije za informisanje bolje informisani o kvalitetu Nišvila", izjavio je direktor festival Ivan Blagojević. Njegovu izjavui, kao i pomenutu informaciju medijima je dostavila uprava Nišvila u saopštenju pod nazivom "Još jedan biser ministra Tasovca - Odbili Nišvil, finasiraju film o Nišvilu" -- Pročitajte i Nišville: Komisija - po meri Tasovca -- U opisu odobrenog projekta - dokumentarnog filma između ostalog stoji: "Nišvil džez festival je jedan od trideset brendova Srbije. Festival ove godine obeležava dvadeset godina postojanja. O ovom festivalu ne postoji nijedan dokumentarni film o tome kako nastaje, kako opstaje i kako je postao jedan od brendova Srbije i jedan od najznačajnih festivala na Balkanu. Želimo da prikažemo kroz televizijski dokumentarni film razvoj Nišvil džez festivala od jednog malog gradskog festivala do velikog festivala kakav je sada. Osim priče o nastanku i razvoju festivala, publika će biti u prilici i da vidi kako nastaje festival i na neki način upozna ljude koji stoje iza festivala" -- Pročitajte i Do novca Ministarstva kroz gusto rešeto -- Dokumentarni film o džez festivalu podrazumeva intervjue sa svima koji su angažovani i rade na realizaciji festivala. Projekat predviđa snimanje i intervjue o tome kako nastaje i kako se realizuje ovaj festival. Film o Nišvilu bio bi urađen po principu "Kako da / How to" što znači da bi osvetlio sve one aspekte koji se dešavaju iza scene i koje posetioci festivala ne vide i o kojima ne znaju ništa. Film treba da odgovori na pitanja koliko je teško napraviti džez festival, kako se biraju učesnici, kako se dogovaraju nastupi, kako pronaći sponzore za džez festival...
