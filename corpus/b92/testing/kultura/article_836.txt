> Izvor: B92
> Datum: nedelja 16.03.2014
> Rubrika: kultura
> Naslov: Dizajn Nikole Milenova u KC Grad
> Članak:

Izložba radova "Milenov print design" Nikole Milenova biće otvorena od 17. do 23. marta u Kulturnom centru Grad u Beogradu.
Milenov print design 17 - 23. mart 2014 Otvaranje izložbe ponedeljak 17. mart u 20h Velika galerija - Kulturni centar GRAD Braće Krsmanović 4
Milenov print design 17 - 23. mart 2014 Otvaranje izložbe ponedeljak 17. mart u 20h Velika galerija - Kulturni centar GRAD Braće Krsmanović 4
Nikola Milenov (1989), grafički je dizajner, ilustrator i ulični umetnik. Rođen i odrastao u Beogradu, pohađao je srednju Grafičku školu i studirao na Beogradskoj politehnici na smeru za grafički dizajn, klasa 2008. Bavi se crtežom i ilustracijom još od malih nogu, a grafički dizajn i fotomanipulaciju upoznaje kroz srednju školu i studije. Izlagao tradicionalne ilustracije i crteže na nekoliko kolektivnih i samostalnih izložbi u Beogradu i Smederevu, ali ovo je prva izložba printova kao vida digitalne ilustracije.

Tematika kojom se radovi bave je pretežno protest protiv dokolice, bes usmeren ka svemu što ograničava i onemogućava čoveka da ispolji svoju kreativnost, nemogućnost evolucije u vremenu sve intenzivnijeg nadzora, sve naprednijih tehnologija i sve užeg spektra dostupnog užitka. Stil prikazivanja koji je primenjivan je prelaz između moderne, alternativne umetnosti i street arta, školskog crteža sa improvizacijom laika, težnja ka savršenosti korišćenjem "vizuelnog terorizma", dakle, jedan kontradiktorni stav prema vidljivoj i zamišljenoj stvarnosti koju autor živi.
