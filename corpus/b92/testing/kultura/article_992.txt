> Izvor: B92
> Datum: petak 28.03.2014
> Rubrika: kultura
> Naslov: Breda Beban: Nazovimo to ljubav
> Članak:

Izložba - projekat BredeBeban "Let s call it Love /Nazovi to ljubav" održaće se tokom narednih meseci prvo u Beogradu, a potom i u Novom Sadu i Banjaluci.
BREDA BEBAN Lets call it Love Kulturni centar Beograda Likovna galerija, galerija Artget, galerija Podroom 3 - 26. april 2014. Muzej savremene umetnosti Vojvodine, Novi Sad 15. maj - 15. jun 2014.
BREDA BEBAN Lets call it Love Kulturni centar Beograda Likovna galerija, galerija Artget, galerija Podroom 3 - 26. april 2014. Muzej savremene umetnosti Vojvodine, Novi Sad 15. maj - 15. jun 2014.
Projekat, koji partnerski organizuju Kulturni centar Beograda i Muzej savremene umetnosti Vojvodine u Novom Sadu, u saradnji sa Portalom za Jugoistočnu Evropu Seecult, održaće se u Likovnoj galeriji, galeriji Artget i galeriji Podroom od 3. do 26. aprila, a u Muzeju u Novom Sadu od 15. maja do 15. juna, da bi potom potom tokom jula - avgusta izložba gostovala u Muzeju savremene umjetnosti Republike Srpske u Banja Luci. Na izložbi će biti prikazani radovi ove poznate jugoslovenske i evropske multimedijalne umetnice iz perioda 1992 - 2012 koji predstavljaju period stvaralaštva Brede Beban posle njenog emigriranja iz ratom zahvaćene Jugoslavije u Veliku Britaniju, pa sve do prerane smrti umetnice aprila 2012. Likovna publika u Beogradu i Novom Sadu imaće priliku premijerno da vidi serije fotografija, video instalacije i filmove koje je ova umetnica izlagala u najpoznatijim institucijama savremene umetnosti u svetu kao što su Tejt Modern u Londonu, MOMA u Njujorku, Muzeju kraljice Sofije u Madridu i dr, za koje je dobijala prestižne nagrade i priznanja na savremenoj vizuelnoj sceni i na ugledenim filmskim festivalima u svetu. Baveći se delikatnim temama iz intimnog života u egzilu, Breda Beban u svom radu kamerom i fotoaparatom govori o jednostavnim životnim temama - ljubavi, smrti, prijateljstvu. Između ostalih dela biće prikazane fotografije iz serije I lay on the bed waiting for his heart to stop beating / Ležim na krevetu čekajući da njegovo srce prestane da kuca (2000), i ciklus Arte Vivo/ Umetnost uživo (2008-2011), koje su nastale kao omaž poznatom argentinskom umetniku Albertu Greku; video radovi: The beautiful woman in Gucha, 2007-2008, koji se nalazi u kolekciji video radova Tate Modern, Let s call it Love / Nazovimo to ljubav(2000), Walk on three chairs / Hodanje na tri stolice (2003), The beautiful exile / Prelepo izgnanstvo (2003), How to change your life in a day / Kako promeniti život za jedan dan (2004), My funeral song / Moja posmrtna pesma (2008-2011), te filmovi Little films to cry to / Kratki filmovi za plakanje i drugi koje je umetnica snimala zajedno sa svojim partnerom Hrvojem Horvatićem.

Ova nesvakidašnja i reprezentativna izložba imaće i veliki broj pratećih programa: vođenja kroz izložbu, radionice za mlade, razgovore posvećene čestim boravcima Brede Beban u Beogradu gde je imala prvu samostalnu izložbu slika u Galeriji SKC 1984. godine, i učestvovala u snimanju više performansa za kulturnu emisiju "TV Galerija" autorke Dunje Blažević krajem osamdesetih. O Bredi će govoriti njeni beogradski prijatelji: video umetnica Dragana Žarevac, slikarka Marija Dragojlović, fotografkinja Goranka Matić, novinar Miroljub Marjanović. Biće organizovano filmsko veče posvećeno filmovima koje su Breda i Hrvoje koautorski realizovali, sa uvodnim predavanjem likovnog kritičara Stevana Vukovića. Izložba fotografija, video radova i filmova Brede Beban u Beogradu, Novom Sadu i Banja Luci na kojoj će biti prikazani radovi iz njenog londonskog perioda, predstavlja ujedno i najcelovitiji uvid u stvaralaštvo ove umetnice u našoj sredini i regionu nakon izložbi organizovanih tokom 2013. u Muzeju savremene umetnosti u Trstu, Photon galeriji u Ljubljani, Muzeju savremene umjetnosti u Rijeci i Muzeju savremene umjetnosti u Zagrebu. Breda Beban je rođena u Novom Sadu 1952, odrastala je u Skoplju, Umetničku akademiju, slikarstvo, završila je u Zagrebu. Po iseljenju iz Jugoslavije, živela je i radila u više zemalja u Evropi i Južnoj Americi, najviše u Velikoj Britaniji čiji je bila državljanin. Pored umetničkog rada, bogate izlagačke prakse na samostalnim izložbama i grupnim izložbama u celom svetu, predavala je multimedije na Umetničkoj akademiji u Stokholmu i prestižnom Halam univerzitetu u Šefildu, a delovala je i kao kustos u nekoliko projekata od kojih su najpoznatije izložbe Imaginarni Balkan, 2002 (Šefild, Edinburg, Mančester), i The Endles School, 2010. Preminula je 2012. u Londonu. Izložba se realizuje ljubaznošću porodice i Kalfayan galerije Atina-London, London. Projekat su podržali Grad Beograd - Sekretarijat za kulturu, Ministarstvo kulture i informisanja Republike Srbije, Pokrajinski sekretarijat za kulturu i informisanje Vojvodine, McCann Erickson, Beograd.
