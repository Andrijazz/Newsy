> Izvor: B92
> Datum:  
> Rubrika: kultura
> Naslov: Završeno snimanje filma “Newcomer”
> Članak:

Premijera filma "Newcomer", američke koprodukcije, čije je snimanje završeno, biće krajem leta ili početkom jeseni, rekao je producent Srđan Stakić.

Ovo ostarenje čiju režiju potpisuje Kai Beri je triler i psihološka drama jedne osobe koja pokušava sebe da pronađe u porodici špijuna, rečeno je na konferenciji za novinare u kafeu "Zavod". Glumačku ekipu čine prošlogodišnji dobitnik Bafte za debitanta Džejms Flojd, francuskinja Noemi Merlant, zatim je tu Enthoni La Palja, Dragan Mićanović, Vanja Ejdus, Irfan Mensur, Predrag Ejdus i drugi. Mićanović, koji tumači jednog od agenata, očekuje da će film biti dobro primljen kod publike, dok je Vanja Ejdus rekla da joj je snimanje ovog filma značajno iskustvo sa akcionim scenama, ali i da je atmosfera na snimanju filma bila fenomenalna. Ona glumi ženu tajnog agenta koja proganja agenta specijalnih jedinica Aleksa (Džejms Flojd). Merlant je opisala svoje iskustvo snimanja ovog filma kao interesantno. Ona je u Beograd došla tri nedelje ranije kako bi se pripremila za ulogu radeći u Kulturnom centru Grad kao konobarica, pošto joj je to uloga u filmu i želela je da oseti kako to izgleda u Srbiji. Film govori o početničkoj grešci Aleksa, koju životom plaćaju njegove kolege i zbog koje on postaje meta. Nastavak priče se odvija u istočnoj Evropi, dok on pokušava da rekonstruiše događaje.
