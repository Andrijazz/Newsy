> Izvor: B92
> Datum: utorak 25.03.2014
> Rubrika: kultura
> Naslov: „Lanac“ Simonide Rajčević u G12 HUB
> Članak:

Kao deo programa festivala Resonate u Galeriji 12 HUB 2. aprila u 20h otvara se izložba "Lanac" Simonide Rajčević, kojom umetnica pravi izlet u novi umetnički eksperiment.
"Lanac", Simonida Rajčević Otvaranje: 02. april u 20h Galerija 12 HUB, Karađorđeva 59 Trajanje izložbe: 2-25. april 2014.
"Lanac", Simonida Rajčević Otvaranje: 02. april u 20h Galerija 12 HUB, Karađorđeva 59 Trajanje izložbe: 2-25. april 2014.
U multimedijalnoj instalaciji ona kreira gotovo performativni ambijent koji smišljeno diriguje instinktima posmatrača i provocira konflikt realnosti i hiperrealnosti, animalnog i ljudskog, živog i neživog, istorije i mita. Sopstvenim sredstvima, svedenom formom, ali i sadržajem izložbe umetnica daje jedinstveni i sasvim autentičan doprinos razmatranju tema koje festival pokreće.

Simonida Rajčević (1974) diplomirala je i magistrirala na Fakultetu likovnih umetnosti u Beogradu. Dobitnica je stipendije za postdiplomske studije u Berlinu DAAD. Docent je na Fakultetu likovnih umetnosti u Beogradu od 2001. godine. Izlagala je na više samostalnih i grupnih izložbi u zemlji i inostranstvu.
