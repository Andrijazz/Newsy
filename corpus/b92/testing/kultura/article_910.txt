> Izvor: B92
> Datum: petak 21.03.2014
> Rubrika: kultura
> Naslov: Vodimo vas na Dane frankofonije
> Članak:

U saradnji sa frankofonim zemljama, Dom omladine Beograda kao nosilac projekta, od 21. do 24. marta organizuje petu reviju filmova frankofonih zemalja - od Tunisa do Francuske, od Kanade do Srbije.

U svetu, mart je tradicionalno u znaku frankofonije a u Srbiji se proslavlja od 2006. godine kada se naša zemlja priključila Međunarodnoj organizaciji frankofonije kao posmatrač. Ova organizacija okuplja 75 zemalja u kojima živi 890 miliona ljudi, a sve ih spajaju francuski jezik i zajedničke vrednosti. Ovogodišnji izbor fokusiran je na recentna dela iz kinematografija frankofonih zemalja, ali na programu će se naći i nekoliko klasika koji će biti otkriće za domaću publiku. Posebno pažnju zaslužuje i film "Odumiranje" nastao u srpsko-švajcarskoj koprodukciji koji će predstavljati našu zemlju u ovom izboru. Celokupan filmski program Festivala fraknofonog filma možete pogledati OVDE, a mi vam ovom prilikom preporučujemo nekoliko filmova za koje vam poklanjamo 3x2 ulaznice. Nakon što odaberete film koji želite da gledate, prijavite se na karte@b92.net, ostavite ime i prezime i broj kontakt telefona, a u subjektu poruke obavezno upišite naziv filma koji ste odabrali. Dobitnici će biti obavešteni putem mejla, a njihova imena bića na spisku gostiju DOB-a, gde treba da se jave pre početka projekcije i preuzmu svoje ulaznice.
Filmski program Dana frankofonije organizuje se u DOB-u i bioskopu Fontana, a cena ulaznice košta 150 dinara. Program Dani frankofonije organizovan je u saradnji sa ambasadama, kulturnim centrima i institucijama frankofonih zemalja kao i sa Ministarstvom kulture Srbije i francuskom televizijom TV5Mond.
Filmski program Dana frankofonije organizuje se u DOB-u i bioskopu Fontana, a cena ulaznice košta 150 dinara. Program Dani frankofonije organizovan je u saradnji sa ambasadama, kulturnim centrima i institucijama frankofonih zemalja kao i sa Ministarstvom kulture Srbije i francuskom televizijom TV5Mond.
Petak, 21. mart, 19:00 Dom omladine Beograda Siguran dobitak (Win,win, Švajcarska, 2013, 97 min) Režija: Claudio Tonetti Uloge: Jean-Luc Couchard, Xiaoxing Cheng, Anne Comte Švajcarski političar sanja o karijeri poslanika, te zajedno sa svojim prijateljem, kineskim časovničarem, dolazi na ideju da organizuje polufinale izbora mis Kine u Švajcarskoj i to u ruralnoj regiji Jure. Ideja uzima maha, ali problemi iskrsavaju na sve strane - sponzori, politika, organizacija Urnebesna komedija zasnovana na istinitom događaju osvojila je evropsku kritiku i publiku i postala jedan od najvećih hitova prošle godine.

Subota, 22. mart 19:00 Dom omladine Beograda Svet nam pripada (Le monde nous appartient, Belgija, 2012, 88 min) Režija: Stephan Streker Uloge: Vincent Rottiers, Ymanol Perset, Olivier Gourmet Paralelne priče o životima dva mladića koji su po mnogim stvarima slični, ali koji se nalaze sa različitim stranama zakona Mešavina socijalne drame i akcionog filma, čvrsto konstruisan i odlično odglumljen film koji iznenađuje svojom svežinom i originalnim rešenjima.

Nedelja, 23. mart 19:00 Dom omladine Beograda Ali, Rabia i ostali (Ali, Rabia et les autres, Maroko, 2000, 85 min) Režija: Ahmed Boulane Uloge: Younes Megri, Hiam Abbass, Hassan El Fed Jedan od najznačajnijih marokanskih filmova u poslednjih nekoliko decenija Priča prati dogodovštine grupe prijatelja od sedamdesetih godina prošlog veka, njihove ambicije, uspehe i neuspehe, ali i osetljive i kompleksne promene koje je marokansko društvo doživelo proteklih godina.

Ponedeljak, 24. mart 21:00 Dom omladine Beograda Stranac (The Foreigner, Bugarska, 2012, 100 min) Režija: Niki Iliev Uloge: Lubomir Kovatchev, Sanya Borisova, Niki Iliev Francuz se zaljubljuje u lepu i mladu bugarsku seljanku. Ljubav je toliko jaka, da dolazi u njeno selo u pokušaju da šarmira njene rođake i komšije. Urnebesna komedija koja se igra sa političkom korektnošću i opštim mestima. Jedan od najgledanijih bugarskih filmova poslednjih godina.
