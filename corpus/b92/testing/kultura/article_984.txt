> Izvor: B92
> Datum:  
> Rubrika: kultura
> Naslov: Dodeljene nagrade 36. Salona arhitekture
> Članak:

Gran pri 36. Salona arhitekture u Muzeju primenjene umetnosti u Beogradu dodeljen je Milanu Đuriću, Aleksandru Vuji i Milki Gnjato za vrtić "Tesla - nauka za život" u Bloku 67 na Novom Beogradu.

Žiri 36. Salona arhitekture, koji je svečano otvoren 25. marta u MPU, istakao je da autori nagrađenog projekta eksperimentišu kontekstom i lokacijom - mestom sučeljavanja dve novobeogradske matrice, vešto koristeći proceduru "objekat varira a kontekst ga prati", što rezultira nastankom zgrade iz grada, prenosi portal SEEcult. "Prostorna organizacija je dosledna i u potpunosti podređena specifičnim programskim zahtevima i standardima savremene dečje pedagogije", istakao je žiri, pohvalivši autore za doslednu primenu standarda energetske efikasnosti, uz vešto očuvanje perceptivnog kvaliteta samog objekta i estetičkog doprinosa kontekstu.

Nagrađeni objekat je u formalnom smislu sinteza tri rudimentarne geometrijske forme: kruga, kao simbola beskonačnosti, trougla, kao simbola težnji, i pravougaonika, kao simbola integriteta. Prema jednom od prvih teoretičara edukacije Fridrihu Frobelu, deca bi upravo trebalo da savladaju te tri osnovne forme pre nego što bi bila prepuštena istraživanju u spoljnom svetu.

Žiri 36. Salona arhitekture, koji su činili Aleksandar Bobić (predsednik), Aleksandar Keković, Tanja Manojlović, Bojana Pejić i Milorad Vidojević, dodelio je nagrade i u pojedinačnih pet kategorija, kao i priznanja i pohvale.

Salon arhitekture u znaku je jubileja - 40 godina od osnivanja, a predstavlja do 30. aprila u MPU 114 radova, od kojih su u konkurenciji bila 74. U okviru pratećeg programa Salona, biće predstavljeni brojni gosti iz zemlje i inostranstva, a poseban segment čini izložba posvećena istorijatu te manifestacije, na kojoj su prikazana nagrađena dela u periodu od 1974. do 2014.
36. Salon arhitekture (26. mart - 30. april 2014) Muzej primenjene umetnosti, Vuka Karadžića 18, Beograd Žiri 36. Salona arhitekture u sastavu: Aleksandar Bobić, predsednik Aleksandar Keković, Tanja Manojlović, Bojana Pejić i Milorad Vidojević dodelio je sledeće nagrade i priznanja: Grand Prix Salona: Milanu Đuriću, Aleksandru Vuji i Milki Gnjato Za objekat - kombinovanu dečju ustanovu "Tesla - nauka za život" u delu Bloka 67 na Novom Beogradu Nagradu u kategoriji "arhitektura": Lazaru Kuzmanovu i Miljanu Cvijetiću Za stambeni objekat u ulici Vase Stajića 8 u Novi Sadu Nagradu u kategoriji "urbanizam": Zoranu Lazoviću i Vladanu Đokiću Za stambeno naselje na Voždovcu, u Gostivarskoj ulici, u Beogradu Nagradu u kategoriji "enterijer": Ivi Bekić i Tamari Popović Za enterijer "Lol! Pantheon" salon i kancelarija uredništva ciriškog časopisa Kamenzind (Camenzind Office) u ulici Kraljevića Marka 8 u Beogradu Nagradu u kategoriji "gosti salona - delo u inostranstvu": Branislavu Mitroviću i Ognjenu Krašni Za upravnu zgradu preduzeća "Hidroelektrane na Drini" a.d. Višegrad, u Andrićgradu u Višegradu u Republici Srpskoj Nagradu u kategoriji "eksperiment i istraživanje": Branku Stanojeviću i Mileni Strahinović Za projekat Granica, vizuelni spomenik žrtvama obmane - granični prelaz Šepal - Loznica Priznanje: Igoru Mariću, Božidaru Maniću i Ani Niković Za kapelu na novom groblju u Baroševcu, opština Lazarevac, lokacija "Petkovača" Priznanje: Mihailu Timotijeviću Za projekat rekonstrukcije "Trušnice" u selu Kremna kod Užica i pretvaranje u deo muzeja šumarstva Pohvalu: Aleksandru Vuji i Vesni Mili Čolić Damjanović Za publikaciju Instant grad - arhitektonski ogledi, Arhitektonski fakultet, Beograd 2013. Pohvalu: Dejanu Mitroviću Za fotografiju SRC Milan Gale Muškatirović u Beogradu Pohvalu: Ljubici Slavković Za arhitektonsku kritiku U potrazi sa transparencijom - megdan oko beogradskog projekta studije Zahe Hadid, objavljenu u časopisu Kamenzind br.2, Beograd, septembar 2013, 9-17.
36. Salon arhitekture (26. mart - 30. april 2014) Muzej primenjene umetnosti, Vuka Karadžića 18, Beograd
Žiri 36. Salona arhitekture u sastavu: Aleksandar Bobić, predsednik Aleksandar Keković, Tanja Manojlović, Bojana Pejić i Milorad Vidojević dodelio je sledeće nagrade i priznanja:
Grand Prix Salona: Milanu Đuriću, Aleksandru Vuji i Milki Gnjato Za objekat - kombinovanu dečju ustanovu "Tesla - nauka za život" u delu Bloka 67 na Novom Beogradu Nagradu u kategoriji "arhitektura": Lazaru Kuzmanovu i Miljanu Cvijetiću Za stambeni objekat u ulici Vase Stajića 8 u Novi Sadu Nagradu u kategoriji "urbanizam": Zoranu Lazoviću i Vladanu Đokiću Za stambeno naselje na Voždovcu, u Gostivarskoj ulici, u Beogradu Nagradu u kategoriji "enterijer": Ivi Bekić i Tamari Popović Za enterijer "Lol! Pantheon" salon i kancelarija uredništva ciriškog časopisa Kamenzind (Camenzind Office) u ulici Kraljevića Marka 8 u Beogradu Nagradu u kategoriji "gosti salona - delo u inostranstvu": Branislavu Mitroviću i Ognjenu Krašni Za upravnu zgradu preduzeća "Hidroelektrane na Drini" a.d. Višegrad, u Andrićgradu u Višegradu u Republici Srpskoj Nagradu u kategoriji "eksperiment i istraživanje": Branku Stanojeviću i Mileni Strahinović Za projekat Granica, vizuelni spomenik žrtvama obmane - granični prelaz Šepal - Loznica Priznanje: Igoru Mariću, Božidaru Maniću i Ani Niković Za kapelu na novom groblju u Baroševcu, opština Lazarevac, lokacija "Petkovača" Priznanje: Mihailu Timotijeviću Za projekat rekonstrukcije "Trušnice" u selu Kremna kod Užica i pretvaranje u deo muzeja šumarstva Pohvalu: Aleksandru Vuji i Vesni Mili Čolić Damjanović Za publikaciju Instant grad - arhitektonski ogledi, Arhitektonski fakultet, Beograd 2013. Pohvalu: Dejanu Mitroviću Za fotografiju SRC Milan Gale Muškatirović u Beogradu Pohvalu: Ljubici Slavković Za arhitektonsku kritiku U potrazi sa transparencijom - megdan oko beogradskog projekta studije Zahe Hadid, objavljenu u časopisu Kamenzind br.2, Beograd, septembar 2013, 9-17.. 