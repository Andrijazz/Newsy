> Izvor: B92
> Datum: petak 14.03.2014
> Rubrika: kultura
> Naslov: Danilo Crnogorac pobednik “NISpiracije”
> Članak:

Pobednik konkursa "NISpiracija filmom", takmičenja koje je organizovao NIS kao generalni sponzor ovogodišnjeg FEST-a je kratki video film, autora Danila Crnogorca iz Beograda. Nagrađeni rad bio je inspirisan domaćim filmom "Nacionalna klasa".

Pobednik konkursa je nagrađen putovanjem na jedan od najprestižnijih filmskih festivala u Evropi "Karlove Vari" koji će se održati u julu ove godine. Žiri u sastavu selektora FEST-a Ivana Karla, dramaturga Dimitrije Vojnova i reditelja Slobodana Pešića imali su zadatak da izaberu i proglase pobednikom najbolji video film. Zadatak takmičenja bilo je snimanje poznate filmske scene u trajanju od 14 sekundi, koji su takmičari slali na NIS-ov Instagram profil. Učesnici konkursa su inspiraciju pronalazili u poznatim filmskim ostvarenjima poput Pulp Fiction, Brilijantin, Tri boje crveno, Psiho, Matriks, Star Wars, Transporter. Konkurs "NISpiracija filmom" je osmišljen sa željom da podstakne publiku FEST-a na kreativnost i dobru zabavu, što je sudeći po odzivu i kvalitetu poslatih radova i postignuto. Sve video snimke pristile na konkurs "NISpiracija filmom" možete pronaći preko Instasgram aplikacije na vašem telefonu, unošenjem hashtag-a #nispiracija. Ukoliko želite da pogledate snimke preko računara, unesite #nispiracija na sajtu Webstagram. Pobednički film inspirisan "Nacionalnom klasom" možete pogledati OVDE.
