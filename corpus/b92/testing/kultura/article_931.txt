> Izvor: B92
> Datum: ponedeljak 24.03.2014
> Rubrika: kultura
> Naslov: Krisi Hajnd izdaje prvi solo album
> Članak:

Šest godina nakon poslednjeg albuma Pretendersa, Krisi Hajnd ulazi u prvu solo avanturu pod nazivom "Stockholm".

Album snimljen u Ingrid Studios u Stokholmu sa Peter Bjorn and John i Bjornom Jtlingom, naći će se u prodaji 9. juna. Hinde je, po svemu sudeći, ciljala na "pauer pop album" koji prema njenim rečima zvuči kao "mešavina Abba-e i Džona Lenona". Osim Jtlinga, na albumu će gostovati i Nil Jang na gitari u pesmi "Down the Wrong Way". Album se prema rečima autorke fokusira na elemente rok muzike. "Mnogo toga u rokenrolu postalo je takozvani Glory Rock koji neguje porodične vrednosti. Međutim, upravo je buntovništvo ono koje mu je uvek davalo posebnu draž. Ne slažem se s ljudima koji kaću da sebe ne treba da doživljavate naročito ozbiljno. Mislim da je život ozbiljan i da ga treba shvatati ozbiljno, ali u rokenrolu, bolje bi vam bilo da se smejete ili vam tu nije mesto. Uz "Stokholm" se može plesati", kaže Krisi. Na albumu će biti 11 pesama, a prvi singl "Dark Sunglasses" biće objavljen 21. aprila.
