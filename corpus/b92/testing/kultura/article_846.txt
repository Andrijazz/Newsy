> Izvor: B92
> Datum: ponedeljak 17.03.2014
> Rubrika: kultura
> Naslov: Ko će biti PR lice Exita 2014?
> Članak:

Radio B92 i EXIT od 14. do 28. februara realizovali su konkurs za PR lica najboljeg evropskog festivala.

Na konkurs se tokom dve nedelje trajanja prijavilo preko 300 mladih ljudi, a nakon intervjua sa blizu sto kandidata, jedanaestoro devojaka i momaka prošlo je u najuži izbor za posao PR lica za EXIT: Kristina Stevanović, Mario Perović, Fiona Jelići, Milica Radović, Milana Popović i Vladislava Matović za Beograd i Romana Arlov, Vanja Tadić, Ivan Marković, Milica Đilas i Danijela Piperčević za Novi Sad. Ove nedelje, organizacija EXIT festivala, uz podršku Radija B92 predstavlja pet kandidata u najužem izboru za Novi Sad i šest za Beograd. Svakog dana, od ponedeljka do četvrtka, najmanje dva kandidata gostovaće u popodnevnom programu Radija B92, u emisijama Šifra radio, Zini da ti kažem i Stand By. Slušajte B92 od ponedeljka do četvrtka i proveri ko se najbolje snalazi u javnom nastupu! Kandidati su se predstavili u najboljem svetlu i produkcijskom timu EXIT festivala, a glasom za svoje favorite, možeš doprineti da baš oni budu izabrani za PR tim. Video klipove sa predstavljanjem svih kandidata možeš pogledati na ovom linku, "lajkuj" one koji ti se najviše sviđaju, jer će u finalnom izboru u obzir biti uzeti i glasovi publike, pored suda predstavnika Radija B92 i mišljenja organizacije EXIT festivala.
