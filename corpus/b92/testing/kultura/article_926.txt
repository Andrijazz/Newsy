> Izvor: B92
> Datum: nedelja 23.03.2014
> Rubrika: kultura
> Naslov: Kako će Pol Voker "oživeti"?
> Članak:

Misterija o kojoj se govorilo mesecima, kako će Universal nadomestiti scenu sa preminulim Polom Vokerom, u "Paklenim ulicama 7" je konačno rešena.

"Angažovana su četiri glumca sa telima koja su slična Polovom i oni će biti korišćeni za pokrete i biće baza scene", rekao je izvor blizak produkciji Njujork Dejli Njuzu. "Polovo lice i glas će biti urađeni pomoću kompjuterski generisane slike tzv. CGI tehnike". Mnogi su se pitali i bilo je mnogo opcija u vezi sa završetkom filma, otkako je Voker preminuo u novembru. Narednog meseca film će biti završen a Vokerov lik poslat u penziju. Universal je siguran da će fanovi franšize biti zadovoljni CGI završetkom filma. Huffington Post je kontaktirao Universal kako bi potvrdili vest ali nisu dobili odgovor. "Fast 7" ulazi u produkciju ovog meseca a u bioskope stiže 10. aprila 2015. godine, godinu dana pošto je prvobitno trebalo da bude prikazan premijerno.
