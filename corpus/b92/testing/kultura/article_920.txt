> Izvor: B92
> Datum: nedelja 23.03.2014
> Rubrika: kultura
> Naslov: Doktor Haus u julu stiže u Beograd
> Članak:

Domaća publika konačno će imati priliku da uživo vidi i čuje popularnog televizijskog glumca i muzičara Hjua Lorija, s obzirom na to da je za 14. jul zakazan njegov koncert u Sava centru u Beogradu.

Iako koncert Lorija i njegovog pratećeg benda u Beogradu nije još uvek zvanično potvrđen od strane domaćih organizatora, najava za beogradski nastup stoji na Lorijevom sajtu kao jedan od zakazanih koncerata. Lori je pre skoro tri godine, aprila 2011, objavio svoj debi album, bluzom inspirisan "Let Them Talk". Album je promovisan malom svirkom pred odabranom publikom u Nju Orleansu "Nisam rođen u Alabami 1890, nikada nisam jeo zobenu kašu, ni obrađivao zemlju niti sam se vozio teretnim vagonom. Ja sam beli Englez srednje klase koji je drsko zakoračio u muziku i mit američkog juga", rekao je tada glumac u razgovoru za britanski Gardijan.

Na albumu "Let Them Talk" Lori je radio zajedno sa poznatim muzičarem i producentom Džoom Henrijem. Drugi album "Didn) po epizodi. U intervjuu "Radio Tajmsu", Lori je svoj veliku uspeh nazvao "zlatnim kavezom" i rekao da je nekada čeznuo da doživi nesreću kako bi dobio nekoliko slobodnih dana. Nakon završetka snimanja serije posvetio se svojoj muzičkoj karijeri, pa će tako i domaća publika moći da ga vidi ovoga puta na sceni Sava centra, a ne na malim ekranima.
