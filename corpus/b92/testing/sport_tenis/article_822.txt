> Izvor: B92
> Datum: utorak 23.07.2013.  
> Rubrika: sport_tenis
> Naslov: Doloncova poražena u prvom kolu
> Članak:

Srpska teniserka Vesna Dolonc završila je učešće na turniru u Bakuu već u prvom kolu, porazom od Čehinje Kristine Pliškove.
Pliškova je do trijumfa došla sa 6:1, 6:2, posle jednog sata i devet minuta igre.
U narednom kolu, češka teniserka će igrati sa boljom iz susreta Amerikanke Džulije Koen i Magde Linete iz Poljske.
Posle eliminacije Doloncove, Srbija će u Bakuu imati samo jednu predstavnicu Bojanu Jovanovski, koja je postavljena za prvog nosioca, i Aleksandra Krunić. Bojanu u prvom kolu očekuje duel sa Uzbekistankom Niginom Abduraimovom, dok će Aleksandra igrati sa Ukrajinkom Elinom Svitolinom. Turnir u Bakuu igra se za nagradni fond od 235.000 dolara.
