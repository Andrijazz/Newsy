> Izvor: B92
> Datum: nedelja 21.07.2013.  
> Rubrika: sport_tenis
> Naslov: Hrvati optuženi za nameštanje
> Članak:

Četvorica hrvatskih tenisera pod istragom su Interpola zbog sumnje u nameštanje mečeva, prenose rumunski mediji.
Antonio Veić, Nikola Mektić, Toni Androić i Dino Marcan, kao i Moldavac Radu Albot, izgubili su prošle nedelje svoje mečeve sa 2:0 u setovima, što je rumunske kladionice koštalo oko pola miliona evra.
Nekoliko grupa ljudi, ali i pojedinaca, kladilo se na tačan rezultat tih mečeva, a pet lokalnih kladionica podnelo je prijavu rumunskim vlastima i Interpolu i očekuje se pokretanje istrage.
Među sportnim mečevima manje je iznenađujućih rezultata, ali kladionice ne veruju da se radi o slučajnosti da se poklopilo svih pet rezultata. U poslednje vreme se diže buka oko svake sumnjive opklade, ali je do sada bilo veoma teško dokazati nameštanje u tenisu. U pitanju su sledeći mečevi:Hajder-Mauer - Veić 6:3, 6:3 (Poznanj) Sousa - Albot 6:1, 6:2 (Poznanj) Karuzo - Mektić 6:3, 6:2 (Rekanati) Sing - Marcan 6:4, 6:4 (Bajngemton) Bosel - Androić 6:4, 6:4 (Grendbi) To nije prvi put da se hrvatski teniseri pominju u kontekstu nameštanja. Veić je bio na meti posle pobede protiv Kanjasa u Zagrebu 2009. godine, a Marin Čilić i Ivo Karlović nedavno su se našli na  Jedinice za teniski integritet. Pre osam godina pod sumnjom su se našli Roko Karanušić i Saša Tuksar, zbog rane eliminacije na čelendžeru u Donjecku.
