> Izvor: B92
> Datum: četvrtak 1.08.2013.  
> Rubrika: sport_tenis
> Naslov: Pobednički povratak Martine Hingis
> Članak:

Bivša prva teniserka sveta, Martina Hingis iz Švajcarske, vratila se na teren posle skoro šest godina pobedom na Otvorenom prvenstvu Južne Kalifornije.
Hingis je u paru sa Slovakinjom Danijelom Hantuhovom za samo 51 minut pobedila Juliju Gerges i Dariju Jurak sa 2:0 u setovima (6:1, 6:1).
Ta 32-godišnja teniserka se drugi put u karijeri penzionisala u septembru 2007. godine, nakon što je dobila dvogodišnju suspenziju, jer je bila pozitivna na kokain tokom Vimbldona.
Ona je tada negirala da je konzumirala drogu, ali nije uložila žalbu. Hingisova je tokom karijere osvojila 43 WTA titule, uključujući i pet gren slemova, a 1997. osvojila je tri gren slema i igrala finale Pariza. Na prvom mestu WTA liste provela je 209 nedelja, a tokom karijere zabeležila je 548 pobeda i 133 poraza.
