> Izvor: B92
> Datum: nedelja 15.09.2013.  
> Rubrika: sport_tenis
> Naslov: Bojana: Trofej mi mnogo znači
> Članak:

Bojana Jovanovski u subotu je u Taškentu osvojila drugu titulu u karijeri – srpska teniserka izjavila je da joj taj trijumf mnogo znači.
"Iza mene je teška godina. Nisam imala previše mečeva ove sezone, tako da je dobro što sam igrala kvalifikacije. Sjajan je osećaj što sam na pravi način okončala sedmicu. Ovaj trofej mi mnogo znači, sigurno ću se vratiti sledeće godine“, izjavila je Bojana.
Prethodnu titulu Jovanovska je uzela u Bakuu prošle godine, a sada je u finalu savladala Olgu Govorcovu sa 4:6, 7:5, 7:6 (7:3). "Mogla je i ona da pobedi, bilo je neizvesno, svaka joj čast na neverovatnoj borbi. Hvala svim ljudima koji su mi ovo omogućili, uključujući i mog oca, koji mi je najveća podrška, ali i kondicionog trenera koji mi je poboljšao kretanje ove godine", kazala je srpska teniserka.
