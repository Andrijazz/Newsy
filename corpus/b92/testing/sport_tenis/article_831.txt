> Izvor: B92
> Datum: sreda 24.07.2013.  
> Rubrika: sport_tenis
> Naslov: Krunićeva eliminisana na startu
> Članak:

Srpska teniserka Aleksandra Krunić završila je učešće na turniru u Bakuu već u prvom kolu, porazom od Ukrajinke Eline Svitoline.
Svitolina je do trijumfa došla sa 6:3, 4:6, 6:2, posle jednog sata i 51 minuta igre, i sada je očekuje duel sa Italijankom Nastasjom Burnet.
Krunićeva je posle izgubljenog početnog seta uspela da se oporavi i da uzvrati, ali je u trećem delu igre naglo posustala, što je Svitolina, sedmi nosilac na turniru, iskoristila i rutinski meč privela kraju.
Posle eliminacije Krunićeve i Vesne Dolonc u prvom kolu, Bojana Jovanovski je ostala jedina srpska predstavnica na turniru u Azerbejdžanu. Bojana u drugoj rundu i toku dana igra sa Ons Žabur iz Tunisa. Turnir u Bakuu igra se za nagradni fond od 235.000 dolara.
