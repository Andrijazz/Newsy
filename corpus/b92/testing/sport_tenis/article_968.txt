> Izvor: B92
> Datum: subota 14.09.2013.  
> Rubrika: sport_tenis
> Naslov: Kanađanima drama i dve meč lopte
> Članak:

Teniska reprezentacija Kanade vodi protiv Srbije sa 2-1 u pobedama posle drugog dana polufinalnog duela Dejvis kupa.
Dve meč lopte za plasman u finale Kanađanima su doneli Danijel Nestor i Vasek Pospišil koji su u dublu bili bolji od Nenada Zimonjića i Ilije Bozoljca sa 6:7, 6:4, 3:6, 7:6, 10:8.
Kanađanima sada nedostaje još samo jedan poen za istorijski plasman u veliko finale. U nedelju su na programu preostala dva meča u singlu.
Od 14 časova na teren Kombank arene će najbolji teniser sveta Novak Đoković i najbolji kanadski teniser Miloš Raonić, a ukoliko bude bilo potrebno peti odlučujući meč igraće Janko Tipsarević i Vasek Pospišil. Tim koji prvi dođe do tri boda u finalu će igrati protiv selekcije Češke. Tekstualni prenos meča: Odličnim servisima Vasek Pospišil otvorio je ovaj duel, pa je Kanada veoma brzo stigla do 40:0. Tada je Bozoljac pogodio nekoliko odličnih riterna, i doneo đus, a potom i brejk loptu. Prvu je spasio Nestor posle dobrog servisa svog partnera, ali se drugu Srbija realizovala zahvaljujući odličnoj igri Zimonjića na mreži. Nenad je imao malo problema u sledećem gemu, bilo je 30:30, ali se uzvukao zahvaljujući dobrim servisima, pa Srbija vodi 2:0. Sledećih nekoliko gemova serveri su osvajali bez problema, Srbija trenutno vodi 4:2. Pri rezultatu 4:3 Ilija Bozoljac je servirao, Pospišil je pogodio dva odlična riterna, a drugi je bio dovoljan da se iskoristi druga brejk lopta. Nastavili su Kanađani isto i u sledećem gemu i brzo preokrenuli na 5:4. Srbija servira za ostanak u setu. Uspeli su naši igrači da izjednače, a posle dva gema i odvedu prvi set u taj brejk - 6:6. Protivnici Srbije osvojili su sedmi poen i imali mini brejk, uz tri set lopte, ali nisu uspeli da osvoje set. Najiskusniji Zimonjić i Nestor izgubili su nekoliko važnih poena, a istakao se Ilija Bozoljac koji je Srbiji doneo prednost od 1:0. Našem timu nije smetala ni sumnjiva odluka, kada je na set lopti, Iliji dosuđen aut posle servisa. Drugi set počeo je sigurnim servisima svih tenisera, a pri rezultatu 2:1, naši igrači su napravili veliki pritisak i došli do dve brejk lopte. Međutim, lošom igrom u polju nisu uspeli da iskoriste pa su Kanađani izjednačili na 2:2.. Takav scenario uticao je na Nenada Zimonjića koji je loše servirao u sledećem gemu i brzo dopustio 0:40. Nestor i Pospišil su iskoristili prvu priliku i poveli sa 3:2. Nije bilo mnogo prilika do kraja da se vradi brejk, Nenad Zimonjić nije koristio poluprilike, pa su Kanađani bez poteškoća stigli do 1:1. Velika borba nastavljena je i u trećem setu. Serveri su bili sve sigurniji, pa je svaka brejk lopta bila zlatna vredna. Srbija je do prve stigla u šestom gemu. Bozoljac je odradio lavovski deo posla i na kraju je sjajnim vinerom kroz sredinu doneo našem timu prednost - 4:2. To je bio i prelomni trenutak seta. U nastavku su po jedan servis gem zadržali Zimonjić i Bozoljac i Srbija je posle dva sata i 15 minuta došla na set od pobede - 6:3. U četvrtom setu nije bilo brejk lopti. Naš dubl bio je bliži da napravi brejk, ali je u devetom gemu propustio veliku priliku na 0-30. U 13. gemu Srbija je povela sa 2-0 na startu napravivši mini-brejk, ali Kanađani se nisu predali. Uspeli su da se vrate, a u finišu su još jednim mini-brejkom došli do odlučujućeg vođstva koje je Pospišil as udarcem pretvorio u 2-2 (7:5). Ni u petom setu nije bilo brejk lopti u prvih 12 gemova. Prvi brejk posle trećeg seta viđen je u 17. gemu petog seta kada je popustio servis Nenada Zimonjića. U narednom gemu naš dubl je imao 15:30, ali Pospišil je uspeo da dobrim servisima donese Kanadi važan drugi bod - 12:10.
