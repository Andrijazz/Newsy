> Izvor: B92
> Datum: sreda 11.09.2013.  
> Rubrika: sport_tenis
> Naslov: Novak stigao, odmah u "Areni"
> Članak:

Prvi reket sveta Novak Đoković doputovao je u Beograd i odmah obišao „Kombank arenu“, gde se igrati polufinale Dejvis kupa.
Naš tim se u polufinalu elitnog takmičenuja sastaje sa Kanadom, a taj duel na programu je od petka do nedelje.
Samo 36 sati posle poraza u finalu US opena od Španca Rafaela Nadala sa 6:2, 3:6, 6:4, 6:1, Djoković je obišao saigrače, a već u četvrtak će im se pridružiti na treninzima.
Prvog dana meča Srbije i Kanade, u petak, igraju se prvi singl mečevi, u subotu je na programu susret u dublu, a u nedelju preostali mečevi singla. Žreb za polufinale Dejvis kupa na programu je u četvrtak od 13 časova u "Areni". U drugom polufinalu u Pragu se sastaju Češka i Argentina.
