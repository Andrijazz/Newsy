> Izvor: B92
> Datum: četvrtak 22.08.2013.  
> Rubrika: sport_tenis
> Naslov: USO: Lajović poražen u taj-brejku
> Članak:

Ni Dušan Lajović nije uspeo u kvalifikacijama za US Open, poražen je posle preokreta od Albana Olivetija.
22-godišnji Francuz eliminisao je našeg predstavnika u taj-brejku trećeg seta, bilo je 3:6, 6:3, 7:6(3), posle skoro dva sata borbe.
Treći set trajao je skoro sat vremena, a eliminacijom Lajovića Srbija će u singlu u muškoj konkurenciji na poslednjeg Gren slemu sezone imati samo Novaka Đokovića i Janka Tipsarevića.
U sredu veče je u 2. kolo kvalifikacija u ženskoj konkurenciji prošla Aleksandra Krunić. Dan ranije eliminisani su Boris Pašanski i Jovana Jakiš. US Open počinje u ponedeljak i traje do 9. septembra. Do tada možete da pročitate tekst Saše Ozma o pet hrabrih prognoza pred poslednji Gren slem sezone.
