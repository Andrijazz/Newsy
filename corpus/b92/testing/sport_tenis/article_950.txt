> Izvor: B92
> Datum: sreda 11.09.2013.  
> Rubrika: sport_tenis
> Naslov: Nadalova baka: Rafa obožava fudbal
> Članak:

Španski teniser Rafael Nadal kao dete obožavao je da igra fudbal, otkrila je njegova 82-godišnja baka Omar.
Ona je dodala da je Nadal zavoleo loptu i "pre nego što je prohodao".
"Rafa je kao dete jedva čekao da dođe vikend kako bi sa drugovima otišao da igra fudbal. Voleo je taj sport skoro kao tenis", rekla je za španski radio Kadenu Ser Nadalova baka. Nadalova baka je naglasila da je teško podnela drugi set koji je Nadal izgubio protiv najboljeg tenisera sveta Novaka Đokovića u finalu US Opena, pre nego što ga je pobedio ukupnim rezultatom 3:1. Nadalova baka je napomenula da njen suprug, inače muzičar, nije mogao da gleda meč zbog nervoze. "On pati kada Rafa gubi i tada obavezno isključi televizor", rekla je Nadalova baka. Nadal igra za Dejvis kup reprezentaciju Španije u meču plej ofa protiv Ukrajine, od 13. do 15. septembra.
