> Izvor: B92
> Datum: nedelja 8.09.2013.  
> Rubrika: sport_tenis
> Naslov: DK: Počele pripreme za Kanadu
> Članak:

Janko Tipsarević i Nenad Zimonjić trenirali su u nedelju u Beogradskoj areni pod nadzorom selektora Bogdana Obradovića.
Polufinalni meč Dejvis kupa između Srbije i Kanade igra se od 13. do 15. septembra u Beogradskoj areni.
Obradović je, pored Tipsarevića i Zimonjića, za taj meč pozvao Novaka Đokovića i Dušana Lajovića, a u sastavu će biti i Ilija Bozoljac i Filip Krajinović.

Đoković će imati najmanje vremena da se navikne na šljaku u 'Areni', pošto će na pripreme kasniti zbog finala US opena. Očekuje se da najbolji teniser sveta u Beograd stigne u sredu. Selektor Kanade Martin Lorendo pozvao je u tim Miloša Raonića, Vaseka Pospišila, Franka Dančevića i Danijela Nestora. U drugom polufinalu Svetske grupe Dejvis kupa igraju Češka i Argentina u Pragu.
