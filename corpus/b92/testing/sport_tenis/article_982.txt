> Izvor: B92
> Datum: nedelja 15.09.2013.  
> Rubrika: sport_tenis
> Naslov: Gvangdžo: Jakšićeva u glavnom žrebu
> Članak:

Srpska teniserka Jovana Jakšić plasirala se u glavni žreb WTA turnira u kineskom gradu Gvangdžo, koji se igra za nagradni fond od 500.000 dolara.
Jakšićeva je u poslednjoj rundi kvalifikacija savladala 23-godišnju Tadeju Majerič iz Slovenije sa 4:6, 6:2, 7:6, a prethodno je takođe u tri seta dobila Kineksinju Liu.
U prvoj rundi glavnog žreba Jovana će igrati sa Lorom Robson.
Biće to Jakšičevoj drugi WTA turnir u karijeri - u aprilu je u Montereju prošla tri kola kvalifikacija i savladala je Veru Duševinu, pre nego što je u drugom kolu u tri seta ispala od Marije Kirilenko. U Kini će se takmičiti još dve srpske teniserke - Bojana Jovanovski igra sa Soranom Kirsteom, a Vesna Dolonc sa Ursulom Radvanjskom.
