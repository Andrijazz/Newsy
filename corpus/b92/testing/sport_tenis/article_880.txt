> Izvor: B92
> Datum: petak 2.08.2013.  
> Rubrika: sport_tenis
> Naslov: Federer ne igra u Montrealu
> Članak:

Rodžer Federer objavio je da zbog povrede leđa neće nastupiti na predstojećem turniru serije 1000 u Montrealu.
Švajcarac bi na teren trebalo da se vrati na sledećem Mastersu u Sinsinatiju gde brani titulu.
“Razočaran sam što neću igrati uz Montrealu sledeće nedelje. To je sjajan turnir sa neverovatnim navijačima. Radujem se pojavljivanju na tok turniru u budućnosti”, napisao je Rodžer na svojoj Fejsbuk stranici.
Nakon iznenađujućeg poraza već u drugom kolu Vimbldona od Ukrajinca Stahovskog, Švajcarac je napravio iznenađujuću odluku da igra na dva turnira na šljaci kako bi testirao novi, veći reket. Usledila su još dva teška poraza za petog tenisera sveta, u Hamburgu je izgubio od 114. na svetu Delbonisa, a u Gštadu od 55. na ATP listi Brandsa. Turnir u Montrealu počinje u ponedeljak uz direktne prenose na televiziji B92.
