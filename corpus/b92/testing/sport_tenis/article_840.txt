> Izvor: B92
> Datum: četvrtak 25.07.2013.  
> Rubrika: sport_tenis
> Naslov: Baku: Krunićeva u polufinalu dubla
> Članak:

Srpska teniserka Aleksandra Krunić u paru sa Grkinjom Eleni Danilidu plasirala se u polufinale dubla na WTA turniru u Bakuu.
Srpsko-grčki tandem bio je uspešniji od Poljakinje Magde Linete i Ukrajinke Eline Svitoline rezultatom 7:6 (7:4), 6:1.
Krunićeva i Danilidu su u prvom setu vodile tesnu borbu sa poljsko-ukrajinskim parom i tek u taj brejku povele sa 1:0 u setovima, da bi u drugom delu igre prosto pregazile protivnice.
Srpsko-grčka kombinacija će se u meču za finale sastati sa Austrijankom Sandrom Klemenšic i Slovenkom Andrejom Klepac, koje su bile bolje od holandsko-ruskog para Mihaela Krajiček/Jekaterina Jašina sa 6:1, 6:4. Turnir u Bakuu igra se za nagradni fond od 235.000 dolara.
