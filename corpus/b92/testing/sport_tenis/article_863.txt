> Izvor: B92
> Datum: ponedeljak 29.07.2013.  
> Rubrika: sport_tenis
> Naslov: Novakova 92. nedelja na čelu ATP
> Članak:

Novak Đoković počinje 92. nedelju na prvom mestu liste najboljih tenisera sveta (ATP).
Srpski teniser na najnovijoj listi ima 12.310 bodova, čak 2.950 više od drugoplasiranog Endija Marija.
Janko Tipsarević i Viktor Troicki pokvarili svoj plasman i sada zauzimaju 19, odnosno 53. poziciju na listi.
Među prvih deset tenisera ove nedelje nije bilo promena. Đoković je prvi na listi sa 12.310 bodova, a drugoplasirani Britanac Endi Mari sakupio je 9.360 bodova. Đokoviću sada nedostaje devet nedelja kako bi stigao Andrea Agasija na osmom mestu večne liste ATP lidera. Srpski teniser već je obezbedio i sedmu poziciju na toj listi. Janko Tipsarević je u odnosu na prošlu nedelju pokvario plasman za jednu poziciju i sada zauzima 19. mesto sa 2.025 bodova, dok je Viktor Troicki "pao" za tri mesta i sada je 56. na listi sa 845 bodova. Dušan Lajović doživeo je pad za čak 13 mesta i trenutno je 127 igrač na listi sa 454 boda. Boris Pašanski popravio je plasman za četiri mesta i nalazi se na 195. poziciji sa 245 bodova. ATP lista: 1. Novak Djoković (Srbija) 12.310 2. Endi Marej (Velika Britanija) 9.360 3. David Ferer (Španija) 7.120 4. Rafael Nadal (Španija) 6.860 5. Rodžer Federer (Švajcarska) 5.875 6. Tomaš Berdih (Češka) 4.865 7. Huan Martin Del Potro (Argentina) 4.500 8. Žo Vilfred Conga (Fransucka) 3.480 9. Rišar Gaske (Francuska) 3.045 10. Stanislas Vavrinka (Švajcarska) 2.915 ==================================================== 19. Janko Tipsarević (Srbija) 2.025 ==================================================== 56. Viktor Troicki (Srbija) 845
