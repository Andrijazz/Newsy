> Izvor: B92
> Datum: utorak 6.08.2013.  
> Rubrika: sport_tenis
> Naslov: Forbs: Ana u top 10 najplaćenijih
> Članak:

Ana Ivanović deveta je na listi najbolje plaćenih sportistkinja sveta u poslednjih godinu dana 2013. godini, koju je objavio americki časopis "Forbs".
Ana je u ovoj godini od turnira i sponzorskih ugovora zaradila ukupno sedam miliona dolara.
Prva je Ruskinja Marija Šarapova koja je u periodu od juna 2012. do juna 2013. zaradila 29 miliona dolara. Ona dominira listom još od 2004. i simbolizuje potpuno dominaciju tenisa na ovoj listi.
Druga je vodeća na WTA listi Amerikanka Serena Vilijams sa 20,5 miliona, a treća je Kineskinja Li Na sa 18,2 miliona dolara. Zanimljivo je da je Šarapova za godinu dana zaradila više od svojih muških kolega - prvog tenisera sveta Srbina Novaka Djokovića (26,9) i Španca Rafaela Nadala (26,4 miliona dolara). "Forbsova" lista sportistkinja sa najvišom zaradom u periodu jun 2012 - jun 2013: 1. Marija Šarapova (Rusija, tenis) - 29 miliona dolara 2. Serena Vilijams (SAD, tenis) - 20,5 3. Li Na (Kina, tenis) - 18.2 4. Viktorija Azarenka (Belorusija, tenis) - 15.7 5. Danica Patrik (SAD, automobilizam) - 15 6. Ju-na Kim (Južna Koreja, umetničko klizanje) - 14 7. Karolina Voznijacki (Danska, tenis) - 13.6 8. Agnješka Radvanska (Poljska, tenis) - 7.4 9. Ana Ivanović (Srbija, tenis) - 7 10. Paula Kremer (SAD, golf) - 5.5
