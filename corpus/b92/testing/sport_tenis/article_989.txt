> Izvor: B92
> Datum: ponedeljak 16.09.2013.  
> Rubrika: sport_tenis
> Naslov: Hoće li Federer zaigrati u DK?
> Članak:

Švajcarski teniser Stanislas Vavrinka rekao je da sanja da mu se Rodžer Federer pridruži u Dejvis kup selekciji.
Švajcarska nikada u istoriji nije osvojila Dejvis kup, a od 2004. godine Federer je odigrao samo jedan meč Svetske grupe – ove godine, kada je SAD bila bolja od Švajcarske sa 5:0.
“Moj san je da mi Rodžer pošalje poruku u kojoj piše: ‘Idi sada, pobedi u ovom meču, a ja ću ti se pridružiti sledeće godine”, kazao je Vavrinka.
Potpredsednik Teniske federacije Švajcarske Erik Keler rekao je da će se pitati Federera kakav mu je plan za 2014. godinu i ima li šanse da Dejvis kup uklopi u svoj raspored.
