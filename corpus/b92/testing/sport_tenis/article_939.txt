> Izvor: B92
> Datum: ponedeljak 9.09.2013.  
> Rubrika: sport_tenis
> Naslov: JJ u Top 10 posle više od 2 godine
> Članak:

Srpska teniserka Jelena Janković od ponedeljka je ponovo među deset najboljih teniserki sveta.
Posle plasmana u četvrto kolo US opena, Jelena je napredovala za dve pozicije i sada je deseta na WTA listi sa 3245 bodova.
Jankovićeva, koja je bila i prva teniserka sveta 2008. godine, vratila se u Top 10 prvi put od juna 2011. godine.
Srbija ima još jednu teniserku u Top 20 - Ana Ivanović nije odbranila četvrtfinale na US openu i pala je za dve pozicije, pa je sada 17. na svetu. Bojana Jovanovski zauzima 58. mesto, Vesna Dolonc je na 94. poziciji, a posle trijumfa u Trabzonu Aleksandra Krunić napredovala je za 24 mesta i sada je 134. na WTA listi. U prvih deset dogodila se još jedna izmena - Na Li je peta, a Sara Erani šest. Sam vrh ostao je nepromenjen - ubedljivo vodi Serena Vilijams, a prate je Azarenka, Šarapova i Radvanjska.
