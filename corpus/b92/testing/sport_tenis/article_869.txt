> Izvor: B92
> Datum: sreda 31.07.2013.  
> Rubrika: sport_tenis
> Naslov: Conga preskače Rodžers kup
> Članak:

Francuski teniser Žo Vilfred Conga povukao se sa Rodžers kupa u Monteralu zbog povrede kolena.
Osmi teniser sveta nije igrao od 26. juna, kada je predao meč drugog kola na Vimbldonu.
Conga je rekao da mu je potrebno više vremena za oporavak i da se nada da će biti spreman za US Open.
Turnir Masters serije u Montrealu počinje u ponedeljak, uz prenose na TV B92, dok će se Rodžers kup u ženskoj konkurenciji igrati za dve nedelje u Torontu.
