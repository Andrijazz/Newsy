> Izvor: B92
> Datum: utorak 20.08.2013.  
> Rubrika: sport_tenis
> Naslov: Stosurova i Tomić na Hopman kupu
> Članak:

Australijski teniseri Samanta Stosur i Bernard Tomić igraće za reprezentaciju domaćina na Hopman kupu u Pertu, saopštili su organizatori turnira.
Stosurova je poslednji put igrala na Hopman kupu 2010. godine, a Tomić je na tom turniru učestvovao prošle godine.
Selekcija Poljske će prvi put igrati na Hopman kupu, a predstavljaće je Agnješka Radvanjska i Jirži Janovic.
"Nikada nisam igrala u mešovitom dublu sa Jiržijem. U stvari, poslednji put sam igrala u miksu pre pet godina, pa verujem da će biti veoma zabavno", rekla je Radvanjska. U saopštenju se navodi da će Francuska morati da pronađe novu partnerku za Žoa Vilfreda Congu, pošto je Marion Bartoli prošle nedelje saopštila da završava karijeru. Turnir mešovitih dublova, Hopman kup, održaće se od 28. decembra do 4. januara u Pertu.
