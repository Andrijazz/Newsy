> Izvor: B92
> Datum: sreda 24.07.2013.  
> Rubrika: sport_tenis
> Naslov: Federer 2014. kreće iz Brizbejna
> Članak:

Peti teniser sveta Švajcarac Rodžer Federer takmičenje u sledećoj sezoni počeće na turniru u Brizbejnu, saopštili su organizatori.
Federer, osvajač 17 Gren slem turnira, prvi je igrač koji se prijavio za turnir u Brizbejnu.
Za taj turnir uglavnom se prijavljuju najbolje rangirani svetski teniseri, pošto se igra početkom januara i služi kao poslednja provera pred prvi Gren slem turnira u sezoni – Australijan opena.
Federer je u saopštenju rekao da je turnir iz godine u godinu sve jači i da misli da je sjajno što je teren u Brizbejnu dobio ime po slavnom australijskom teniseru Patriku Rafteru.
