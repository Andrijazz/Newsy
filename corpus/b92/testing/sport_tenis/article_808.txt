> Izvor: B92
> Datum: nedelja 21.07.2013.  
> Rubrika: sport_tenis
> Naslov: Prva titula za Ivonu Mejsburger
> Članak:

Austrijska teniserka Ivona Mejsburger osvojila je prvu WTA titulu u karijeri, pošto je u finalu turnira u Bad Gaštajnu pobedila Čehinju Andreu Hlavackovu.
Austrijanka je slavila sa 2:0 u setovima (7:5, 6:2), posle sat i 40 minuta igre.
To je bilo drugo finale u dve nedelje za Austrijanku, a tek treće u karijeri.
Ona je prošle nedelje u finalu turnira u Budimpešti izgubila od Rumunke Simone Halep, dok je pre šest godina upravo u Bad Gaštajnu izgubila od Italijanke Frančeske Skjavone. Mejsburger, 86. teniserka sveta nije izgubila nijedan set na turniru. Hlavackova, 108. na WTA listi, se do sada nikada nije plasirala dalje od četvrtfinala na nekom turniru, a ove godine nije uspela da veže dve pobede.
