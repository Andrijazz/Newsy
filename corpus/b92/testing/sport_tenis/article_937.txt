> Izvor: B92
> Datum: nedelja 8.09.2013.  
> Rubrika: sport_tenis
> Naslov: Titula za Krunićevu u Trabzonu
> Članak:

Srpska teniserka Aleksandra Krunić osvojila je danas ITF turnir u Trabzonu, pošto je u finalu savladala Francuskinju Stefani Forec Gakon sa 1:6, 6:4, 6:3.
Krunićeva je na turniru u Turskoj bila postavljena za osmog nosioca, a prethodno je bila bolja od Julije Bejgelcimer (Ukrajina), Barbare Bonić (Srbija), Kristine Pliskove (Češka) i En Sofi Mestah (Belgija).
Srpska teniserka nalazi se na 158. mestu WTA liste i ovo joj je osma ITF titula. Turnir u Trabzonu igran je za nagradni fond 50.000 dolara.
