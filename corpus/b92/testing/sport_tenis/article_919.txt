> Izvor: B92
> Datum: četvrtak 22.08.2013.  
> Rubrika: sport_tenis
> Naslov: USO: Bojana na Petković na startu
> Članak:

Najbolja srpska teniserka Jelena Janković u prvom kolu US Opena igraće sa Amerikankom Medison Kiz, a Ana Ivanović sa Anom Tatišvili iz Gruzije.
Bojana Jovanovski se na startu turinira sastaje sa Andreom Petković. Ivanovićeva i Jovanovski su u istoj četvrtini žreba, kao i Vesna Dolonc koja igra sa Aleksandrom Voznijak.
Ukoliko se plasira u drugo kolo, naredna rivalka Doloncovoj bila bi Viktorija Azarenka. Druga teniserka sveta u prvom kolu ne bi trebalo da ima previše problema protiv Nemice Dine Ficenmajer.
Duel Ane Ivanović i Viktorije Azarenke moguć je u četvrtom kolu. Tiutlu brani Serena Vilijams i turnir počinje mečom sa Italijankom Frančeskom Skjavone. Duel najbolje srpske i najbolje svetske teniseerke moguć je u polufinalu. Ivanovićeva bi u četvrtom kolu mogla da se sastane sa Viktorijom Azarenko. U istoj polovini žreba nalaze se Serena Vilijams i Agnješka Radvanska. Poljakinja turnir otvara duelom sa Silvijom Soler-Espinozom iz Španije. Ruskinja Marija Šarapova prinuđena je da preskoči turnir u Njujorku zbog povrede desnog ramena.
