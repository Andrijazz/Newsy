> Izvor: B92
> Datum: četvrtak 12.09.2013.  
> Rubrika: sport_tenis
> Naslov: DK: Novak prvi na terenu
> Članak:

Novak Đoković i Vasek Pospišil igraće u petak prvi meč polufinalnog duela Dejvis Kupa između Srbije i Kanade, određeno je u četvrtak žrebom u Beogradskoj areni.
Taj meč igraće se od 16 sati,a posle Đokovića i Pospišila na teren će izaći Janko Tipsarević i najbolji kanadski teniser Miloš Raonić.
U subotu je na programu samo meč dublova, a igraće Nenad Zimonjić i Ilija Bozoljac protiv Pospišila i Danijela Nestora. Taj duel počinje u 16 sati.
Đoković i Raonić će u nedelju prvi na teren, a njihov meč počinje u 14 sati. Poslednji meč polufinalnog duela odigraće Tipsarević i Pospišil. Sudije meča su Karlos Ramos iz Portugala i Džejms Keotavong iz Velike Britanije. U drugom polufinalu u Pragu igraju Češka i Argentina.
