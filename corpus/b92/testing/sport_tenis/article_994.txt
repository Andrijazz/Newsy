> Izvor: B92
> Datum: ponedeljak 16.09.2013.  
> Rubrika: sport_tenis
> Naslov: WTA: JJ deseta, skok Ane
> Članak:

Najbolja srpska teniserka Jelena Janković zadržala je deseto mesto na WTA listi, dok je Ana Ivanović zabeležila skok i sada je 16. na svetu.
Ivanovićeva je u odnosu na prethodnu listu napredovala za jednu poziciju, dok je još veći skok ostvarila Bojana Jovanovski.
Bojana je osvojila turnir u Taškentu i sada je 41. na listi, pošto je napredovala za 17 pozicija. Među najboljih 100 na svetu je i Vesna Dolonc na 91. poziciji, posle skoka za tri mesta.
Aleksandra Krunić je prošle nedelje bila 134, a sada je 126, dok je Jovana Jakšić pokvarila plasman za jednu poziciju, do 162. mesta. Na samom čelu ATP liste nije bilo promena, na prvoj poziciji je Amerikanka Serena Vilijams sa 12.260 bodova, ispred Viktorije Azarenke iz Belorusije sa 9.505 i Ruskinje Marije Šarapove sa 7.866. Iza slede Agnješka Radvanjska, Na Li, Sara Erani, Marion Bartoli, koja se povukla iz tenisa, Karolina Voznijacki, Anđelika Kerber i Jankovićeva.
