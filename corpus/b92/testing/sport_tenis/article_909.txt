> Izvor: B92
> Datum: utorak 20.08.2013.  
> Rubrika: sport_tenis
> Naslov: Šarapova Šugarpova na dve nedelje
> Članak:

Ruska teniserka Marija Šarapova planira da privremeno promeniti prezime u Šugarpova, kako bi promovisala svoju kompaniju slatkiša.
Šarapova je zahtev podnela Vrhovnom sudu u Floridi i ako bude usvojen, tokom predstojećeg US Opena trebalo bi da se preziva Šugarpova.
Pored obaveznih pravnih procedura, 26-godišnja ruska teniserka bi trebalo da dobije dozvolu organizatora poslednjeg Gren slema sezone, kako bi njeno novo prezime uneli u žreb turnira.
Šarapova je 2012. godine sa 500.000 dolara osnovala kompaniju slatkiša Šugarpova. Kompanija proizvodi bombone različitih ukusa, a postoje vrste pod nazivom . Prema Forbsovoj listi, Šarapova je najplaćenija sportistkinja godine, pošto je između juna 2012. i juna 2013. godine zaradila 29 miliona dolara. Ona je toliko zaradila zahvaljujući nagradama sa turnira i sponzorskih ugovora.
