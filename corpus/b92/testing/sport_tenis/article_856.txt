> Izvor: B92
> Datum: nedelja 28.07.2013.  
> Rubrika: sport_tenis
> Naslov: Federer i Nadal posustaju
> Članak:

Nekada najbolji teniseri sveta Rodžer Federer i Rafael Nadal mogli bi da propuste predstojeće turnire serije 1000 na severnoameričkom kontinentu zbog povreda.
Federer navodno razmišlja da propusti predstojeći turnir u Montrealu zbog povrede leđa, dok bi Nadal mogao da izostane sa Mastersa u Sinsinatiju.
Prema pisanju španske Marke, postoji razloga eventualnog Nadalovog neigranaj u Sinsinatiju. Osim već standardne povrede kolena, Nadala muči i levi lakat od Vimbldona.
Pored toga, Španac navodno ne želi da igra u Sinsinatiju i zbog toga što je jednom prilikom imao probleme na aerodromu kada su mu oduzeli sve tečnosti iz torbe. Nadal nije puno trenirao nakon Vimbldona i poraza od Darsisa u drugom kolu, proveo je proteklih mesec dana u Barseloni sa doktorom Anhelom Ruizom, a nakon toga je otiđšao na odmor na Maljorku. Španski list piše da će osmostruki šampion Rolan Garosa nastupiti u Montrealu koji počinje 5. avgusta i da će u zavisnosti od toga kako se bude osećao odlučiti da li da igra u Sinsinatiju. Poslednji Gren slem sezone US open igra se samo dve nedelje nakon Sinsinatija i to je glavni razlog eventualnog odustajanja Španca.
