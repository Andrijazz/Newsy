> Izvor: B92
> Datum: nedelja 4.08.2013.  
> Rubrika: sport_tenis
> Naslov: Ništa od preokreta, Ana bez finala
> Članak:

Srpska teniserka Ana Ivanović nije uspela da se plasira u finale turinira u Karlsbadu, pošto je poražena od Beloruskinje Vitorije Azarenke - 2:1(6:0, 4:6, 6:3).
Azarenka je ekspresno stigla do vođstva u setovima, realizujući četiri od sedam brejk lopti - za laganih 6:0.
Ana nije dozvolila da je to poremeti, pa je sledeći set odigrala pametno i sa jednim brejkom viška izjednačila. Nažalost, Beloruskinja brzo pravi brejk u odlučujućem setu i dolazi do 3:1 u gemovima, i rutinski privodi meč kraju.
Azarenka je ovom pobedom stigla do četvrte pobede iz šest duela sa srpskom teniserkom.. U drugom polufinalu sastaće se Francukinja Viržini Razano i Samanta Stosur iz Australije. Razano je slavila protiv Čehinje Petre Kvitove sa 6:7 (6:8), 7:5, 7:6 (10:8), dok je Stosurova bila bolja od Agnješke Radvanjske iz Poljske sa 7:5, 2:6, 6:3. Turnir u Karlsbadu igra se za nagradni fond od 795.707 dolara.
