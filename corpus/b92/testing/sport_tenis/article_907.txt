> Izvor: B92
> Datum: utorak 20.08.2013.  
> Rubrika: sport_tenis
> Naslov: Pašanski bez US Opena
> Članak:

Srpski teniser Boris Pašanski poražen je na startu kvalifikacija za poslednji Gren slem sezone, US Open.
Pašanski je u Njujorku ubedljivo poražen od Fakunda Bahinsa iz Argentine sa 6:0, 6:4, u njihovom prvom međusobnom meču.
Naš teniser je tako zabeležio četvrti uzastopni poraz. U kvalifikacijama za US Open nastupiće i Dušan Lajović, koji će kao 28. nosilac igrati protiv Francuza Albana Olivetija.
Njih dvojica su do sada igrali dva puta međusobno i ostvarili po pobedu. Poslednji meč imali su 2012. godine u Bergamu kada je Lajović slavio sa 2-1 u setovima.
