> Izvor: B92
> Datum: ponedeljak 22.07.2013.  
> Rubrika: sport_tenis
> Naslov: WTA: Pad JJ, Ana 17. na svetu
> Članak:

Najbolja srpska teniserka Jelena Janković pala je za dve pozicije na najnovijoj WTA listi i sada je 16. na svetu.
Ana Ivanović je zadržala 17. poziciju, koju je držala i prethodne nedelje, dok se Bojana Jovanovski vratila na 37. mesto, što joj je ujedno najbolji plasman karijere.
Vesna Dolonc je zabeležila pad u odnosu na prošlu listu, za osam pozicija, i sada je na 93. mestu.
Aleksandra Krunić je napredovala, isto kao i Jovana Jakšić. Krunićeva je imala skok za dve pozicije od 146. mesta, dok je Jakšićeva sa 183. došla na 182. poziciju. Na samom čelu WTA liste nije bilo promena. Amerikanka Serena Vilijams vodi sa 11.705 bodova, ispred Marije Šarapove iz Rusije sa 9.235 i Beloruskinje Viktorije Azarenke koja ima 8.825. Iza slede Agnješka Radvanjska, Na Li, Sara Erani, Petra Kvitova, Marion Bartoli, Anđelika Kerber i Karolina Voznijacki.
