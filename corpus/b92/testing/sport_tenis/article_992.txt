> Izvor: B92
> Datum: ponedeljak 16.09.2013.  
> Rubrika: sport_tenis
> Naslov: "Lako je biti general ovim momcima"
> Članak:

Selektor Dejvis kup reprezentacije Srbije Bogdan Obradović izjavio je posle pobede nad Kanadom da je lako biti general takvom timu.
Srpski teniseri su izborili plasman u finale Dejvis kupa, pobedom nad Kanadom sa 3-2, a to su izborili Novak Đoković, Janko Tipsarević, Nenad Zimonjić i Ilija Bozoljac.
„Čestitam svim momcima na ovoj veličanstvenoj pobedi. Lako je biti general kad imate ovakve igrače“, rekao je Obradović na konferenciji za novinare.
Obradović je istakao da je posle takve pobede u svet poslata poruka da je Srbija veliki pobednik. "Srbija je pokazala da je veliki pobedniki i da uprkos velikim teškoćama kroz koje prolazi pronalazi način da izađe iz njih uzdignuta čela", rekao je Obradović i dodao da u "Areni" za finale sa Češkom očekuje još više navijača. Tipsarević je ocenio da mu je pobeda kojom je odveo Srbiju u finale Dejvis kupa jedna od najdražih u karijeri. "Ovo je jedan od najlepših trenutaka u mojoj karijeri. Ipak, da Novak nije prethodno pobedio, ne bi bilo ovog veličanstvenog uspeha", rekao je Tipsarević. Tipsarević je istakao da je beogradska publika bila neverovatna. "Publika je bila neverovatna, vi ne možete da verujete kako se na terenu čuje to veličanstveno navijanje, jednostavno vas nosi do pobede. Mislim da je sigurno bilo blizu 15.000 ljudi", istakao je Tipsarević. Tipsarević je naglasio da mu je taj uspeh u Dejvis kupu najjači mogući podstrek za nastavak sezone. Prvi teniser sveta podsetio je da će ovo biti drugi put da Srbija igra u finalu Dejvis kupa, posle 2010. kada je osvojila trofej protiv Francuske. "Verujem da možemo da osvojimo titulu po drugi put, iako je Češka izuzetno jaka. Čehe možemo da savladamo samo što jačom pozitivnom energijom", poručio je Đoković. Novak je da će u nastavku karijere pokušati da se još vise usavršava na psihofizičkom i mentalnom planu. "Želim što vise da radim na sebi, kako bih igru doveo do najvišeg mogućeg nivoa. Činjenica je da je Rafael Nadal ove godine bio najbolji na svetu, ali ću istrajati u borbi da sačuvam prvo mesto na listi", rekao je Đoković.
