> Izvor: B92
> Datum: ponedeljak 16.09.2013.  
> Rubrika: sport_tenis
> Naslov: DK: Srbija drugi nosilac 2014.
> Članak:

Teniska reprezentacija Srbije biće drugi nosilac prilikom žreba Dejvis kupa za iduću godinu, objavila je Međunarodna teniska federacija.
Srbija, šampion iz 2010. godine, ove sezone će se za titulu boriti sa Češkom, a finale će biti odigrano od 15. do 17. novembra.
Česi, aktuelni prvaci, biće prvi nosioci.
Na trećem mestu nosilaca je Španija, na četvrtom je Argentina, a slede Francuska, Sjedinjene Države, Kanada i Kazahstan. Preostalih osam ekipa za sledeću godinu u Svetskoj grupi su Australija, Belgija, Nemačka, Velika Britanija, Italija, Japan, Holandija i Švajcarska. Žreb za sledeću sezonu u Dejvis kupu biće obavljen u sredu u Londonu.
