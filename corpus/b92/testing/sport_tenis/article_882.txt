> Izvor: B92
> Datum: petak 2.08.2013.  
> Rubrika: sport_tenis
> Naslov: Hoće li Rodžer uzeti još neki Slem?
> Članak:

Nekadašnji francuski teniser Sedrik Piolin smatra da Rodžer Federer do kraja karijere neće osvojiti više nijedan Gren slem turnir.
"Uzevši u obzir na koliko visokom nivou igraju Mari, Đoković i Nadal, uz Federerove fizičke probleme, on nema dovoljno energije da osvoji još neki GS turnir“, rekao je Piolin, dvostruki finalista Gren slem turnira – na Vimbldonu 1993. i četiri godine kasnije na US openu gubio je od Samprasa.
"To je mešavina stvari - Federer ima skoro 32 godine, sve je stariji, ima porodicu i posle deset godina blizu vrha logično je da vam opadne motivacija - opada želja da idete sa turnira na turnir, sa aerodroma na aerodrom. Mediji ga . Ne znam kada će se povući, igraće najmanje još jednu godinu, ali ne bih bio iznenađen ako se povuče na kraju 2014. godine", dodao je 44-godišnji Piolin. Federer je u svojoj karijeri osvojio 17 Gren slem titula, od toga sedam Vimbldona, pet puta je slavio na US openu, četiri puta u Melburnu, a jednom je osvojio Rolan Garos. Kakvo je Vaše mišljenje - hoće li Federer osvojiti još neki Gren slem trofej?
