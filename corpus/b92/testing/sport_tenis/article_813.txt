> Izvor: B92
> Datum: ponedeljak 22.07.2013.  
> Rubrika: sport_tenis
> Naslov: Umag:Pašanski ispao, Lajović prošao
> Članak:

Srpski teniser Dušan Lajović plasirao se u glavni žreb turnira u Umagu, dok je Boris Pašanski izgubio u finalu kvalifikacija.
Lajović je posle velike borbe savladao domaćeg tenisera Kristijana Mesaroša, a Pašanski je u dva seta izgubio od Holanđanina Boja Vesterhofa (6:3, 6:2).
Dušan je posle izgubljenog prvog seta furiozno osvojio drugi, a u trećem se igrao taj brejk gde je srpski teniser bio bolji. Meč je trajao dva sata i 40 minuta, a konačan rezultat bio je 4:6, 6:0, 7:6 (4).
Pašanski je posle odlična dva meča u kvalifikacijama u Umagu, odigrao veoma slab duel sa holandskim teniserom. Dozvolio je tri brejka Vesterhofu i poražen je posle nešto više od 70 minuta. Nagradni fond na turniru u ovom hrvatskom gradu iznosi 467,800 evra.
