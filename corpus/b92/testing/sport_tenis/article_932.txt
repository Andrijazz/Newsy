> Izvor: B92
> Datum: utorak 3.09.2013.  
> Rubrika: sport_tenis
> Naslov: Lajović uz Novaka, Janka, Zikija
> Članak:

Selektor Dejvis kup tima Srbije Bogdan Obradović saopštio je spisak igrača na koje računa na koje računa za polufinale elitnog takmičenja sa Kanadom.
Obradović je za taj susret prijavio Novaka Đokovića, Janka Tipsarevića, Dušana Lajovića i Nenada Zimonjića.
U odnosu na prethodne duele u Dejvis kupu, u tim se vraća Tipsarević, dok će Lajović zameniti Viktora Troickog, koji je pod suspenzijom ITF zbog kršenja anti-doping pravila.
Pored njih četvorice, u timu će biti i Ilija Bozoljac i Filip Krajinović. Selektori imaju pravo promene tima sve do sat vremena pre zvaničnog žreba koji je zakazan za 12. septembar. Polufinalni susret Srbije i Kanade na program je od 13. do 15. septembra u "Kombank arena" u Beogradu, a igraće se na šljaci.
