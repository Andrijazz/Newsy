> Izvor: B92
> Datum: nedelja 15.09.2013.  
> Rubrika: sport_tenis
> Naslov: Srbija u finalu Dejvis kupa!
> Članak:

Srpski teniseri plasirali su se u finale Dejvis kupa, pobedom nad selekcijom Kanade, ukupnim rezultatom 3:2!
Odlučujući poen doneo je Janko Tipsarević pobedom nad Vasekom Pospišilom sa 7:6, 6:2, 7:6, posle nešto manje od tri sata igre.
Pre toga, Đoković je na dominantan način doneo izjednačenje, savladavši Raonića sa 3:0 (7:6, 6:2, 6:2).
Prvog dana Novak Đoković je lako savladao Pospišila u tri seta, da bi Janko Tipsarević izugbio od Miloša Raonića nakon velike drame i pet setova. Kanada je u subotu sa 2:1 povela nakon meča dublova, kada su Nestor i Pospišil savladali Zimonjića i Bozoljca. Prvi finalista Dejvis kupa je selekcija Češke, koja je bila bolja od Argentine. Finale se igra od 15. do 17. novembra u Kombak areni u Beogradu.
Janko Tipsarević savladao je Vaseka Pospišila sa 7:6, 6:2, 7:6 posle nešto manje od tri sata igre. Velika borba vodila se u prvom setu, a drugi je srpki teniser dobio bez većih problema. Činilo se da će tako biti i u trećem, Janko je vodio sa 5:2, ali je Pospišil uspeo da stigne do izjednačenja. Napravio je brejk, pa je pobednik odlučen tek nakon taj brejka, Tipsarević je imao četiri vezane meč lopte, a uporni Kanađanin poravna na 6:6 i produžava meč. Već nakon sledeće prilike srpski teniser je uspeo da trijumfuje i donese finale svojoj reprezentaciji. "Ovo je jedan od najvećih trenutaka u mojoj profesionalnoj karijeri, moram da se zahvalim saigračima, ali i publici. Nadam se da se vidimo na kraju godine protiv Čeha u finalu. Ostavrio sam jako bitnu pobedu, ne smemo da zaboravimo da je Novak 'počistio' Raonića, iako je bio pod velikim prtiskom. Bio sam i ja, jer se očekivalo da ću pobediti Pospišila", rekao je Tipsarević posle meča.
Odlučujući meč u 'Kombank areni' između Janka Tipsarevića i Vaseka Pospišila počeo je sigurnim servisima oba tenisera. Nešto manje od pet minuta bilo je potrebno igračima da se upišu na semafor - 1:1. Tipsarević je već u trećem gemu bio nadomak brejka, imao je brejk priliku, ali je jeftinom greškom propustio. Pospišil je odlično odservirao i poveo sa 2:1. Srpski teniser je bro izjednačio, a tada se Pospišil požalio na povredu lakta. Pauza između gemova trajala je nekoliko minuta, ali se Kanađanin i pored bolne face vratio na teren. Bol u ruci uticao je na servis Vaseka, koji je ipak uspeo da izvuče gem i ponovo povede. U prvom setu nema brejka, posle devet odigranih gemova Pospišil vodi 5:4, pa će Janko servirati za ostanak u setu. Dugi poeni koji su se igrali tokom 11. gema nisu odgovarali Tipsareviću, pa srpski teniser zahvaljujući svojim greškama nije došao do šanse za brejk. Neizvesnot je nastavljena, ali je Janko ipak uspeo da obezebdi taj brejk prvog seta. Nekoliko atraktvinkih poena viđeno je u taj brejku. Tipsarević je bez većih problema stigao do 4:0, da bi sva dva vezana poena Pospišil smanjio rezultat. As udarcem Janko povećava prednost, ali je na isti način uzvartio Kanađanin. Tri set lopte imao je srpski teniser, iskoristio je prvu i poveo sa 1:0.
Tipsarević je bolje otvorio drugi set i lako stigao 2:0. Zahvaljujući brejku prednosti igra rasterećenije, pa sada vodi sa 4:1. Pospišil je servirao za ostanak u setu, Tipsarević je bio sve sigurniji pa je stigao do dve set lopte. Prvu nije iskoristio, ali kod druge je imao sreće, nakon Pospišilovog udarca, lopta je zakačila vrh mreže i otišla u aut (6:2).
Sve je išlo od ruke srpskom teniseru i u trećem setu. Brejk se čekao samo do četvrtog gema. Od tada slična situacija kao u drugom setu, Tipsarević ima prednost od 4:1. Nije bilo brejka ni u naredna dva gema, a Pospišil je u osmom izborio ostanak u meču. Srpski teniser je servirao za pobedu, ali se Kanađanin nije predavao, pa je stigao do dve brejk lopte. Iskoristio je prvu i igra se nastavlja. Inače, ovo je prvi brejk Pospišila na meču. To je kanadskom teniseru donelo dodatnu snagu, pa naredni gem osvaja bez izgubljenog poena (5:5). Ipak, ni Janko ništa ne prepušta slučaju, pa je Pospišil još jednom servirao za ostanak u meču. U tome je i uspeo pre svega zahvaljujući snažnom servisu. Treći set otišao je u taj brejk. Janko je poveo 6:2, imao je četiri meč lopte, ali ih je Pospišil spasao i poravnao na 6:6. Još jednu meč loptu dobio je Janko, koju je ovoga puta uspeo da materijalizuje i odvede svoju reprezentaciju u finale.
Srpski teniser bio je veoma zadovoljan svojom igrom, naglasivši da ga je publika nosila ceo meč. "Od početka sam namettnuo svoj ritam igre, ključ je bio u tom riternu, pokušavao sam da produžim relije i to je bio način da pobedim. Prvi set je bio izuzetno važan. Uspeo sam da se dobro prilagodim uslovima i i šlaci koja je potpuno drugačija od betona. Stigao sam pre tri dana i uspeo da se adaptiram na vremensku zonu. Nametnuo sam svoj stil igre,veoma sam zadovoljan i to je bio ključ pobede.Ovo su bila dva savršena meča koja sam odigrao", rekao je Đoković neposredno posle meča a potom se obratio i publici: "Fantastičan meč i fantastična atmosfera, hvala vam svima. Do sada nismo znali koliko je kanadska reprezentacija jaka i zato je ova pobeda ovako važna. Molim vas sve da ostanete u Areni i bodrite Janka, volim vas!" Novak je rekao da je odlična stvar što je srpski tim izborio peti meč i nada se da će Tipsarević doneti Srbiji plasman u finale. "Zna Janko šta treba da radi. Savetovao bih mu da bude smiren i koncentrisan i da igra svoju igru. Ali, zna on kako treba da igra, već je mnogo iskusan i verujem da može da pobedi. Pre neki dan je igrao sa Raonićem i nesrećno izgubio, a sada će mu protivnik biti Pospišil koji je takođe odličan, ali je malo umorniji jer je juče igrao dubl. Sigurno je da je veliki pritisak igrati za svoju zemlju, ali je i velika motivacija. Važno je da Janko ostane sabran i nadam se da će on uz podršku publike doneti pobedu Srbiji. Ovo takmičenje je najvažnije za nas, kao Svetsko prvenstvo. Ono što je Svetsko prvenstvo u fudbalu, to je Dejvis kup u tenisu. Nema ništa lepše nego igrati za svoju zemlju, nositi grb i zastavu na grudima i doneti radost svojoj državi. Nadam se da ćemo izboriti finale, jer ako pobedimo igraćemo sa Češkom ponovo u Beogradu i imati priliku da trofej osvojimo pred svojim navijačima", dodao je Novak.
Novak Đoković otvorio je meč as udarcem, ali je potom izgubio dva poena. Ipak, uspeo je da sa tri dobra poena osvoji uvodni gem. Odličnim servisima Raonić je posle nešto više od minuta izjednačio na 1:1. Uzvratio je Đoković istom merom, četiri odlična servisa za novo vođstvo. Na 15:15 u četvrtom gemu razvio se poen, ali srpski teniser nije uspeo da ga osvoji. U tom gemu Novak je uspeo da pročita nekoliko servisa, odlično ih uzvrati i stigne do 40:40. Odmah je Nole stigao do prve brejk lopte, ali je ritern gurnuo u mrežu. Potom je viđen najduži i najlepši poen na meču, kada je srpski teniser odlično odbio napade i dva smeča Raonića i naterao ga na grešku. Međutim, ponovo je servis izvukao Miloša koji je izjednačio na 2:2. Prilikom servis gemova prvog reketa Kanade poeni su veoma visokog intenziteta, pa Đoković često pokušava iz defanzive što mu za sada ne polazi za rukom. Bekhend strana je mnogo slabija u igri Miloša Raonića što je Novak koristio u petom gemu, što je nadomestilo i nešto slabiji servis. Srpski teniser je počeo polako da čita servise protivnika i u šestom gemu stigao do 0:30, a potom i 15:40. Već prvu priliku Novak je iskoristio sjajnim poenom i došao do prednosti od 4:2. Đoković je pokazao da mu stečena prednost dosta znači, ali je njegov protivnik već u sledećem gemu pokazao zube. Odigrao je sjajnu bekhend paralelu za 15:30, a onda stigao i do dve vezane brejk prilike. Ponovo je sevnuo bekhend po paraleli za momentalni ribrejk. Kanađin se odlučio za servis-volej u svom servis gemu i veoma brzo stigao do 4:4. Igralo se gem za gem bez previše uzubuđenja do 6:5 za Novaka. Tada je na servis protivnika stigao do 0:30, ali je kanadski teniser ponovo izvukao tri asa, pa posle i servis-volej i izborio taj brejk. Trinaesti gem počeo je odlično po Noleta, brzo je stigao do 5:0 i rutinski priveo prvi set kraju.
Nalet iz taj brejka nastavio je u uvodnom gemu drugog seta i posle sjajne igre došao do brejk lopte. Tada je Đoković propustio veliku šansu, kada je laganu loptu izbacio u aut. Raonić je odmah pogodio dva servisa i poveo sa 1:0. Nije to mnogo uticalo na Novaka koji je bez izgubljenog poena izjednačio na 1:1. Drugu brejk loptu srpski teniser je zaradio u trećem gemu drugog seta, ali je Raonić ponovo spasio odličnim servisom. Trećom duplom greškom poklonio je Srbinu još jednu, a novom neiznuđenom dao Novaku vođstvo od 2:1. Ista slika se viđena je kao u prvom setu, odmah po osvojenom brejku dopustio je tri šanse protivniku. Uspeo je da spasi sve tri odličnim servisima i forhendima i veoma težak gem pretvori u 3:1. Usledila je reakcija u skladu sa  kojom je Novak digao Arenu na noge. Kanađin je uspeo da se koncentriše i osvoji gem za 3:2. Posle nekoliko gemova gde su serveri osvajali svoje gemove bez problema, srpski teniser je ponovo izvršio pritisak i stigao do duplog brejka. Đoković je u odličnom ritmu, sjajno uzvraća servise i kontroliše igru. Viđeni su neki spektakularni poeni, a Novak će u sledećem gemu servirati za 2:0 u setovima. U poslednjem gemu drugog seta Novak je pogodio tri vinera i bez problema stigao do 2:0.
Nastavio je prvi igrač sveta sa sjajnom partijom i u prvom gemu trećeg seta fenomenalnim poenima i borbenošću stigao do tri vezane brejk prilike. Đoković je u tim trenucima leteo po terenu, ali je prve dve propustio jeftinim greškama. Ipak, kod treće je odlično vratio servis i dočekao grešku za novi brejk. Posle jednog sjajnog riterna protivnika i manjih problema, Nole je uspeo da dobro odservira i povede sa 2:0. Pljušte vineri sa svih strana, Raonić ne uspeva da osvoji gem na svoj servis, a Novak ne pokazuje znake umora. Fenomenalnim lobom pravi novi brejk čime bi trebalo da je ovaj meč rezultatski rešen. Opustio se srpski teniser i dozvolio Raoniću da vrati jedan brejk. Miloš je pogodio nekoliko odlišnih ritern udaraca, a Đoković je napravio neiznuđene greške i izgubio drugi servis gem u meču. To mu nije smetalo da u sledećem gemu opet ima dve šanse da oduzme servis Kanađaninu, prvu je Raonić spasio asem, ali je na drugoj pogrešio, pa će Novak servirati za izjednačenje Srbije na 2:2. Sigurnim servisima prvi igrač sveta priveo je meč kraju posle 2 sata i 10 minuta i omogućio Janku Tipsareviću da izbori plasman u finale.
