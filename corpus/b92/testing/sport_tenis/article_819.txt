> Izvor: B92
> Datum: utorak 23.07.2013.  
> Rubrika: sport_tenis
> Naslov: RF: Još ćemo petljati oko reketa
> Članak:

Peti teniser sveta Rodžer Federer nastaviće da igra novim, većim reketom i u Gštadu.
"I dalje ćemo petljati, tražiti najbolje rešenje, tako da će se i ovaj reket verovatno promeniti u narednih nekoliko meseci. Probao sam mnogo modela i ovaj mi se najviše dopada. Igraću u Gštadu ovim reketom, a za dalje ćemo videti, za sada je plan da nastavljamo njime“, rekao je Federer.
Prvi turnir novim reketom Rodžer je igrao prošle sedmice u Hamburgu i ispao je u polufinalu od Federika Delbonisa. "Gštad je poseban turnir za mene, ali nadmorska visina je 800 metara. Dolazim opušten, niko nema mnogo iskustva na ovoj šljaci, ali možemo da se naviknemo", kaže Švajcarac, koji će prvi put od 2004. igrati u Gštadu. Rival u prvom meču na turniru Federeru će biti Danijel Brands ili Marko Kjudineli.
