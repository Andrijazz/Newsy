> Izvor: B92
> Datum: utorak 10.09.2013.  
> Rubrika: sport_tenis
> Naslov: Dolonc u drugom kolu Taškenta
> Članak:

I druga srpska teniserka plasirala se drugo kolo WTA turnira u Taškentu, Vesna Dolonc pridružila se Bojani Jovanovski.
Doloncova je na startu turnira u Uzbekistanu bila bolja od Kazahstanke Jaroslave Švedove sa 7:6(6), 7:5.
Naša teniserka se u prvom setu vratila posle 1:4, potom spasila dve set lopte, a onda slavila u taj-brejku, iako je Kazahstanka imala ponovo dve set lopte. U narednom setu, u kojem su teniserke naizmenično pravile brejkove, Dolonc je bila pribranija u finišu i dobila posle skoro dva sata borbe.
Naredna rivalka našoj teniserki biće iskusna Luksemburžanka Mendi Minela, trenutno 110. teniserka sveta. Jovanovska, koja je prvi favorit turnira, igraće protiv Japanke Misaki Doi.
