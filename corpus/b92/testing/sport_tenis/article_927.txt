> Izvor: B92
> Datum: nedelja 25.08.2013.  
> Rubrika: sport_tenis
> Naslov: Melceru peti trofej u karijeri
> Članak:

Austrijanac Jirgen Melcer osvojio je peti trofej u karijeri, jer mu je francuski teniser Gael Monfis predao finalni meč u drugom setu zbog povrede.
Melcer je prvi set dobio sa 6:3, a u drugom vodio sa 2:1, kada je Monfis odustao od dalje borbe.
U konkurenciji parova titutlu su osvojili Kanađanin Daniel Nestor i Leander Paes iz Indije. U finalu oni su bili bolji od Filipinca Trita Huija i Dominika Ingloa iz Britanije - 7:6 (12-10), 7:5.
Ukupni nagradni fond na turniru u Vinston Salemu iznosio je 575.250 dolara.
