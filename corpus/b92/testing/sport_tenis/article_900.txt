> Izvor: B92
> Datum: ponedeljak 5.08.2013.  
> Rubrika: sport_tenis
> Naslov: Del Potro osvojio Vašington
> Članak:

Argentinski teniser Huan Martin Del Potro osvojio je titulu na turniru u Vašingtonu.
Del Potro je u finalu savladao domaćeg tenisera Džona Iznera sa 3:6, 6:1, 6:2, posle jednog i po sata igre.
Argentincu, koji trenutno drži sedmo mesto na ATP listi, osvojio je drugu titulu ove sezone, a ukupno 15. u karijeri.
Del Potro je već jednom slavio u Vašingtonu, i to pre pet godina. U konkurenciji teniserki slavila je Slovakinja Magdalena Ribarikova, koja je u finalu bila bolja od Andree Petković iz Nemačke sa 6:4, 7:6 (7:2). Ribarikova je tako odbranila titulu u prestonici Sjedinjenih Država, pošto je i prošle godine osvojila titulu na tom turniru. Slovakinji je to prva titula ove sezone, a četvrta ukupno. Turnir u Vašingtonu igran je za nagradni fond od 1.546.590 dolara.
