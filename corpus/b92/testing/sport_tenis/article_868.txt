> Izvor: B92
> Datum: utorak 30.07.2013.  
> Rubrika: sport_tenis
> Naslov: JJ u drugom kolu u Karlsbadu
> Članak:

Najbolja srpska teniserka Jelena Janković plasirala se u drugo kolo turnira u Karlsbadu, pobedom nad Amerikankom Malori Burdet.
Jankovićeva je do trijumfa došla sa 4:6, 6:1, 6:4, posle dva sata i dva minuta igre.
U narednom kolu, Jelenu očekuje duel sa boljom iz susreta Poljakinje Uršule Radvanjske i Marine Eraković sa Novog Zelanda.
Jankovićeva je na startu u Karlsbadu do pobede došla posle preokreta, pošto je posle izgubljenog prvog seta zaigrala znatno bolje. Tokom tri seta viđen je veliki broj brejkova, ali je srpska teniserka devet puta oduzela servis protivnice, tri više od Amerikanke, i na kraju zasluženo slavila. Turnir u Karlsbadu igra se za nagradni fond od 795.707 dolara.
