> Izvor: B92
> Datum: subota 3.08.2013.  
> Rubrika: sport_tenis
> Naslov: Ana u polufinalu Karlsbada
> Članak:

Srpska teniserka Ana Ivanović plasirala se u polufinale turnira u Karlsbadu, pobedom nad Italijankom Robertom Vinči.
Ana je do trijumfa došla sa 6:1, 6:7 (1:7), 6:2, posle jednog sata i 44 minuta igre.
U borbi za plasman u finale Ivanovićeva će se sastati sa trećom teniserkom sveta Viktorijom Azarenkom, koja je pobedila Poljakinju Uršulu Radvanjsku sa 6:1, 6:2.
Ivanovićeva je posle lako osvojenog prvog seta, dozvolila protivnici da se vrati u meč. Italijanka je posle velike borbe u taj-brejku došla do izjednačenja, tako što je Ani prepustila samo jedan poen. Ipak, stvari su došle na svoje mesto u odlučujućem setu, kada srpska teniserka nije dozvolila potpuni preokret i zasluženo slavila. U drugom polufinalu sastaće se Francukinja Viržini Razano i Samanta Stosur iz Australije. Razano je slavila protiv Čehinje Petre Kvitove sa 6:7 (6:8), 7:5, 7:6 (10:8), dok je Stosurova bila bolja od Agnješke Radvanjske iz Poljske sa 7:5, 2:6, 6:3. Turnir u Karlsbadu igra se za nagradni fond od 795.707 dolara.
