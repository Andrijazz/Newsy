> Izvor: B92
> Datum: ponedeljak 16.09.2013.  
> Rubrika: sport_tenis
> Naslov: Doloncova sigurna u dublu
> Članak:

Srpska teniserka Vesna Dolonc plasirala se u drugo kolo turnira u Gvangžuu u konkurenciji dublova u paru sa Hrvaticom Darijom Jurak.
Njih dve su na startu takmičenja pobedile Liu Čang i Tijan Ran iz Kine sa 6:4, 6:2, posle jednog sata i pet minuta igre.
Srpsko-hrvatska kombinacija u narednom kolu će igrati sa pobednicama susrta između Francuskinje Matilde Johanson i Johane Larson iz Švedske sa jedne strane i Amerikanke Varvare Lepčenko i domaće teniserke Saisai Ženg sa druge. Doloncovu u singlu u prvom kolu očekuje duel sa Poljakinjom Uršulom Radvanjskom. Pored Doloncove, na tom turniru igraće i Bojana Jovanovski i Jovana Jakšić. Bojanina protivnica na startu biće prvi nosilac Sorana Kirstea, dok će Jakšićeva igrati sa Lorom Robson iz Velike Britanije.
