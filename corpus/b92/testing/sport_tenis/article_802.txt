> Izvor: B92
> Datum: subota 20.07.2013.  
> Rubrika: sport_tenis
> Naslov: Verdasko 'poludeo', povredio šaku
> Članak:

Posle četvrtfinala na Vimbldonu i finala u Bostadu, činilo se da Fernando Verdasko pronalazi formu koja ga je nekada učinila Top 10 igračem.
Delovao je staloženije i racionalnije, ali je njegov burni temperament ponovo isplivao na površinu u Hamburgu.
Nakon što je izgubio taj brejk drugog seta od Argentinca Delbonisa, Verdasko se veoma iznervirao i počeo je tako što je reketom udario po liniji na koju je rival poslao lopticu.
Potom je urlao u pravcu svoje lože, a onda je otišao u svlačionicu na pauzu za toilet. I tamo je pravio lom, a organizatori su potvrdili da je Španac povredio šaku jer je udario u ormarić. Verdasko je bio na ivici živaca i sredinom trećeg seta oduzet mu je poen zato što je poslao lopticu u gledalište, a to mu je bila druga opomena. Tim poenom Delbonis je dobio gem za 4:3, a zatim je vezao još dva gema za plasman u polufinale.
