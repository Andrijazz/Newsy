> Izvor: B92
> Datum: nedelja 25.08.2013.  
> Rubrika: sport_tenis
> Naslov: Krstin osvojio turnir u Novom Sadu
> Članak:

Talentovani srpski teniser Peđa Krstin osvojio je ITF Fjučers turnir u Novom Sadu.
Krstin je u finalu posle velikog preokreta dobio Francuza Martina Vesa sa 3:6, 6:4, 6:3.
Sešti nosilac na turniru imao je problema na početku meca protiv sedmog - Ves je načinio brejk kojim je uspeo da održi prednost do kraja prvog seta.
Ni u drugom, Krstin sve do osmog gema nije uspevao da pronađe način da neutrališe odličnu igru Vesa, ali je onda  brejk koji je sve promenio, te je u trećem setu lako poveo sa nedostižnih 3:0. Krstin je na putu do titule u Novom Sadu pre Vesa eliminisao Bugarina Nejkova sa 6-2, 6-3, da bi zatim bio bolji od Italijana Faga sa 6-2, 6-3, u četvrtfinalu od hrvatskog tenisera Dina Marcana sa 6-4, 7-6(5), a u polufinalu od još jednog bugarskog predstavnika Tihomira Grozdanova sa 6:1, 6:2. Krstin je već u svojoj prvoj sezoni u profesionalnoj karijeri uspeo da ostvari napredak od čak 600 mesta. Pre ovog turnira nalazio se na 516. mestu ATP liste, ali će posle ovog trijumfa sigurno obezbediti ulazak medu 500 najboljih igrača sveta. On je ove sezone već osvojio turnir u Kazahstanu, a ovo mu je bilo četvrto finale, pošto je stizao do završnice i u Prijedoru i Beogradu. Turnir u Novom Sadu igrao se za nagradni fond od 10.000 dolara.
