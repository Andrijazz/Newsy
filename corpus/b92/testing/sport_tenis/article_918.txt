> Izvor: B92
> Datum: četvrtak 22.08.2013.  
> Rubrika: sport_tenis
> Naslov: US Open: Težak žreb za Novaka
> Članak:

Najbolji teniser sveta Novak Đoković u prvom kolu US Opena igraće sa Litvancem Ričardasom Berankisom, 126. tensierom sveta.
Janko Tipsrević se u prvom kolu sastaje sa Pablom Kuevasom iz Urugvaja, a u četvrtom rival bi mogao da mu bude David Ferer.
U Novakovoj polovini žreba je branilac trofeja Endi Mari, koji se u prvom kolu poslednjeg Gren slema u sezoni sastaje sa Mikaelom Ljodrom.
Srpski teniser u trećem kolu može da se sastane sa Grigorom Dimitrovim, a u četvrtfinalu sa Huanom Martinom Del Potrom. Đoković i Barankis nisu do sad igrali jedan protiv drugog, a naredni Novakov potencijalni rival biće bolji iz duela Bendžamin Beker - Lukaš Rosol. Marijev potencijalni protivnik u četvrtfinalu je Tomaš Berdih. Rodžer Federer i Rafael Nadal nalaze se u istoj četvrtini žreba. Švajcarac u prvom kolu igra sa Gregorom Žemljom, a španskog tenisera očekuje duel sa Rajanom Herisonom. Poslednji Gren slem u sezoni igra se od 26. avgusta do devetog septembra.
