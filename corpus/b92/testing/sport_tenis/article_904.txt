> Izvor: B92
> Datum: utorak 13.08.2013.  
> Rubrika: sport_tenis
> Naslov: Krstin: Naredni korak čelendžeri
> Članak:

Mladi srpski teniser Peda Krstin, posle kraće pauze, vraća se takmičenjima i učestvovaće na ovonedeljnom fjučersu u Novom Sadu.
Krstin je bio na odmoru u Budvi, tokom kojeg je ’napunio baterije’, pa u drugi deo sezone ulazi potpuno spreman.
Da je više nego spreman za predstojeće turnire, potvrđuju i naporni treninzi koje je tokom prethodnog perioda obavljao sa trenerom Nemanjom Lalićem na Novom Beogradu, po tropskim temperaturama.
"Veoma sam zadovoljan kako je sve išlo tokom priprema. Očekujem da nastavim u ovom ritmu i da se oprobam i na čelendžerima, jer je to sledeći korak za mene", rekao je Krstin. 18-godišnji teniser je početkom ove godine prešao iz juniorske u seniorsku konkurenciju, što je obeležio osvajanjem turnira u Kazahstanu, uz još dva finala i jedno polufinale. Trenutno zauzima svoju najvišu dosadašnju poziciju na ATP listi - 512. Krstin je na turniru u Novom Sadu, koji se igra od 12. do 18. avgusta, postavljen za petog nosioca i u prvoj rundi sastaže se sa Bojanom Zdravkovićem, takođe iz Srbije, koji je do turnira došao kroz kvalifikacije.
