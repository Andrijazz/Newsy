> Izvor: B92
> Datum: četvrtak 1.08.2013.  
> Rubrika: sport_tenis
> Naslov: Preokret Ivanovićeve u Kaliforniji
> Članak:

Srpska teniserka Ana Ivanović plasirala se u osminu finala turnira u Karlsbadu, Kalifornija.
Ivanovićeva je posle preokreta u tri seta savladala Slovakinju Dominiku Cibulkovu sa 4:6, 6:3, 6:2.
U sledećoj rundi Ivanovićeva će igrati protiv domaće predstavnice Koko Vandevege, koja je do drugog kola stigla iz kvalifikacija.
Duel Srpskinje i Slovakinje u Kaliforniji obeležila je očajna igra obe tenisere na svoj servis, mnogo, previše brejkova za teniserke iz Top 30 WTA. Ivanovićeva je izgubila pet servis gemova, čak tri u prvom setu, ali je ipak bila za nijansu lošija od rivalke na servis što je iskoristila u nastavku meča u kojem je Cibulkova izgubila osam gemova na svoj servis. Naredna Anina protivnica je 21-godišnja Amerikanka koja je u prvoj rundi bila bolja od 18-godišnje zemljakinje Ali Kik sa 6:1, 6:2. U Karlsbadu nastupa i druga srpska predstavnica, Jelena Janković u drugom kolu igra protiv Uršule Radvanjske. JJ je šesti favorit turnira, a ako prođe u sledećoj rundi je čeka bolja iz duela prve nositeljke Viktorije Azarenke i Frančeske Skjavone.
