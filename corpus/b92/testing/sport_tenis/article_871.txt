> Izvor: B92
> Datum: sreda 31.07.2013.  
> Rubrika: sport_tenis
> Naslov: Pobednicima US Opena 2.6 miliona $
> Članak:

Pobednici ovogodišnjeg Otvorenog prvenstva SAD u tenisu dobiće po 2,6 miliona dolara, što je za 700.000 dolara više nego prošle godine.
Teniseri koji izgube u prvom kolu biće nagrađeni sa 32.000 dolara, što je povećanje od 39 odsto u odnosu na prošlu godinu, a poraz u drugoj rundi doneće igračima 53.000 dolara - što je za 43 posto više od US opena 2012.
Prošle godine pobednici US Opena Amerikanka Serena Vilijams i Britanac Endi Marej dobili su po 1,9 miliona dolara. Ukupni nagradni fond na US Openu iznosiće 34,3 miliona dolara, za razliku od 25,5 iz prošle godine. Poslednji godišnji gren slem turnir na terenima Flašing Medousa počinje 26. avgusta.
