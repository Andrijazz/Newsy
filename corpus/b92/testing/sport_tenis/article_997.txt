> Izvor: B92
> Datum: utorak 17.09.2013.  
> Rubrika: sport_tenis
> Naslov: Novakovih 100 nedelja vladavine
> Članak:

Najbolji teniser sveta Novak Đoković počeće narednog ponedeljka jubilarnu 100. nedelju na čelu ATP liste.
Koliko je ovo veliki podvig govori i činjenica da je u istoriji tenisa još samo osam igrača provelo na prvom mestu barem 100 nedelja.
To je još samo pošlo za rukom Rodžeru Federeru, Pitu Samprasu, Ivanu Lendlu, Džimiju Konorsu, Džonu Mekinrou, Bjornu Borgu, Rafaelu Nadalu i Andreu Agasiju.
Đoković je svoj san ostvario nakon ulaska u finale Vimbldona 2011. godine i bio je prvi 53 nedelje do kraja Vimbldona naredne godine. Prvo mesto ponovo je preuzeo 5. novembra 2012. nakon Mastersa u Parizu pa će 23. septembra početi 100. nedelju na teniskom tronu. Đoković će dostići Rafaela Nadala 6. oktobra na ovoj listi, ali će španski teniser najverovatnije upravo tada i preuzeti prvo mesto, nakon turnira u Pekingu. Teniseri sa barem 100 nedelja na prvom mesu ATP liste: 1. Rodžer Federer 302 2. Pit Sampras 286 3. Ivan Lendl 270 4. Džimi Konors 268 5. Džon Mekinro 170 6. Bjern Borg 109 7. Rafael Nadal 102 8. Andre Agasi 101 9. Đoković 99 Borg i Mekinro su u svakom slučaju dostižni za Đokovića na ovoj listi. Šta mislite na kojem će srpski teniser biti mestu na kraju karijere?
