> Izvor: B92
> Datum: sreda 31.07.2013.  
> Rubrika: sport_tenis
> Naslov: Ziki bolji od Nestora i Linsteda
> Članak:

Srpski teniser Nenad Zimonjić i Francuz Žilijen Beneto plasirali su se u drugo kolo turnira u Vašingtonu.
Zimonjić i Beneto su na startu takmičenja pobedili kanadsko-švedski par Danijela Nestora i Roberta Lindsteda sa 7:6 (9:7), 6:2, posle jednog sata i 20 minuta igre.
Srpsko-francuska kombinacija u narednoj rundi će igrati sa boljim iz susreta Meksikanca Santijaga Gonsalesa i Skot Lipski iz Sjedinjenjih Država sa jedne strane i Amerikanaca Džejmsa Blejka i Erika Butoraca sa druge. Turnir u Vašingtonu igra se za nagradni fond od 1.530.790 dolara.
