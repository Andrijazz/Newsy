> Izvor: B92
> Datum: četvrtak 22.08.2013.  
> Rubrika: sport_tenis
> Naslov: Nole raskinuo saradnju sa Vemićem
> Članak:

Najbolji srpski teniser Novak Đoković i trener Dušan Vemić zajednički su se dogovorili da prekinu saradnju posle više od godinu i po dana zajedničkog rada.
Kako je saopštila press služba našeg asa, Dušan i Nole ostaju veliki prijatelji i sve što su se dogovorili je u tom duhu.
Ceo Đokovićev tim je na okupu, u Njujork je doputovao Marjan Vajda, i pripreme za US Open su uveliko u toku.
Treninzi se održavaju delom u Nju Džersiju, gde Đoković boravi tokom turnira, a delom u samom kompleksu Flešing medouz.
