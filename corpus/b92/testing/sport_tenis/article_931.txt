> Izvor: B92
> Datum: ponedeljak 2.09.2013.  
> Rubrika: sport_tenis
> Naslov: Nadal ponovo igra u Dejvis kupu
> Članak:

Španski teniser Rafael Nadal vraća se u Dejvis kup tim svoje reprezentacije posle duge pauze zbog povrede kolena, tako da će igrati u meču sa Ukrajinom.
Nadal je od povratka na teren, u februaru, posle sedmomesečne pauze, osvojio devet titula.
Boje Španije će uz Nadala, braniti i Tomi Robredo i Fernando Verdasko, saopštila je Španska teniska federacija. Nadal je poslednji put igrao u finalu Dejvis kupa u Sevilji 2011. kada je Španija osvojila petu titulu pobedivši Argentinu sa 3:1.
Robredo, koji se vraća u ekipu prvi put od marta 2010. godine, igraće u dublu sa Markom Lopezom koji je bio u finalu 2012. kada je Španija izgubila od Češke. Španija če od 13. do 15. septembra u Madridu igrati sa Ukrajinom za opstanak u Svetskoj grupi, pošto je u februaru pretrpela poraz od Kanade rezultatom 3:2.
