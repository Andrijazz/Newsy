> Izvor: B92
> Datum: sreda 24.07.2013.  
> Rubrika: sport_tenis
> Naslov: Saznajte recept Rodžerovog dželata
> Članak:

Ukrajinski teniser Sergej Stahovski, koji je nedavno eliminisao Rodžera Federera na Vimbldonu, kaže da je za senzaciju ključno da ne precenite rivala.
U intervjuu za portal thetennisspace.com Stahovski ističe sledeće: Nemojte da napravite grešku i da pomislite da je vaš protivnik natčovek. Mnogi igrači ne veruju u pobedu još u svlačionici. Teško je i verovati u nju kada igrate sa Federerom na Vimbldonu ili sa Nadalom na Rolan Garosu jer su oni neverovatno dobri”.
"Ja sam pokušavao da ne mislim o tome stalno: . Ako se borim dovoljno, imaću svoju šansu. Mislim da je to pravi pristup kada igrate sa nekim ko je bolje rangiran", nastavio je Ukrajinac. I na kraju, treći savet koji Stahovski nudi jeste "naterajte rivala da igra udarce, ne dajte mu ništa besplatno": "Ako im poklanjate, oni će znati to da iskoriste. Vrhunski igrači će uzeti vaše greške, staviće ih u džep i pobediće. Ako žele da pobede, neka zarade pobedu, naterajte ih da prave vinere. Ako pogode, biće teško. Ali ako ostanete u igri, onda možda imate šansu. Ne radite ništa glupo", zaključio je Stahovski. Podsetite se kako je Ukrajinac pobedio Federera na Vimbldonu.
