> Izvor: B92
> Datum: subota 14.09.2013.  
> Rubrika: sport_tenis
> Naslov: Obradović: Hvala Iliji i Nenadu
> Članak:

Selektor Dejvis kup reprezentacije Srbije Bogdan Obradović poručio je da će njegov tim uprkos porazu u dublu uzdignuta čela izaci na teren u nedelju.
Posle dva dana Kanada u polufinalu vodi protiv Srbije sa 2-1 u pobedama.
"Iako smo pretrpeli poraz koji nam je velika rana, ipak uzdignuta čela sutra izlazimo na teren", rekao je Obradović.
On je čestitao Nenadu Zimoniću Iliji Bozoljcu na borbenosti koju su uložili u meču sa Kanađanima. "Meč je bio odličan. Čestitam im na velikom trudu zalaganju, ali to je tenis", rekao je Obradović. Selektor Srbije dodao je da je u porazu u dublu od Kanađana korisna činjenica je Pospišil izmoren za evetnualni singl meč sa Jankom Tipsarevićem. "Ono što je dobro u ovom porazu jeste činjenica da je njihov igrač izmoren za završni peti meč", rekao je Obradović. On je zahvalio Zimonjiću na svemu onome što je godinama pružao i što će pružati srpskoj reprezentaciji. "Svaka čast ovim momcima, oni podnose ogromnu žrtvu jer su stalno na putu, radi se o velikim borcima", rekao je Obradović. Prvi dubl igrač Srbije Nenad Zimonjić poručio je da se nada konačnoj pobedi nad Kanađanima i da veruje da će Đoković i Tipsarević osvojiti odlučujuće poene. "Što se današnjeg meča tiče, odlučile su razlike. Dobro smo servirali, ali nam je falila timska igra i upravo je to bila odlučujuca razlika", rekao je Zimonjić i pozvao publiku da u nedelju ispune Arenu do poslednjeg mesta, kako bi bodrili Srbiju u pohodu na finale. Ilija Bozoljac je takođe ocenio da je problem u igri srpskog dubla bilo "nepovezivanja riterna". "Igrali smo u talasima, meč je bio na visokom nivou, igrali smo agresivno, ali su oni u odlučujujućim momentima bili mirniji", rekao je Bozoljac. On je naglasio da je Srbija i dalje favorit za pobedu. "Trudili smo se, ali šta je tu je. Verujem da će Novak i Janko preokrenuti rezultat", rekao je Bozoljac.
