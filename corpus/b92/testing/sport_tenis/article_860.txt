> Izvor: B92
> Datum: nedelja 28.07.2013.  
> Rubrika: sport_tenis
> Naslov: Svitolina trijumfovala u Bakuu
> Članak:

Ukrajinka Elina Svitolina osvojila je WTA turnir u Bakuu, što je drugi trofej za 18-godišnju teniserku.
Svitolina je u finalu turnira u prestonici Azerbejdžana pobedila Izraelku Sahar Per u dva seta, sa 6:4, 6:4.
Ukrajinka, koja je 2010. godine osvojila Rolan Garos u juniorskoj konkurenciji, je po jednom oduzimala servis rivalki u oba seta.
Svitolina je osvojila svoju drugu titulu u karijer, prvu od novembra prošle godine kada je slavila u Punu u Indiji. Ona je na tronu nasledila Bojanu Jovanovski, koja je ove godine eliminisana u drugom kolu. Per, nekada 11. a sada 149. teniserka sveta je igrala za šestu titulu, a Baku joj je bilo prvo finale od poraza u Vašingtonu u julu 2011. godine. Kasnije u nedelju u finalu dublova Aleksandra Krunić i Grkinja Eleni Danilidu igraju protiv Ukrajinke Irine Burjačok i Gruzijke Oksane Kalašnjikove. Turnir u Bakuu igra se za nagradni fond od 235.000 dolara.
