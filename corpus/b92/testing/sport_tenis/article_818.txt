> Izvor: B92
> Datum: utorak 23.07.2013.  
> Rubrika: sport_tenis
> Naslov: Lajović imao set loptu, ali izgubio
> Članak:

Nakon što je uspešno prebrodio kvalifikacije, srpski teniser Dušan Lajović poražen je u prvoj rundi glavnog žreba turnira u Umagu (šljaka, 467.800 evra).
Bolji od njega bio je Albert Montanjes iz Španije sa 7:6 (7-3), 6:1 za 80 minuta igre.
Lajović je u prvom setu vodio sa 3:0, a pri rezultatu 5:4 servirao je za vođstvo i propustio je set loptu.
Montanjes je izborio taj brejk u kojem je brzo poveo sa 4:0, a zatim je rutinski priveo set kraju. Drugi deo igre bio sušta suprotnost prvom, Španac je od rezultata 1:1 ukupno izgubio sam pet poena i došao je do pobede. U drugoj rundi Montanjes će se sastati sa prvim nosiocem Rišarom Gaskeom.
