> Izvor: B92
> Datum: sreda 11.09.2013.  
> Rubrika: sport_tenis
> Naslov: Rafa: Na AO sam našao lek za Novaka
> Članak:

Rafael Nadal izjavio je da je u porazu od Novaka Đokovića u finalu Australijan opena prošle godine pronašao način da pobedi srpskog tenisera.
To je bila poslednja od sedam uzastopnih Novakovih pobeda nad Nadalom.
„Tada sam uspeo malo da zaboravim na sve što se dogodilo. Bio sam u lošem ritmu pre toga – pre finala US opena 2011. godine sedeo sam u svlačionici i nisam bio ubeđen da imam šanse za trijumf“, kaže Nadal.
"Ali treći set tog finala (Nadal ga je dobio sa 7:6) bio je važan. Bio sam u stanju da promenim situaciju, da se borim više nego u prethodnim mečevima i da budem agresivan. Onda sam morao da sačekam da ja podignem svoj nivo, a da njemu malo padne samopouzdanje. U Australiji sam osećao da se dinamika promenila iako sam izgubio. Posle sam osećao da sam pronašao način da ga pobedim", dodao je Španac. U ponedeljak je Nadal pobedio Đokovića u finalu US opena. a Novak je izjavio da je propustio šanse i da nije zaslužio da pobedi. Dvojica najboljih na svetu pružili su sjajan tenis, između ostalog ipoen od 54 udarca, a analizu meča pročitajte ovde. Bliži se polufinale Dejvis kupa između Srbije i Kanade, Novak Đoković je već bio u Areni, a pročitajte i intervju Janka Tipsarevića za B92.
