> Izvor: B92
> Datum: subota 3.08.2013.  
> Rubrika: sport_tenis
> Naslov: Novak: Daleko je finale
> Članak:

Najbolji teniser sveta Novak Đoković rekao je da ne razmišlja o tome ko je najveći favorit za osvajanje titule na turniru Masters serije u Montrealu.
"U mojoj glavi je da što više treniram pred prvi meč na tvrdoj podlozi. Igrao sam na travi i šljaci dugo, nisam igrao zvanični meč od Vimbldona. Želja mi je da budem spreman za prvi meč", rekao je Đoković na konferenciji za novinare u Monteralu.
On je rekao da je igranje u Monteralu poseban doživljaj i to ne samo zato što je tu 2007. trijumfovao nad Rodžerom Federerom, što je, prema njegovim rečima, bio njegov "najveći proboj" i što mu je promenilo život i karijeru. "Ono što mi doživimo ovde, mislim da ne doživimo ni na jednom turniru... Dolazi hiljade ljudi na treninge nekoliko dana pre početka turnira, pokažuju koliko vole tenise... Za mene je uvek zadovoljstvo biti ovde", rekao je Novak.. Na pitanje novinara da li očekuje da će ponovo u finalu sastati s Britancem Endijem Marijem, Đoković je naveo da je "nije lepo" govoriti o finalu tome unapred i da je finale "deleko". "Zadovoljan sam sezonom do sada. Možda je nekoliko mečeva moglo da ode na drugu stranu, kao, na primer, polufinale Rolan Garosa i još nekoliko mečeva, ali ovo je sport. Morate da prihvatitie pobede i poraze kao lekciju i da nepredujete u karijeri", rekao je Đoković. Kanadske novinare zanimalo je i šta Novak očekuje od duela Srbije i Kanade u Dejvis kupu koji se igra u septembru u Beogadu. "Igramo kući, nismo igrali dve godine. Kanada je veoma opasan tim, ali imamo prednost domaćeg terena, možemo da izaberemo podlogu, loptice, ali u Dejvis kupu nema sigurnog pobednika. Dejvis kup izvlači najbolje iz svakog tenisera. Iz mog iskustva, kada sam osvojio to takmičenje, to je bio jedan od najboljih osećaja koje sam doživeo na terenu", rekao je prvi teniser sveta.
