> Izvor: B92
> Datum: subota 31.08.2013.  
> Rubrika: sport_tenis
> Naslov: Krstin i Đere u finalu Zlatibora
> Članak:

Mladi srpski teniseri Peđa Krstin i Laslo Đere boriće se u nedelju za titulu u finalu fjučersa na Zlatiboru.
Posle zasluženog odmora i male pauze, Krstin se prošle nedelje vratio na teren i osvojio turnir u Novom Sadu, a sada ima priliku da ostvari isti uspeh i na još jednom turniru.
Krstin je do plasmana u finale došao sigurnim trijumfom nad Tomislavom Jotovskim sa 6:1, 6:3. Srpski teniser je odigrao odlično i svom protivniku nije dozvolio ni priliku da mu pripreti, o čemu govori i činjenica da Jotovski nije izborio nijednu brejk priliku. Đere je imao znatno teži posao i pobedio je Denisa Bejtulahija posle velike borbe sa 7:6, 6:3.
