> Izvor: B92
> Datum: utorak 20.08.2013.  
> Rubrika: sport_tenis
> Naslov: USO: Četvoro Srba u kvalifikacijama
> Članak:

Srbija će imati sigurno šestoro predstavnika u singlu na US Openu, a kroz kvalifikacije kartu za poslednji Gren slem sezone tražiće četvoro.
U konkurenciji tenisera učestvovaće Novak Đoković i Janko Tipsarević, dok su kod teniserki sigurne Jelena Janković, Ana Ivanović, Bojana Jovanovski i Vesna Dolonc.
U kvalifikacijama će učestvovati Aleksandra Krunić, Jovana Jakšić, Boris Pašanski i Dušan Lajović.
Krunićeva će u prvom kolu kvalifikacija igrati sa Nemicom Karinom Vitheft, dok će protivinica Jakšićeve biti Rihel Hogenkamp iz Holandije. Pašanski se sastaje sa Fakundom Bagnisom iz Argentine, dok će Lajović igrati sa Francuzom Albanom Olivetijem. US Open počinje 26. avgusta i traje do 9. septembra.
