> Izvor: B92
> Datum: ponedeljak 29.07.2013.  
> Rubrika: sport_tenis
> Naslov: Nadal: Odnos sa Novakom odličan
> Članak:

Španski teniser Rafael Nadal odbacio je priče o svađi sa Novakom Đokovićem.
Pojedini srpski mediji preneli su navodne reči Novakovog oca Srđana po kojima su odnosi dva tenisera lošiji nego pre.
Đoković i Nadal se dobro poznaju od detinjstva, i odrasli su kao prijatelji. Nadalu je izjava prepričana.
"Ne mogu da pričam mnogo o nečemu što nisam lično čuo ili pročitao, ali samo ću reći ovo: sa Novakom nikad u životu nisam imao probleme, našp odnos je uvek bio veoma dobar i još uvek je takav. Često smo igrali, gubili smo mečeve i jedan i drugi, ali to nije kvarilo naš odnos", kaže Nadal. Momak sa Maljorke dodaje da nema potrebe da na njihove odnose utičlu drugi ljudi. "Da se između mene i Novaka pojavi neki problem, svakako bismo razgovarali on i ja", zaključuje Rafael Nadal. Dva velika teniska asa biće učesnici predstojećih turnira na američkoj turneji, počevši od Montreala.
