> Izvor: B92
> Datum: sreda 24.07.2013.  
> Rubrika: sport_tenis
> Naslov: Pobede Vesne i Krunićeve u dublu
> Članak:

Srpska teniserka Vesna Dolonc u paru sa Gruzijkom Anom Tatišvili plasirala se u drugo kolo dubla na WTA turniru u Bakuu.
Njih dve su savladale Azerbejdžanku Kamilu Farhad i Uzbekistanku Sabinu Šaripovu sa 6:1, 6:1.
Uspešna u dublu bila je i Aleksandra Krunić koja je u paru sa Grkinjom Eleni Danilidu bila bolja od italijansko - izraelskog tandema Alberta Brijanti/Šahar Per sa 4:6, 6:4, 10:8.
Dolonc i Tatišvili će u nastavku turnira igrati sa boljima iz duela u kojem se sastaju uzbekistansko - ukrajinski par Nidžina Abduraimova/Veronika Kapšaj i češki tandem Karolina i Kristina Pliskova. Krunić i Danilidu sastaće se sa pobednicama meča Mendi Minela (Luksemburg) /Šanel Šepers (Južna Afrika) - Magda Linet (Poljska) /Elina Svitolina (Ukrajina). Turnir u Bakuu igra se za nagradni fond od 235.000 dolara.
