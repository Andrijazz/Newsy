> Izvor: B92
> Datum: ponedeljak 16.09.2013.  
> Rubrika: sport_tenis
> Naslov: Čilić pao na testu, 9 meseci pauze
> Članak:

Posle višemesečnih nagađanja, hrvatski teniser Marin Čilić suspendovan je na devet meseci jer je pao na doping testu.
Nedozvoljenja supstanca pronađena je u Čilićevom urinu u uzorku koji je dao na turniru u Minhenu početkom maja.
Svi njegovi rezultati posle toga biće poništeni, a 24-godišnji Čilić takmičenju će moći da se vrati 31. januara 2014. godine.
Čilić je tokom istrage objasnio na koji način je u njegov organiozam ušla zabranjena supstanca niketamid, a veće je procenilo da se radi o nenamernom unošenju supstance. Ta procena omogućila je da hrvatskom teniseru bude umanjena kazna. Čilić nije igrao od Vimbldona, a po kazni koja je izrečena njemu se ne računa nijedan rezultat posle 1. maja, dana kada je predao sporni uzorak. Njemu se brišu svi poeni koje je osvojio na turniru BMW Open, moraće i da vrati novac od nagrada zarađen u ta dva meseca.
