> Izvor: B92
> Datum: nedelja 28.07.2013.  
> Rubrika: sport_tenis
> Naslov: Šarapova propušta Rodžers kup
> Članak:

Ruska teniserka Marija Šarapova povukla se sa masters turnira u Torontu zbog povrede bedra, koju ima još od Vimbldona.
Šarapova se povukla i sa turnira u Stenfordu ove nedelje.
Druga igračica sveta povredila se u drugom kolu Vimbldona, u meču koji je izgubila od Mišel Laršer de Brito. Ona se nekoliko puta saplitala i žalila se na uslove na terenu. Tada je uzimala i lekarski tajm-aut i rekla je da je istegla mišić bedra.
Masters u Torontu, Rodžers kup, održaće se od 3. do 11. avgusta, dok je muški turnir u Montrealu na programu od 2. do 11. avgusta.
