> Izvor: B92
> Datum: subota 27.07.2013.  
> Rubrika: sport_tenis
> Naslov: Južni i Hase za titulu u Gštadu
> Članak:

Ruski teniser Mihail Južni i Robin Hase iz Holandije sastaće se u finalu turnira iz Serije 250 u Gštadu.
Južni je savladao Rumuna Viktora Haneskua sa 6:3, 6:3, dok je u mnogo neizvesnijem okršaju Hase bio bolji od Španca Felisijana Lopesa sa 4:6, 6:1, 6:4.
Južni će se boriti za svoju devetu titulu u 22. ATP finalu, dok je Hase u pohodu na svoju treću titulu.
Rus je dobio sva četiri dosadašnja okršaja ne izgubivši ni set, uključujući i jedini okršaj na šljaci, na Rolan Garosu prošle godine.
