> Izvor: B92
> Datum: nedelja 15.09.2013.  
> Rubrika: sport_tenis
> Naslov: Mari vratio VB u Svetsku grupu
> Članak:

Dejvis kup reprezentacija Velike Britanije vratila se u Svetsku grupu, nakon što je Endi Mari u Umagu savladao Hrvata Ivana Dodiga.
Mari je u nedelju u plej-ofu pobedio Dodiga sa 6:4, 6:2, 6:4, što je ujedno bila i treća pobeda Britanaca u duelu s Hravtskom.
Velika Britanija nije učestvovala u Svetskoj grupi Dejvis kupa od 2008. godine.
Treći teniser sveta je u petak, prvog dana duela, pobedio sedamnaestogodišnjeg Bornu Chorića sa 3-0 u setovima, ali je nakon toga Dodig izjednačio rezultat posle pobede nad Danijelom Evansom od 3:0. Prednost Britaniji od 2-1 u subotu je doneo dubl u kojem su igrali Mari i Evans i koji su sa 2:1 u setovima bili bolji od Dodiga i Mate Pavića. U finale Dejvis kupa u subotu se plasirala selekcija Češke, a drugi finalista biće poznat posle mečeva Srbije i Kanade u Beogradu.
