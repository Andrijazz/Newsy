> Izvor: B92
> Datum: subota 24.08.2013.  
> Rubrika: sport_tenis
> Naslov: Novi Sad: Krstin stigao do finala
> Članak:

Talentovani srpski teniser Peđa Krstin plasirao se u finale turnira u Novom Sadu.
On je u polufinalu eliminisao Tihomira Grozdanova iz Bugarske lako i
ubedljivo sa 6:1, 6:2.
Krstin, 516. na ATP listi, je na turniru postavljen za šestog nosioca, dok je Grozdanov bio četvrti nosilac i trenutno je 470. igrac na svetu.
Rival Krstinu u borbi za titulu u Novom Sadu biće Francuz Martin Vais, koji je u drugom polufinalu imao dosta problema protiv Bugarina Dimitra Kuzmanova, koga je eliminisao tek posle tri seta 6:3, 6:7, 6:2. 26-godišnji Francuz je trenutno 585. na svetskoj rang listi, a u Novom Sadu je postavljen za sedmog nosioca. Srpski teniser se u svojoj karijeri već jednom sastao sa Vaisom. Bilo je to u prvom kolu turnira u Grčkoj, pocetkom aprila ove godine i Francuz je tada slavio posle velike borbe sa 7:6 (3), 7:5. Krstin je na putu do finala pre Grozdanova eliminisao Bugarina Nejkova sa 6-2, 6-3,da bi zatim bio bolji od Italijana Faga sa 6-2, 6-3 i u četvrtfinalu od hrvatskog tenisera Dina Marcana sa 6-4, 7-6(5). Krstin je vec u svojoj prvoj sezoni u profesionalnoj karijeri uspeo da ostvari napredak od cak 600 mesta. On je osvojio turnir u Kazahstanu, a ovo ce mu biti četvrto finale, pošto je stizao do zavrsnice i u Prijedoru i Beogradu. Turnir u Novom Sadu igra se za nagradni fond od 10.000 dolara.
