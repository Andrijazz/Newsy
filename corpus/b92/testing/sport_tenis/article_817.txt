> Izvor: B92
> Datum: utorak 23.07.2013.  
> Rubrika: sport_tenis
> Naslov: Troicki u dva seta do druge runde
> Članak:

Srpski teniser Viktor Troicki plasirao se u drugo kolo turnira iz Serije 250 u Umagu.
On je na startu takmičenja savladao domaćeg igrača Antonija Veića sa 7:6 (8-6), 6:1 za jedan čas i 35 minuta igre.
Troicki će u drugom kolu igrati sa Tomijem Robredom, koji je takođe u dva seta eliminisao Hajeka. Sa Robredom, koji je nedavno igrao četvrtfinale Rolan Garosa, Troicki se sastajao četiri puta i dobio je dva meča.
Viktor se mučio u prvom setu, imao je i brejk zaostatka, ali je uspeo da izbori taj brejk. Veić je bio bliži vođstvu u , vodio je sa 6:3 i imao tri vezane set lopte, ali je Troicki vezao pet poena i poveo sa 1:0. Drugi set bio je formalnost, Veić je potpuno pao, a Viktor je rivalu prepustio samo jedan gem do kraja. Ranije je Dušan Lajović u dva seta izgubio od Alberta Montanjesa.
