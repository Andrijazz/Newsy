> Izvor: B92
> Datum: petak 6.09.2013.  
> Rubrika: sport_tenis
> Naslov: Otac Bernarda Tomića izbegao zatvor
> Članak:

Otac australijskog tenisera Bernarda Tomića Džon osuđen je na osam meseci zatvora zbog toga što je u maju udario sinovljevog sparing partnera i polomio mu nos.
Tomić, ipak, neće ići u zatvor jer je osuđen na manje od dve godine, što je po španskom zakonu minimum za zatvorsku kaznu, a pritom mu je to prvo krivično delo.
Sud je takođe naložio Tomiću da ubuduće ne sme da se približi Tomasu Drueu na udaljenost manju od 500 metara.
49-godišnji Tomić rekao je da je u samoodbrani udario glavom Druea u lice.
