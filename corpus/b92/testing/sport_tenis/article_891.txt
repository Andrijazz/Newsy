> Izvor: B92
> Datum: subota 3.08.2013.  
> Rubrika: sport_tenis
> Naslov: Rafa u Montrealu: Nije idealno
> Članak:

Rafael Nadal rekao je pred start Mastersa u Montrealu da nije imao idealne pripreme za američku turneju.
Četvrti teniser sveta stigao je nešto ranije u Montreal gde je slobodan u prvom kolu, a u drugom ga čeka Džesi Livajn ili Gzavije Malis.
„Nisam nastupao sedam nedelja, a to baš i nije idealna priprema. Stigao sam u Montreal u sredu i radio sam naporno“, rekao je španski teniser koji nije igrao od poraza u drugom kolu Vimbldona.
Turnir serije 1000 u Montrealu počinje u ponedeljak uz direktne prenose na televiziji B92.
