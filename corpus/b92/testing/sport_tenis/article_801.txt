> Izvor: B92
> Datum: subota 20.07.2013.  
> Rubrika: sport_tenis
> Naslov: Može li Novak da vlada kao 2011?
> Članak:

Novak Đoković osvajanjem US opena može da povrati auru koju je imao 2011. godine, piše kolumnista Bličer riporta Džeremi Ekstin.
“Đoković je prvi teniser na svetu, ali još ne uspeva da ponovi 2011. godinu”, piše Ekstin, “On je sa šest Gren slem titula i 90 nedelja na prvom mestu već obezbedio mesto u deset najboljih tenisera u Open eri. Ima 26 godina i predviđa se da će osvojiti još nekoliko GS trofeja”.
Posle uvoda, Ekstin piše da Novak više nije dominantan i da mu  preuzimaju najveći rivali. Od početka 2011. do Melburna 2012. Đoković je osvojio četiri od pet Gren slem titula. Od tada ima samo jednu iz šest pokušaja, na Australijan openu ove godine.
Kolumnista Bličer riporta navodi Novakove poraze u važnim mečevima (Nadal na RG 2012, Federer na Vimbldonu 2012, Mari na US openu 2012, Nadal na RG 2013. i Mari nedavno na Vimbldonu). "Ti porazi ilustruju nekoliko stvari. Prvo, Đoković je gubio od drugih velikih šampiona na njihovim omiljenim podlogama. Zatim, na Đokovića više nego na ostale utiču vremenski uslovi. Treće, u porazima od Marija Đoković je možda bio izmoren prethodnim mečevima", naglašava Ekstin. Vraćajući se na 2011. godinu, Ekstin piše: "Novak je te sezone bio Aleksandar Veliki, pokretala ga je glad da osvoji ATP tur. Stvorio je čelično samopouzdanje i sa oduševljenjem je osvajao nove teritorije. Osećalo se da kolege gaje strahopoštovanje prema njemu. Savladavao je izazove jedan za drugim, a mnogi su mu predavali i pre početka meča", kaže Ekstin i Đokovića upoređuje sa Odisejem zbog neverovatnih preokreta koje je pravio (Federer u Njujorku 2011, Nadal u Melburnu 2012).
Novinar Bličer riporta podseća na sedam vezanih pobeda nad Nadalom i konstatuje da se činilo da će Novak osvajati dva-tri Slema godišnje i da će uspostaviti apsolutnu vladavinu tenisom. Ipak 2014. godinu, Potrebno je da uništi svoje protivnike u polufinalu i finalu, pobede nad Nadalom i Marijem naročito bi mu dobro došle. Ne samo da ih pobedi, već i da ih demorališe. On još ima šanse za nekoliko godina imperijalne vladavine", zaključio je Ekstin.
