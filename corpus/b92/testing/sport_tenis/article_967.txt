> Izvor: B92
> Datum: petak 13.09.2013.  
> Rubrika: sport_tenis
> Naslov: Taškent: Bojana u finalu
> Članak:

Bojana Jovanovski plasirala se u finale turnira u Taškentu pobedivši 86. teniserku sveta Špankinju Mariju Terezu Toro-Flor sa 2:0 u setovima (6:2, 6:2).
Jovanovski, 58. teniserka na WTA listi, je do plasmana u finale došla za 66 minuta igre.
U drugom polufinalu igraju Beloruskinja Olga Govorcova i Mendi Minela iz Luksemburga.
Prvi nosilac na turniru Jovanovski je do sada jednom igrala sa 132. teniserkom sveta Minelom, 2009. godine na turniru u Luksemburgu, kada je izgubila 6:3, 4:6, 6:7. Sa 113. teniserkom sveta Govorcovom, srpska teniserka do sada nijednom nije igrala.
