> Izvor: B92
> Datum: subota 27.07.2013.  
> Rubrika: sport_tenis
> Naslov: Radvanjska: Slike poruka za devojke
> Članak:

Poljska teniserka Agnješka Radvanjska razočarana je izbacivanjem iz pokreta Mladi katolici (Krucjata Mlodych) zbog fotografija za ESPN Magazin,
Radvanska (24) nikad nije krila da je odgajena u katoličkoj veri, a fotografisala se bez odeće, kako sedi pored bazena čija je površina vode prekrivena teniskim lopticama.
"Godinama sam radila na svom telu za sportske potrebe i slike upravo to naglašavaju. I magazin govori o tome, kao što su i slike poruka za mlade žene da ostanu u formi, da paze na telo", rekla je Aga.
Iako fotografija nije eksplicitna, očigledno je razgnevila članove katoličkog pokreta mladih Poljske, koji su ocenili ponašanje mlade teniserke kao "nemoralno". "Malo sam razočarana. Iznenađena sam jer se na moje slike reagovalo kao da sam se slikala za nekakav muški magazin. Oni koji su me optužili zapravo uopšte nisu želeli da shvate šta bi trebalo da značiti te slike", rekla je Radvanjska.
