> Izvor: B92
> Datum: nedelja 28.07.2013.  
> Rubrika: sport_tenis
> Naslov: Atlanta i Stenford dobili finaliste
> Članak:

Džon Izner i Kevin Anderson igraće u finalu ATP turnira u Atlanti, a Poljakinja Agnješka Radvanjska i Slovakinja Dominika Cibulkova u finalu WTA u Stenfordu.
Amerikanac Izner savladao je u polufinalu Lejtona Hjuita iz Australije 6:4, 4:6, 7:6 (5), dok je Anderson bio bolji od Amerikanca Rajana Herisona 6:3, 7:6 (3).
Radvanjska je u polufinalu u Kalifrniji savladala Amerikanku Džejmi Hempton sa 6:3, 6:2, dok je Cibulkova plasman u završni meč turnira izborila pobedom protiv Sorane Kirstee iz Rumunije sa 6:4, 6:0.
ATP turnir u Atlanti igra se za nagradni fond od 546.930 dolara, dok je nagradni fond na WTA turniru Stenfordu od 795.707 dolara.
