> Izvor: B92
> Datum: nedelja 21.07.2013.  
> Rubrika: sport_tenis
> Naslov: Bogota: Karlović i Falja u finalu
> Članak:

Hrvatski teniser Ivo Karlović i Kolumbijac Alehandro Falja sastaće se u finalu turnira u Bogoti.
Karlović je u polufinalu savladao Južnoafrikanca Kevina Andersona sa 6:4, 6:7 (4:7), 6:3, dok je Falja bio bolji od Kanadjanina Vaseka Pospišila sa 6:7 (4-7), 6:3, 6:4.
Hrvat će se u finalu turnira u Bogoti boriti za svoju petu ATP titulu, prvu još od 2008. godine, kada je slavio u Notingemu.
Domaći teniser, s druge strane, igra za svoju prvu titulu. Turnir u Bogoti igra se za nagradni fond od 638.085 dolara.
