> Izvor: B92
> Datum: četvrtak 12.09.2013.  
> Rubrika: sport_tenis
> Naslov: Ana Čakvetadze završila karijeru
> Članak:

Bivša peta teniserka sveta Ruskinja Ana Čakvatadze saopštila je da završava karijeru zbog hronične povrede leđa.
Karijera ruske teniserke bila je 2007. uzdrmana pošto je preživela oružanu pljačku.
„Ne vidim više sebe u profesionalnom tenisu i spremna sam da završim karijeru“, rekla je 26-godišnja teniserka i objasnila da je donela tešku odluku o kraju karijere zbog stalnih problema sa leđima.
Čakvatadze, koja je tokom desetogodišnje karijere zaradila 3,9 miliona dolara, najveći uspeh je ostvarila plasmanom u polufinale US Opena 2007, a ukupno je osvojila osam WTA titula. Te godine bila je peta na svetu, ali je tokom narednih godinama pala na 577. poziciju. Mnogi veruju da je njen strmoglavi pad na listi posledica traume koju je preživela 2007, kada je tokom oružane pljačke njen otac prebijen, a razbojnici su iz kuće odneli 300.000 dolara. "Posle tog događaja moja sezona je završila potpunim neuspehom. To je očigledno loše ticalo na moju karijeru", rekla je Čakvatadze. Čakvetadze je napomenula da njeni roditelji i dalje žive u istoj kući, a da napadači nikada nisu pronađeni.
