> Izvor: B92
> Datum: sreda 24.07.2013.  
> Rubrika: sport_tenis
> Naslov: I Bojana ispala u Bakuu
> Članak:

Srpska teniserka Bojana Jovanovski nije uspela da se plasira u treće kolo turnira u Bakuu, posle poraza od Tunišanke Ons Žabur.
Skoro anonimna teniserka iz Tunisa iznenadila je Bojanu sa 6;2, 7:5, posle jednog sata i 25 minuta igre.
Bojana je, inače, u Bakuu branila titulu osvojenu prošle godine.
Posle Bojaninog poraza, Srbija je ostala bez predstavnica u Azerbejdžanu. Prethodno su takmičenje u prvom kolu završile i Vesna Dolonc i Aleksandra Krunić. Turnir u Bakuu igra se za nagradni fond od 235.000 dolara.
