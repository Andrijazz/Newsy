> Izvor: B92
> Datum: četvrtak 25.07.2013.  
> Rubrika: sport_tenis
> Naslov: Gštad: Janko ponovo razočarao
> Članak:

Srpski teniser Janko Tipsarević poražen je već u svom prvom meču turnira iz Serije 250 u Gštadu.
Bolji od njega bio je Robin Hase iz Holandije sa 6:2, 6:2 za samo 62 minuta igre i tako se revanširao Janku za poraz od pre dve godine u Majamiju.
U oba seta Hase je već u prvom gemu pravio brejkove i oba puta je lagano privodio setove kraju. Tipsarević sada ima negativni skor ove sezone – 14 pobeda i 15 poraza.
Hase će se u četvrtfinalu sastati sa Marselom Granoljersom, koji je u dva seta izbacio Federika Delbonisa, senzacionalnog finalistu Hamburga.
