> Izvor: B92
> Datum:  
> Rubrika: info_politika
> Naslov: Dačić: Hoćemo da se glasa i na KiM
> Članak:

Beograd -- Vlada Srbije insistira na tome da se parlamentarni izbori u Srbiji organizuju i na Kosovu i Metohiji uz pomoć međunarodnih misija, kaže premijer Ivica Dačić.
Kako je saopšteno posle sastanka premijera Dačića i šefa delegacije Evropske unije Majkla Davenporta, premijer je istakao da Vlada, bez obzira na izbornu kampanju koja je u toku, sprovodi sve aktivnosti neophodne za proces pristupanja EU.
"Od izuzetnog značaja je i sprovođenje Briselskog sporazuma i nastavak dijaloga sa Prištinom", ocenio je Dačić. On je istakao da Srbi u Kosovskoj Mitrovici treba da izađu na izbore kako bi se što pre formirala Zajednica srpskih opština, piše u saopštenju.
