> Izvor: B92
> Datum: subota 15.02.2014
> Rubrika: info_politika
> Naslov: LDP: Beogradu potreban red
> Članak:

Beograd -- Kandidat LDP za gradonačelnika Beograda Željko Ožegović izjavio da je livnica Industrije motora Rakovica jedan od najvećih zagađivača u gradu.
Prilikom obilaska Opštine Rakovica, u nastavku kampanje za gradske izbore, on je rekao da je Beograd u novijoj istoriji bio mesto u kojem su vrlo često donošene loše odluke, poput onih da industrijski kompleksi budu izgradjeni u stambenim okruženjima.
"Sigurno da na ovom prostoru izmeštanjem livnice i izmeštanjem ovih industrijskih kompleksa može da se dobije jedan atraktivan prostor, koji bi bio centar Rakovice, gde bi se izgradile nove ustanove kulture, sportski objekti, stambeni kompleksi", kazao je Ožegović i dodao da je Beogradu potreban red, kako bi se znalo gde se i šta gradi. Ožegović je naveo i da bi rekonstrukcijom puta koji je direktno povezan sa mostom na Adi, taj deo grada postao mnogo atraktivnije mesto za ulaganje i život.
