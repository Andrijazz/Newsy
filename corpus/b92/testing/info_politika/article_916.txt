> Izvor: B92
> Datum: sreda 19.02.2014
> Rubrika: info_politika
> Naslov: SPS: Dosledni smo jer smo crveni
> Članak:

Beograd -- Kandidat koalicije SPS-PUPS-JS za gradonačelnika Beograda Aleksandar Antić izjavio je da ta koalicija "brine o onima koje su svi zaboravili".
Kaolicija SPS-PUPS-JS se, prema rečima Antića, zalaže za politiku koja će se voditi otvorenih očiju i koja će ići napred.
Antić, kako je saopšteno iz SPS-a, tvrdi da je koalicija SPS-PUPS-JS pokazala da je "jedina napredovala i imala rezultate".
"Zalažem se za politiku koju ćemo voditi otvorenih očiju, koja će nas voditi napred jer ne želim da udaramo glavom o zid. Zalažemo se za prava radnika i više radnih mesta, a ne za gašenje firmi", rekao je Antić na konvenciji koalicije SPS-PUPS-JS u Obrenovcu. On tvrdi da "danas svi pričaju isto, nemaju jasnu politiku, ne znaju za šta se bore i zalažu i nemaju program koji mogu da ponude građanima". "Mi smo dosledni jer smo crveni", rekao je Antić, dok je lider JS Dragan Marković naveo da je najbolji grad u Srbiji industrijska zona i da ona neće biti prazna, ako koalicija SPS-PUPS-JS osvoji većinu. Marković je rekao da će koalicija SPS-PUPS-JS, ako Antić bude izabran za gradonačelnika, dovesti najmanje dva strana investitora za bolju budućnost Obrenovca. "Da se Obrenovac gradi, može samo ako pobede Antić i naša koalicija jer smo jedini složn i jedini možemo da ispunimo obećano. Ako osvojimo 60 poslanika mi možemo da menjamo Srbiju", zaključio je Marković.
