> Izvor: B92
> Datum: subota 15.02.2014
> Rubrika: info_politika
> Naslov: "Glas za SNS - glas za bolji život"
> Članak:

Bačka Palanka -- Glas za SNS je glas za novo radno mesto, za bolji život i za nastavak borbe protiv kriminala i korupcije, izjavila potpredsednica te stranke Zorana Mihajlović.
Pozivajući građane Bačke Palanke i sve gradjane Srbije da daju poverenje SNS-u na predstojećim parlamentarnim izborima, Mihajlović je poručila da će prioritet te stranke biti nastavak ekonomskih reformi i podrška otvaranju malih i srednjih preduzeća.
"Sigurna sam da kao što smo uspešno vodili zemlju, prethodnih godinu i po dana, tako brzo i efikasno možemo da sprovedemo predstojeće reforme", rekla je Mihajlović prilikom posete opštinskom odboru SNS-a u Bačkoj Palanci. Reforme, kako je objasnila, znače razgovore o velikim projektima, reformisanje javnih preduzeća, Srbijagasa koji mora da mnogo efikasnije da posluje i znači podršku otvaranju maliih porodičnih i srednjih firmi, što će državi biti prioritet. Mihajlović je poručila da SNS nikada neće odustati od borbe protiv onih koju su "krali od naroda".
