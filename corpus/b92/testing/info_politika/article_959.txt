> Izvor: B92
> Datum:  
> Rubrika: info_politika
> Naslov: "Javnim radovima do infrastrukture"
> Članak:

Beograd -- Kandidat URS za gradonačelnicu Beograda Suzana Grubješić kaže da se javnim radovima može trajno rešiti problem trećine Beograđana koji nemaju kanalizaciju.
"Pre 'Beograda na vodi' Beograd treba da postane 'Beograd sa vodom'", kazala je Grubješićeva prilikom obilaska gradilišta primarnog vodovoda prema Lazarevcu, u mestu Baljevac.
Ona je istakla da država treba da od domaćih firmi nabavi cevi, opremu i sve što je potrebno za završetak nedostajuće komunalne infrastrukture, a zatim to donira opštinama. Opštine bi, kako je objasnila, angažujući lokalnu gradjevinsku operativu, završavale ono što se već godinama obećava u svakoj izbornoj kampanji. "A mi ne obećavamo, već kažemo kako to može da se uradi uz višestruke efekte po razvoj. Od toga će imati koristi domaći proizvodjači, domaći gradjevinci, a pre svega gradjani. Zato ovaj plan zovemo 'Srpski nju dil'", kazala je Grubješićeva.
