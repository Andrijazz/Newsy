> Izvor: B92
> Datum: petak 21.02.2014
> Rubrika: info_politika
> Naslov: Đilas zove Vučića na TV duel
> Članak:

Leskovac -- Lider DS Dragan Đilas pozvao je večeras u Leskovcu predsednika SNS i Aleksandra Vučića na televizijski duel.
Đilas je na konvenciji koalicije predizborne liste "Sa Demokratskom strankom za demokratsku Srbiju" ocenio da vladajuća SNS nema ni tri mere za izlazak Srbije iz krize.
"Pozivamo gospodu iz SNS-a da iznesu svoje tri konkretne mere i predloge ako se ne plaše. Daj, Vučiću, dođi u neku emisiju i razgovaraj sa nama. Nemoj da sediš na Pinku i RTS-u, gde sam sebi postavljaš pitanja", rekao je Đilas. "Posle 16. marta hoćemo da od ove zemlje napravimo pristojno mesto za život, da stvorimo mogućnost da se radi i zaradi, ali ne 15 ili 20 hiljada dinara mesečno. Moramo da napravimo prehrambenu bazu, da subvencionišemo proizvodnju i izvozimo u Rusiju i Evropsku uniju, da napravimo ciklus koji se kreće", kazao je Đilas. U proteklih godinu i po dana zemlja je prezadužena", istakao je on. "Šeici dadoše milijarde, samo ih niko nije video... Od 1. januara do 15. februara ova zemlja je zadžzena za novih 452 miliona evra. Kada ste stigli, pola dana se nije radilo, bili su praznici, na šta ste ih potrošili? Pet milijardi za godinu i po dana, a nema kokošinjca u Srbiji koji su napravili, nema ničega", istakao je lider DS-a. Predsednik Nove stranke Zoran Živković izjavio je da je koalicija "Sa Demokratskom strankom za demokratsku Srbiju" jedina alternativa SNS-a na predstojećim parlamentarnim izborima. "Naša generacija mora da prekine taj nesrećni kontinuitet naše zemlje i našoj deci ne smemo da predamo probleme, nego moramo da ih rešimo, makar nam eksplodirali u rukama, makar da moramo da se borimo na način kako smo to radili devedesetih godina i u Beogrdau i Nišu i u Leskovcu i sa Otporom i bez Otpora. To mora da se uradi 16. marta, inače, bojim se da ni Bosna, ni Ukrajina, ni neki drugi delovi našeg kontineta nisu dovoljno daleko", poručio je Živković. Kandidat za poslanika Miodrag Stojković iz Leskovca ocenio je da su u Srbiji vlada na "folirantski" način. "Ne može jedan čovek da rešava sve, kada će neko dete da se leči u inostranstvu ili ukine tv pretplata. Zemlju treba voditi timski, a mi imamo tim", kazao je Stojković, koji je prvi put priznao da je član DS-a od 1990. godine i da člansku kartu nosi u novčaniku pored forografije svoje supruge. Srđan Milivojević iz DS-a ocenio je da u Srbiji valada strah. "Svako ko misli da Srbija može bez Aleksandra Vučića, odmah je osumnjičen i opasan", kazao je Milivojević i poručio bivšim partijskim drugovima da ne "pljuju u bunar" iz koga su pili vodu. Potpredsednica DS-a Nataša Mišković iznela je koalicioni program za ekonomski i finansijski oporavak Srbije, uz ocene da će se voditi borba protiv nasilja u politici, medijima, ekonomiji i borba protiv nasilja u društvu. "Borba za sigurnost građana podrazumeva borbu za posao, investicije, ravnomerni razvoj i za jednake šanse svih građana i građanki u Srbiji", kazala je, ocenjujući da su u Srbiji razorene institucije. "Srspka napredna stranka razara instutuicije time što proglašava jednog čoveka za spasioca, nekog ko vidi dalje i bolje od drugih, neko ko ispunjava radničke želje, prekida sve štrajkove, spasava zaglavljene, rešava problrm aflatoksina, na koji način, pa tako što promeni standarde", rekla je Miškovićeva. Govorio je i predsdnik Gradskog odbora DS u Leskovcu i bivši gradonačelnik Slobodan Kocić koji je podsetio da je u vreme vadavine te stranke završeno ili obezbeđen novac za više kapitalnih investicija. "Sada se oni kite našim perjem i ponovo se otvaraju fabrike koje smo mi otvorili. Za poslednjih godinu i po dana naš je grad zamro. Nije otvoreno ni jedno novo radno mesto, i ne samo da nije došao ni jedan novi investitor već postoji opasnost da odu i oni koje smo s mukom doveli", istakao je Kocić. Okupljenima na konvenciji u prepunom bioskopu Leskovačkog kulturnog centra obratio se i Zaharije Trnavčević, predsednik Bogate Srbije, koji je rekao da se bori sa 88 godina jer je Srbija "spala na najniži nivo".
