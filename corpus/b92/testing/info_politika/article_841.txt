> Izvor: B92
> Datum: nedelja 16.02.2014
> Rubrika: info_politika
> Naslov: Mihajlović: Izjava Đilasa patetična
> Članak:

Kragujevac -- Potpredsednica SNS Zorana Mihajlović izjavila je da je patetična izjava lidera DS Dragana Đilasa da mu ne treba obezbeđenje.
Mihajlovićeva je navela da je Đilas bio prvi gradonačelnik u istoriji Beograda koji ima ogromno obezbeđenje, koje se merilo sa obezbeđenjem premijera i potpredsednika Vlade.
Komentarišući izjavu Đilasa da mu ne treba obezbeđenje, ali da će neki kada odu s vlasti imati problema, Mihajlovićeva je rekla da "patetične izjave bivšeg gradonačelnika neće rešiti problem ni ogromnih dugovanja Beograda, niti ozbiljne probleme u komunalnim preduzećima". "Đilas je prvi gradonačelnik u istoriji Beograda koji ima ogromno obezbeđenje, koje se merilo sa obezbeđinjima premijera i potpredsednika Vlade - tako da toliko o obezbeđenju Dragana Đilasa", rekla je ona u Kragujevcu. Mihajlovićeva, koja je ministarka energetike, u Kragujevcu je razgovarala sa građanima o pitanjima potrošnje električne i toplotne energije.
