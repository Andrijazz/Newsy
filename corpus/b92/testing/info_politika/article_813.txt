> Izvor: B92
> Datum: subota 15.02.2014
> Rubrika: info_politika
> Naslov: Popović: Neophodni domovi za stare
> Članak:

Beograd -- Kandidat DSS za gradonačelnika Beograda Aleksandar Popović založio se za osnivanje dnevnog centra za stare.
On je istakao i da je neophodno brinuti o onima koji su gradili Beograd, a da je potreban veći broj domova za stare i širenje pomoći preko geronto domaćica.
Popović ističe i da je neophodna izgradnja novog, velikog gerontološkog centra, saopštila je DSS. "Želimo da osnujemo i centar za majke, dnevne centre za stara lica, kao i kancelariju za veteranska pitanja, koja bi brinula o svemu onome što je veteranima potrebno", rekao je on. Prema njegovim rečima, DSS želi da obezbedi praznu stolicu i u opštinskim i u gradskoj skupštini za sve osobe sa posebnim potrebama", Popović koji je prethodno, sa liderom stranke Vojislavom Koštunicom položio venac na spomenik Karadjordju istakao je da i na današnji praznik "naše misli treba da budu sa onima kojima je pomoć potrebna". Popović je rekao i "da smo i kao narod i kao grad i kao država jaki i dobri onoliko koliko je jaka i dobra naša najslabija karika", navodi se u saopštenju. On je naveo da 200.000 Beogradjana prima socijalnu pomoć a "da je ootrebno raditi na širenju svih oblika socijalne pomoći, na socijalnom stanovanju, kao i na širenju vrsta i broja hraniteljskih porodica",
