> Izvor: B92
> Datum: petak 21.02.2014
> Rubrika: info_politika
> Naslov: Jagodina: Prelazi iz URS-a u DS
> Članak:

Jagodina -- Dugogodišnji predsednik Gradskog odbora G17 plus Jagodine Vladan Arsić pristupio je Demokratskoj stranci zajedno sa kako kaže "većinom" članova odbora stranke.
"To je dokaz da je DS nacionalni brend kome ljudi veruju", izjavio je na konferenciji za medije predsednik Gradskog odbora DS Aleksandar Janković.
"Žao mi je što moje stranke G17 plus nema a imali smo sa DS stvarno toliko sličnu viziju da je bilo je normalno još pre dve godine da G17 plus ceo predje u DS", rekao je Arsić novinarima na konferenciji.
"Posle gašenja stranke G17 plus, većina nas iz Gradskog odbora smo ostali pasivni nismo hteli da udjemo u URS iz nama znanih razloga, i prepoznali smo, pre par meseci u DS ponovo novu energiju, ljude kojima cilj nije da budu u vlasti, već da menjaju Srbiju, da vode Srbiju ka Evropi ka uredjenom sistemu", dodao je Arsić. On je pozvao bivše članove i simpatizere G17, "koji su kao i ovi igrom slučaja postali neaktivni" da se jave i da 16 marta daju podršku DS jer je DS garnat da će u Srbiji sutra biti bolje.
