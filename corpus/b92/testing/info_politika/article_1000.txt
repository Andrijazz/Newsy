> Izvor: B92
> Datum: subota 22.02.2014
> Rubrika: info_politika
> Naslov: "Bezbednost građana cilj SNS"
> Članak:

Lazarevac -- Potpredsenik SNS Nebojša Stefanović izjavio da ta stranka namerava da nastavi odlučnu borbu protiv korupcije i kriminala koja treba da omogući bolju ekonomiju.
"Cilj SNS je da građani budu bezbedni, da budu sigurni, imaju radna mesta i da s novcem koji zarade mogu da žive pristojno", rekao je Stefanović i dadao da je posao političara da stvore te uslove.
Obraćajući se građanima u naseljima te opštine Rudovcu, Velikim Crnjanima i Junkovcu, Stefanović je rekao da naprednjaci žele da čuju od njih šta najviše očekuju da se uradi i šta im je najpotrebnije. Stefanović je rekao da je takođe potrebno započeti proces decentralizacije Beograda, a da SNS ima konkretan plan - kroz izmenu zakonskih rešenja poput zakona o planiranju i izgradnji o javbim preduzećima, o gradu Beogradu, o lokalnoj samoupravi, da to sprovede. Prema njegovim rečima, naravno da će se nastaviti i rad na izmenama Statuta grada Beograda koji treba da omogući da ostane više novca lokalnoj samoupravi beogradskih opština čime će se omogućiti da građani dobiju i kvalitetniju infrastrukturu i više ulaganja u zdravstvo i školstvo. "Smatram da je Lazarevac opština u kojoj napredak mora brzo da se vidi i da ljudi veoma brzo imaju i osete kvalitetniji život", istakao je Stefanović.
