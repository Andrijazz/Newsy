> Izvor: B92
> Datum: petak 21.02.2014
> Rubrika: info_politika
> Naslov: Menjati "parazitski sistem"
> Članak:

Novi Sad -- Doskorašnji ministar privrede i osnivač pokreta "Dosta je bilo, restart" Saša Radulović izjavio je da je spreman da menja "parazitski sistem" u Srbiji
On je večeras na tribini u Novom Sadu rekao da očekuje da dobije mandat na izborima, ali ne na predstojecim, već na sledećim, koji će, procenjuje, biti za dve godine.
On je rekao da imamo "perpetuum-mobile ekonomiju u kojoj se sve subvencioniše i dotira iz budžeta, a gotovo niko ne može sam nešto da napravi i zbog toga tonemo u sve dublju krizu. Istovremeno, rekao je, javna preduzeća vode partijski kadrovi koji deo svojih primanja odvajaju za stranku. Radulović je naglasio da to stanje mora da se menja, ali je, kaže, za reforme neophodna politička volja, koje trenutno nema. On je rekao da on ima tu volju i da zato očekuje da dobije mandat na izborima, ali ne sad, nego za dve godine, kada će ih, kako procenjuje, ponovo biti. Radulović je dodao da bi do kraja ovog meseca trebalo da bude objavljena izborna lista njegovog Pokreta.
