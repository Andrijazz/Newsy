> Izvor: B92
> Datum: nedelja 16.02.2014
> Rubrika: info_politika
> Naslov: Misa povodom Dana državnosti Srbije
> Članak:

Beograd -- U crkvi Krista Kralja u Beogradu večeras je povodom Dana državnosti Srbije, misu služio beogradski nadbiskup Stanislav Hočevar.
Misi je prisustvovao veliki broj vernika, kao i predstavnici drugih verskih zajednica, patrijarh Srpske pravoslavne crkve Irinej i rabin Isak Asiel.
Nadbiskup Hočevar čestitao je praznik i istakao da je važno da svaki pojedinac pruži pun doprinos zajedništvu. On je kazao da je uloga crkve i verskih zajednica da očiste ljudska srca od egocentrizma i da ljudi, otkrivajući bogatstvo zajednice, napreduju putem mira. Misi su prisustvovali i premijer Ivica Dačić, ministar odbrane Nebojša Rodić i kandidat Socijalističke partije Srbije za gradonačelnika Beograda Aleksandar Antić. U Srbiji se 15. februar slavi kao sećanje na 1804. godinu kada je u Orašcu počela borba za oslobodjenje od Turaka, i kada je na isti dan 1835. godine Skupština u Kragujevcu proglasila prvi Ustav Srbije, koji je označio i početak savremene srpske državnosti.
