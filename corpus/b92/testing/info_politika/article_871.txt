> Izvor: B92
> Datum: ponedeljak 17.02.2014
> Rubrika: info_politika
> Naslov: Popović: Krenimo od malih problema
> Članak:

Beograd -- Kandidat DSS za gradonačelnika Aleksandar Popović poručio da je potrebno da se u Beogradu krene od rešavanja malih, jednostavnih i svakodnevnih problema.
Popović je istakao da DSS u ovoj kampanji predlaže jednostavna i ostvariva rešenja, kao što je izmeštanje autobuske stanice iz centra grada na Novi Beograd, čime bi se znatno smanjilo zagadjenje i gužve u saobraćaju i dodao da je to rešenje realno i ostvarivo.
"Kada govorimo o tome da je potrebno pomoći svima onima kojima je pomoć potrebna - to su stvari koje su realne, to su stvari koje su ostvarive. Beograd je prezaduženi grad, ali i kao takav može da se razvija, mogu da se u njemu rade projekti koji će da zaposle one koji u njemu žive, naglasio je Popović, a saopšteno je iz DSS. Popović je naglasio da će Beograd kada sredi stvari u svojoj kući postati privlačniji i drugima, te da je zato potrebno da se krene od rešavanja malih, jednostavnih i svakodnevnih problema.
