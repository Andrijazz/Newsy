> Izvor: B92
> Datum: utorak 18.02.2014
> Rubrika: info_politika
> Naslov: “Nekorektne izjave Mihajlovićeve”
> Članak:

Kragujevac -- Gradonačelnik Kragujevca Veroljub Stevanović tvrdi da se Zorana Mihajlović u predizbornoj kampanji služi neistinama.
Stevanvoić je kritikovao ministarku energetike Zoranu Mihajlović zbog, kako je naveo, niza neistina o poslovanju preduzeća "Energetika" koje je iznela potrošacima u Kragujevcu pre dva dana.
To preduzeće je, rekao je Stevanović, u restrukturiranju i pod ingerencijom je države, a ne lokalne samouprave, u njemu radi radi 517, a ne 704 radnika, kako je navela ministarka, a neistina je i da Ministarstvo nije podržalo nov način obračuna koji je počeo u januaru. Stevanović je objasnio da su građani Kragujevca tri meseca dobijali duple račune za struju, i po starom i po novom obračunu, navodeći "da je to bio probni sistem". "Kada smo na računima uvideli nelogičnosti, bez obzira na pismo Ministarstva - rekli smo ne, i na gradskom veću odlučili da se računi naplaćuju po starom", rekao je Stevanović i dodao "da je neverovatno šta je ministarka izjavila", kao što je neverovatno da se "Energetika" tim povodom nije oglasila. Na pitanje zašto se onda grad oglašava, ako je već preduzeće "Energetika" pod ingerencijom države, Stevanović je rekao "zato što je kampanja, a izjave ministarke su neprimerene i nekorektne". I dugovanja "Energetike", tvrdi Stevanović, mnogo su veća od 2,2 milijarde dinara, koliko je pomenula ministarka prilikom boravka u Kragujevcu.
