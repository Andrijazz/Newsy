> Izvor: B92
> Datum:  
> Rubrika: info_politika
> Naslov: DS: Investicije - obmana SNS
> Članak:

Beograd -- Demokratska stranka je saopštila da procene NBS predstavljene javnosti pokazuju da je odlazeća Vlada "još jednom obmanula građane".
Demokrate ističu da je NBS procenila da će u 2014. direktne investicije biti oko milijardu evra, a da su obećavane desetine milijardi evra.
"Budući da zamrznuta zamenica predsednika Srpske napredne stranke iznosi jedne podatke a predsednik SNS kontinuirano najavljuje druge, DS zahteva od njih da građanima saopšte koje od obećanih investicija neće biti realizovane", navodi DS u saopštenju.
DS pita šta je sa najavljenom novcem od projekta "Beograd na vodi", "Mubadale" i fabrike delova za Boing i Erbas. Demokrate traže da SNS saopšti građanima "koja su obećanja o investijama lažna".
