> Izvor: B92
> Datum: petak 21.02.2014
> Rubrika: info_politika
> Naslov: Popović: Očuvati ćirilicu u BGD
> Članak:

Beograd -- Kandidat DSS za gradonačelnika Beograda Aleksandar Popović izjavio je danas da je potrebno očuvati ćirilicu u glavnom gradu.
"Danas smo u Ulici kralja Milana u centru grada i možemo da vidimo da su gotovo sve reklame ispisane na latinici. Chirilica je naše znanje, ćirilica je naš ponos. To smo pričali pre dve godine u kampanji, to pričamo i sada", kazao je Popović, koji je u centru Beograda razgovarao s građanima.
Kako se navodi u saopštenju DSS-a, on je poručio da će njegova stranka uvesti pozitivnu diskriminaciju za sve firme koje se oglašavaju na ćirilici ili izlažu svoje table na ćirilici, iznevši stav da to ne znači da strane firme to moraju da rade. "Ono što želimo jeste da u budućnosti pozitivno diskriminišemo naše pismo - ćirilicu. Neće Beograd zbog toga biti manje evropski grad - ni od Sofije, ni od Atine, ni od Moskve, ni od Kijeva", ocenio je Popović i dodao da to ne znači da nazivi ulica zbog stranaca ne treba da budu i na latinici.
