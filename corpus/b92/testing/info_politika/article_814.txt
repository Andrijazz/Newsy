> Izvor: B92
> Datum: subota 15.02.2014
> Rubrika: info_politika
> Naslov: Pomak za 18 meseci-više zaposlenih
> Članak:

Novi Sad -- Članica predsedništva SNS Maja Gojković tvrdi da će svi u stranci, ako im građani na izborima poklone poverenje, biti posvećeni poboljšanju ekonomske situacije.
"Pred Srbijom je izazov - da li želi da propusti četiri godine i da ovom državom ponovo vladaju Mišković i njegovi eksponenti i da se ponište svi rezultati vlade u kojoj je veliku ulogu imala i SNS", rekla je Gojković,
Ona je, takođe, na drugoj strani navela šansu koju građanima nude SNS i Aleksandar Vučić kao kandidat za premijera, koji je "posvećen poslu i koji želi da okupi tim ljudi kojima je cilj da Srbija bude uspešna i poštena država". Ocenivši da je pod vlašću DS-a zaposlenost "procevetala" samo u javnom sektoru, Gojkovićeje podsetila da, nasuprot tome, aktuelna vlada na ekonomskom planu radila izuzetno mnogo i da je ostvarila rezultate i pokazatelje koje, kako je kazala, niko ne može da negira, te da o tome svedoče i statistički pokazatelji. "Znamo koja je nezaposlenost bila do pre godinu i po dana, 26,1 odsto, a SNS je uspela za 18 meseci da je smanji na 21,1 odsto. To govori da je za poslednjih 18 meseci bilo pomaka, a sada želimo da omogućimo mladim ljudima koji imaju ideje za posao da dobiju povoljne kredite, jer su mali i srednji biznis okosnica privrede u svim evropskim zemljama", navela je Gojković. Dodala je da je posebno zabrinjava što je nemoguće dobiti podatke o broju zaposlenih u pokrajinskoj administraciji i javnim preduzećima čiji je osnivač AP Vojvodina. Ona je javno postvaljala to pitanje više puta, ali, kako kaže, ne razume i dalje zašto je to državna tajna i da je sve jednostavno ako se uporede podaci s onima iz dvehiljadite, kada su u pokrajinskoj adminstraciji bile zaposlene 404 osobe. U tom kontekstu pomenula je u vanredne pokrajinske izbore, kojima se, kaže, Bojan Pajtić evidentno protivi, jer ne vidi kako izgleda stvarni život oko njega u Vojvodini". Dodajući da je za poslednjih 13 godina Pajtić bio ili predsednik Vlade Vojvodine ili važan činilac političkog života i u Srbiji i u Vojvodini, Gojković je zaključila da ga je to "popuno otuđilo od građana". "Katastrofalni rezultati Vlade Vojvodine su očigledni. Dva akta sa kojima su se dičili i uz pomoć kojih su dobili neku malu većinu u Vojvodini Ustavni sudi Srbije proglasio je neustavnim, a Pajtić kao doktor pravnih nauka trebalo bi da prizna činjenicu da je na osnovu neustavnih akata, Zakona o nadležnostima AP Vojvodine i Statuta AP Vojvodine vojvođanska vlada i izabrana, pa ne znam na osnovu čega i kako to on misli da nastavi da vlada", zapitala je Gojkovićeva. Komentarišući izveštaj organizacije "Reporteri bez graniica", po kojem je Srbija ostvarila značajan napredak u medijskim slobodama, Gojković je kazala da je to zaista veliki kompliment za one koji se u poslednjih godinu dana nalaze na vlasti i koji su na vlast došli tek pre 18 meseci. "Ostvariti napredak od deset mesta na listi slobode medija, za tako kratko vreme, govori koliko ima slobode u medijima. Kada pogledate medije sa nacionalnim ili lokalnim frekvencijama, kada pogledate štampu vidii se da stvarno svako može da govori i piše o onome o čemu želi i da su u medijima zastupljenje sve političke stranke sa svojim pozitivnim ili negativnim osvrtima na današnju situaciju u Srbiji", zaključila je Gojkovićeva.
