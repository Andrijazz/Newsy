> Izvor: B92
> Datum: sreda 19.02.2014
> Rubrika: info_politika
> Naslov: Đilas: SNS nije ništa uradio u BG
> Članak:

Beograd -- Lider DS-a i kandidat za gradonačelnika Beograda Dragan Đilas izjavio je da je prethodna gradska vlast započela sve što se trenutno radi u prestonici.
Prema njegovim rečima, SNS u poslednja četiri meseca "nije započela nijedan projekat u gradu", niti je pokrenula bilo koju javnu nabavku.
Đilas je u okviru predizborne kampanje za beogradske izbore obišao gradilište predškolske ustanove u Bloku 61 na Novom Beogradu, navedeno je u saopštenju DS-a. On je rekao da Beograd mora da se razvija, ali "ne izmišljenim, već konkretnim projektima" poput tog vrtića u izgradnji. Kako tvrdi Đilas, da bi Beograd nastavio tamo gde je stao pre nekoliko meseci, "potrebno je da ponovo dobije gradsku vlast koja ga oseća, voli i koja je spremna da radi kao u prethodnih pet godina". Đilas je danas, sa predsednikom opštine Novi Beograd Aleksandrom Šapićem, obišao i gradilište u Vojvođanskoj ulici. U saopštenju se navodi da su u novembru 2008. godine završeni radovi na prvoj fazi izgradnje Vojvođanske ulice.
