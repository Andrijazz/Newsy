> Izvor: B92
> Datum: sreda 19.02.2014
> Rubrika: info_politika
> Naslov: "Izbori će proteći u fer atmosferi"
> Članak:

Beograd -- Predsednik Vlade Srbije Ivica Dačić razgovarao je danas sa članovima Komiteta Parlamentarne skupštine Saveta Evrope (PS SE) za posmatranje izbora u Srbiji.
Premijer Dačić je izrazio uverenje da će vanredni parlamentarni izbori u Srbiji biti dobro organizovani i da će proteći u fer atmosferi.
Dačić je istakao da Vlada Srbije i u vreme predizborne kampanje radi na ispunjavanju svih obaveza i zadataka vezanih za proces integracije Srbije u Evropsku uniju, saopštila je vladina Kancelarija za saradnju s medijima.
