> Izvor: B92
> Datum: sreda 19.02.2014
> Rubrika: info_politika
> Naslov: "Država da pomaže svoje partnere"
> Članak:

Beograd -- Direktor vladine Kancelarije za saradnju sa civilnim društvom rekla da je sektor nevladinih organizacija raznolik i da je registrovano oko 22.000 udruženja.
''To su različita udruženja građana - strukovna, medijska, sportski savezi, advokatske i privredne komore, sindikati, poslodavci, zadužbine, fondacije, instituti, akademska zajednica...'' objasnila je Ivana Ćirković.
Ćirković je, objašnjavajući zašto država finansira nevladin sektor, dodala da najveći deo sredstava ide za sektor omladine i sporta, ali i za udruženja osoba sa invaliditetom. Mnoge organizacije aktivne su na lokalnom nivou, pružaju socijalne usluge, pomažu žrtvama nasilja nad ženama i decom ili trgovine ljudima, obezbeđuju SOS telefone i skloništa, pružaju besplatnu pravnu pomoć, rade na zaštiti životne sredine, u borbi protiv korupcije i kao partneri institucijama u definisanju propisa, dodala je Chirković za današnje ''Novosti''. Država je, prema izveštju koji je Vlada usvojila 2012. godine, na svim nivoima odobrila 9.23 milijardi dinara, od kojih je isplaćeno 8,63 za udruženja i organizacije civilnog društva. Komentarišući to što je Kancelarija za civilno društvo uključena u pripremu pregovora sa EU, Chirković je anvela da učestvuju u poglavljima u kojima su teme od važnosti za civilno društvo i gde su najveća finansiranja iz budžeta. ''Vlada omogućava predstavnicima civilnog društva da sve vreme prate tok pregovora'', dodala je Chirković. Pregovorački tim, na čelu sa Tanjom Miščević, uvodi u praksu razgovora organizacija sa šefovima pregovaračkih poglavlja, što stvara partnerstvo za zajedničko delovanje. Do kraja godine očekuje se usvajanje Nacionalne strategije do 2018. koja će biti predstavljena na skupu ''Uključi se - u kakvo civilno društvo želiš''. Prioritetne teme definisaće više od 400 organizacija.
