> Izvor: B92
> Datum: sreda 19.02.2014
> Rubrika: info_politika
> Naslov: Prijave posmatrača do 10. marta
> Članak:

Beograd -- Strani posmatrači koji žele da prate izbore imaju rok do 6. marta da Republičkoj izbornoj komisiji podnesu pijave, a domaći četiri dana više - do 10. marta.
Na prethodnim izborima za narodne poslanike, 6. maja 2012. godine, izborni proces nadgledalo je oko 1.500 ljudi iz više domacih i stranih organizacija.
Premijer Ivica Dačić razgovarao je danas sa članovima Komiteta Parlamentarne skupštine Saveta Evrope (PS SE) za posmatranje izbora u Srbiji i izrazio uverenje da će vanredni parlamentarni izbori u Srbiji biti dobro organizovani i da će proteći u fer atmosferi RIK je ranije konstatovao da će posmatrač izbora biti Misija OEBS, odnosno Ograničena misija za posmatranje izbora Kancelarije za demokratske institucije i ljudska prava Organizacije za evropsku bezbednost i saradnju (OEBS/ODIHR). RIK je ovlastio osam predstavnika OEBS da na parlamentarnim izborima budu u svojstvu posmatrača. Pre dve godine izbore su pratili Cesid, Transparentnost Srbija (TS), OEBS, Savet Evrope, posmantraci iz Danske, Norveške, Japana... Cesid i TS su tada na birackim mestima imali 1.000 posmatraca, dok je stranih posmatrača bilo oko 150. Prema Uputstvu RIK za sprovođenje izbora, posmatrač može bit punoletan državljanin Srbije i udruženje ne može da prijavi više od dva posmatrača. To ne može biti kandidat za poslanika ili člana organa i tela angažovanih na sprovođenju izbora. Za praćenje rada pojedinog biračkog odbora udruženje može da prijavi najviše jednog posmatrača. Kada je reč o stranim posmatračima, zainteresovane međunarodne i strane organizacije i udruženja RIK-u podnose prijavu i spisak lica koja se prijavljuju za posmatrače, kao i spisak prevodilaca koji će biti u pratnji prijavljenih posmatrača. Sve to mora da se učini na odgovarajućem obrascu. Prijavu i spisak RIK dostavlja Ministarstvu spoljnih poslova, koji zatim daje mišljenje i koje je dužno da to mišljenje Komisiji dostavi u roku od tri dana od dana njenog prijema. Ako je mišljenje pozitivno, na sednci RIK se konstatuje da je međunarodnoj ili stranoj organizaciji, odnosno udruženju odobreno praćenje zbora. I predstavnici stranih država mogu da se prijave da prate rad biračkih odbora, tako što će prijavu RIK podneti preko Ministarstva spoljnih poslova do 6. marta, spisak lica koja se prijavljuju za posmatrače i spisak prevodilaca. Kada RIK konstatuje da su ispunjeni uslovi, podnosioci prijave dobijaju odgovarajuća ovlašćenja, a domaćim i stranim posmatračima i prevodiocima se izdaju akreditacije koje su dužni da nose na vidnom mestu. Troškove praćenja izbora snose podnosioci prijave čiji posmatrači prate izbore.
