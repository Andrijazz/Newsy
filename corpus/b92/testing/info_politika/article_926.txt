> Izvor: B92
> Datum: sreda 19.02.2014
> Rubrika: info_politika
> Naslov: Dačić sa delegacijom Sardinije
> Članak:

Beograd -- Ivica Dačić razgovarao sa delegacijom Sardinije i predstavnicima Univerziteta u Sasariju i opštine Stintino o saradnji i obeležavanju Prvog svetskog rata.
Premijer Srbije je istakao da Vlada Srbije podržava zajednički rad Univerziteta u Sasariju i Beogradskog Univerziteta na obeležavanju sto godina Prvog svetskog rata i utvrđivanju istorijskih činjenica o boravku 3.600 srpskih vojnika i civila na lečenju na Sardiniji, od kojih je 1.600 umrlo za vreme lečenja.
Vlada Srbije se zalaže za dostojanstveno obeležavanje Prvog svetskog rata i verodostojno prikazivanje istorijskih činjenica. Na sastanku su razmatrane i mogućnosti ekonomske saradnje Sardinije i Srbije, pre svega u oblasti proizvodnje zdrave hrane, dodaje se u saopštenju.
