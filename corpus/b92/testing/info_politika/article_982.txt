> Izvor: B92
> Datum: petak 21.02.2014
> Rubrika: info_politika
> Naslov: Antić od DZ na Konjarniku
> Članak:

Beograd -- Kandidat SPS-PUPS-JS Aleksandar Antić kaže da je nedopustivo da 25.000 građana Konjarnika ostvaruje zdravstvenu zaštitu u neuslovnim prostorijama Doma zdravlja.
Antić je, obećavši da će to promeniti izrazio uverenje da će koalicja čiji je kandidat na beogradskim izborima "napraviti veliko pozitivno iznenađenje" i da će sa svojim timom imati priliku da vodi ovaj Grad.
"Moramo da prestanemo da gradimo nove zdravstvene objekte dok nam već postojeći objekti i kapaciteti propadaju", rekao je Antić, saopštila je SPS. On je istakao i da je "naša obaveza da obezbedimo pristojne uslove rada medicinskog osoblja i pristupačno lečenje našim gradjanima". "Imamo puno problema i naše je obećanje da ćemo da rešavamo jedan po jedan i to onim redom koji najviše znače ljudima, čije će rešavanje učiniti život gradjana kvalitetnijim", rekao je Antić. Prema njegovim rečima, Beograd mora da se razvija da pravi velike objekte ali nijednog trenutka ne možemo da zaboravimo na male probleme ljudi koji život čine svakodnevno boljim i lišijim. "Naša je obaveza da se brinemo o ljudima kojima je pomoć neophodna, da se birnemo o mladima, da im otvaramo perspetivu života u našem gradu, rekao je Antić. On je istakao da "svi pričaju velike priče, ali ono po čemu se razlikuje naša Koalicija i po čemu se ja razlikujem jeste jedinstvena briga i odnos prema ljudima, što nas izdvaja od ostalih" "Znam probleme Beogradjana i znam šta su najvažnija pitanja, ali se u centar moje politike uvek nalaze ljudi i njihove potrebe, jer Beograd su pre svega ljudi", rekao je Antić.
