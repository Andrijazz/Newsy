> Izvor: B92
> Datum:  
> Rubrika: info_politika
> Naslov: DSS: Put ka EU je poguban
> Članak:

Kikinda -- Sporazum o stabilizaciji i pridruživanju sa EU uništava srpsku poljoprivredu, ocenio je u Kikindi potpredsednik DSS-a Nenad Popović.
Popović je dodao da Srbija mora da "odustane od pogubnog puta u EU" kako bi primena tog sporazuma bila obustavljena. Prema njegovim rečima, Srbija je zbog primene S SP-a potpuno ukinula carine na uvoz svih poljoprivrednih proizvoda iz EU.
Popović je upozorio da je time odobren uvoz strane robe koja će na srpskom tržištu "potpuno potisnuti robu srpskog seljaka". "Naš seljak ne može da izdrži borbu sa seljakom iz EU koji ima 10 do 15 puta veće subvencije i koji nikada nije imao sankcije i bio bombardovan", rekao je potpredsednik DSS-a.
