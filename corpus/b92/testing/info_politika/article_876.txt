> Izvor: B92
> Datum: ponedeljak 17.02.2014
> Rubrika: info_politika
> Naslov: "BG kao država-mora da ga vodi tim"
> Članak:

Beograd -- Beograd je kao država i mora da ga vodi pet ili šest ljudi, gradonačelnik će biti samo prvi među jednakima, kaže potpredsednica SNS Zorana Mihajlović.
Ona je gostujući u "Kažiprstu" rekla je da će se "naprednjaci dogovoriti oko toga ko će biti taj prvi među jednakima", ali da je za nju najvažnije da je tim uigran.
"Beograd se ne osvaja samo radi vlasti. Jasno smo pokazali da ne može da ga vodi jedan čovek, videli smo kako je bilo kada je Dragan Đilas privatizovao svu vlast u Beogradu", rekla je ona.
Zorana Mihajlović je na pitanje zašto je ime kandidata za gradonačelnika "najstrože čuvana tajna SNS" rekla da joj nije jasno zašto se insistira na pitanju ko će biti gradonačelnik, a pristala je samo da kaže ko bi mogao da bude u tom timu i navela imena Nebojše Stefanovića, Siniše Malog, svoje, ali i Gorana Vesića.
Bajatovićeve izjave o tome da je "ruski čovek" mogu da utiču loše na odnose Srbije i Rusije, rekla je Mihajlovićeva govoreći o situaciji u Srbijagasu. Opširnije o tome na stranicama Biza. Bajatovićeve izjave o tome da je "ruski čovek" mogu da utiču loše na odnose Srbije i Rusije, rekla je Mihajlovićeva govoreći o situaciji u Srbijagasu. Opširnije o tome na stranicama Biza. Govoreći o glavnim adutima za beogradske izbore, navela je projekat "Beograd na vodi", čija bi prva faza trebalo da počne ove godine. "Taj projekat nije samo za Beograd, već za celu Srbiju, da se angažuju svi koji mogu da rade, da se pozovu i privuku i mala i srednja preduzeća, da se oživi građevniski sektor", rekla je ona. Što se parlamentarnih izbora tiče, Mihajlovićeva smatra da će biti neizvesni. "To je stalno govorio i predsednik naše stranke. Govorio je na sastancima da ne budemo sigurni da ćemo ih dobiti i da je pred nama puno prepreka. Istraživanja se rade 'na današnji dan', a videćemo šta će biti do 16. marta. Na nama je da u ovoj kampanji građanima objasnimo šta smo uradili i šta ćemo da radimo", rekla je ona. Potpredsednica SNS ponovila da se na ovim izborima "bira da li će u Srbiji biti vlast naroda ili vlast tajkuna". "Možda se nekome to ne dopada, ali ova vlada je jedina imala opipljive rezultate u borbi protiv korupcije i kriminala. Kada sam govorila o tom, ja sam imenovala Miškovića, ne bih imenovala stranke, jer oni koji imaju dovoljno kapitala, kojima ne odgovara SNS u vladi i nastavak borbe koju vodi Aleksandar Vučić, oni će pokušati da kupe određene političare. Bili smo svedoci toga u prethodnim vladama, ne bismo imali ovakvu Srbiju kakvu smo nasledili da nije bilo tako", rekla je ona. Ona je navela da SNS ni sa kim nije razgovarala o postizbornim koalicijama. "Ne formira se baš tako lako vlada. Za nas je važno da se sve vremenski oroči, rekli smo da će zakoni za privredu biti doneti do kraja juna, reformisanje Srbijagasa i javnih preduzeća i drugi ciljevi. Oni sa kojima budemo razgovarali, moraju to da prihvate", rekla je ona. Odgovarajući na pitanje kako razdvaja ministarsku funkciju i angažman u kampanji SNS, a u svetlu reakcija Agencije za borbu protiv korupcije, Zorana Mihajlović je rekla da uvek poštuje zakone. "Nisam baš od juče u ovom poslu. Nema razlike u mom radu od pre 18 meseci, od dana kada je počela kampanja i danas. Ja sam stalno negde na terenu, nisam u Kolubari prvi put, tamo sam bila kao ministar energetike i na toj sam funkciji dok parlament ne izabere nekog drugog. Tamo smo vodili petočasovne pregovore o štrajku", rekla je ona. Na konstataciju da prijem građana u Skupštini Beograda sada ima drugačiju konotaciju, s obzirom na činjenicu da je Mihajlovićeva prva na listi SNS za Beograd, ona je rekla da ne stoje insinuacije da je u pitanju neka zloupotreba u kampanji. Takođe, ona je istakla da nije dobro da se o odlukama Agencije upoznaje preko medija. "Preko medija sam saznala da se Agencija sprema da pokrene postupak, a mislim da kao neki funkcioner zaslužujem da budem informisana o tome na drugi način. Još pre je stiglo slično saopštenje gde nije bilo mog imena, ali sam u njemu bukvalno nacrtana. Prvo, ni sa kim ne bi trebalo da se razgovara kroz medije, a drugo, mi smo u kampanji i kada neko od građana čuje da Agencija za borbu protiv korupcije i kriminala pokreće postupak, da li mislite da oni zaista razumeju o čemu se radi i znaju da razlikuju da se govori o zloupotrebi funkcije ili misle da je nešto drugo", rekla je ona.
