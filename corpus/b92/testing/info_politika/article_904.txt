> Izvor: B92
> Datum: utorak 18.02.2014
> Rubrika: info_politika
> Naslov: "Očistićemo divlje deponije u BG"
> Članak:

Beograd -- U Borči počelo čišćenje divlje deponije a sekretar privremenog organa Goran Vesić poručio je da će biti očišćene divlje deponije u gradu.
"Nastavićemo sa akciom čišćenja deponija jer su one veliki problem u Beogradu".
"Nažalost, u prethodnom periodu prošla vlast se nije puno bavila tim problemom iz meni nepoznatih razloga, jer deponije nisu samo ruglo za grad već i izvor zaraza i zato smo odlučili da ove godine damo akcenat na čišćenju divljih deponija", rekao je Vesić On je naglasio da će taj problem morati da bude sistemski rešavan i da se nađe način da kompanije koje prave divlje deponije, a među njima su pre svega građevinske, budu kažnjavanje. Vesić je najavio i da će biti sprovedene akcije usmerene ka građanima, jer deo divljih depnija nastaje zbog toga što oni bacaju otpad na ta mesta. "Nastavićemo cele godine da radimo na uklanjanju divljih deponija, a ne mogu da shvatim da bilo kome pada na pamet da pravi deponiju pored obdaništa," rekao je Vesić i podvukao da divlje deponije nisu nešto što bi trebalo da bude obeležje Begrada. On je naveo da je sramota za grad da ima 220 divljih deponija i najavio je da će biti osvetljena mesta gde se one prave, a biće postavljene i kamere. Govoreći o deponiji u Borči, čije je uklanjaje danas pocelo, Vesić je rekao da je ona jedna od urgentnih, jer se nalazi pored vrtića, a sa nje će biti odneto oko 50 kubika zemlje i 180 kubika različitog otpadnog materijala. Sekretar privremenog organa se osvruo i na gradsku deponiju u Vinči i najavio da će je predstavnici grada i republike obiće narednih nedelja, jer je ona najveći problem Beograda. "Ta deponija ne može još mnogo godina da prima otpadni materijal i naša želja je da u narednom periodu, kao gradska vlast koja će voditi grad, uradimo modernu fabriku za reciklažu i rešimo problem deponije u Vinči", rekao je Vesić. Prema njegovim rečima, deponija u Vinčije jedan od najveći ekoloških problema u Beogradu i prava ekološka bomba na Balkanu, ali je nekoliko velikih evropskih kompanija koje se bave reciklažom zaianteresovano da uđe u posao za izgradnju fabrike za reciklažu.
