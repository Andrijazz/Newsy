> Izvor: B92
> Datum: nedelja 16.02.2014
> Rubrika: info_politika
> Naslov: Jovičić:Nemar prethodne vlasti u BG
> Članak:

Beograd -- Funkcioner SNS Aleksandar Jovičić kaže da je glas za tu stranku glas za investicije, upozorivši da je u 2013. u Beogradu izdato svega 40 građevinskih dozvola.
"Nedopistivo je da je u 2013. u Beogradu izdato samo 40 građevinskih dozvola. Na taj način grad nije mogao da se razvija", rekao je Jovičić, koji je i kandidat za odbornika skupštine grada, na štandu naprednjaka ispred TC "Ušće".
Jovičić je naveo da je ono na šta će SNS u narednom periodu obratiti pažnju decentralizacija Beograda i podvukao da je nedopustivo da je u prethodnom periodu grad raspolagao sa 87 milijardi dinara u budžetu, a svih 17 opština sa 11 milijardi dianra godišnje. "Ono što želimo ga naglasimo to je da je glas za SNS, glas protiv kapilarne korupcije u javnim preduzećima - na stotine miliona dinara odliveno je novca raznim nameštanjem tendera", kazao je on. Glas za SNS je glas za borbu protiv kriminala i korupcije, za decentralizaciju, dodao je Jovičić, uz poruku da će grad imati efikasniju upravu gde će svaki građanin u adekvantnom vremenskom periodu moći da dobije građevinsku dozvolu i druga potrebna dokumenta. Prema njegovim rečima, Beograd je najatraktivnija lokacija u ovom delu Evrope, ali da to nije iskorišceno zbog nemara prethodne gradske vlasti. Govoreći o opštni Novi Beograd Jovičić je ukazao da projekat "Terazije 1930" gde se, kako je rekao, na potpuno netransparentan način radilo i gde je na otišlo na desetine hiljada evra. "Treba ubrzati sve proceduralne aktivnosti dobijanja dozvola i dokumentacije. Inertno je bilo rukovodstvo u toj opštini, radilo veoma sporo i tromo i želimo da pokažemo, kroz pobedu u Beogradu, da stvari mogu ići neuporedivo brže i efikasnije", podvukao je Jovičić.
