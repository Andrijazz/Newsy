> Izvor: B92
> Datum:  
> Rubrika: info_politika
> Naslov: Prva koalicija SNS i NDS
> Članak:

Vranjska Banja -- Skupština opštine Vranjska Banja izabrala je novu predsednicu Slavicu Sotirović iz NDS Borisa Tadića, koju su podržali SNS i URS.
Prethodno je smenjen dosadašnji predsednik opštine Predrag Milenković iz SPS.
Prema koalicionom sporazumu, koji je potpisan 13. februara, novu vladajuću koaliciju u Vranjskoj Banji čine odbornici Demokratske stranke (DS), čiji je ceo odbor u Vranjskoj Banji u međuvremenu prešao u Novu demokratsku stranku (NDS), Srpske napredne stranke (SNS) i Ujedinjenih regiona Srbije (URS), dok u opoziciji ostaje jedino Socijalistička partija Srbije (SPS). Slavica Sotirović je za agenciju Beta izjavila da će kao predsednica opštine najpre sagledati celokupnu situaciju u Vranjskoj Banji da bi u narednom periodu sa timom ljudi iz koalicije donela odluku o tome šta će po prioritetu biti rađeno u narednom periodu da bi se omogućila ulaganja i privukli investitori. SPS je tako prvi put od svog osnivanja u opoziciji na lokalu u jednom delu Grada Vranja, čija je Vranjska Banja gradska opština.
