> Izvor: B92
> Datum: subota 15.02.2014
> Rubrika: info_politika
> Naslov: "Siromaštvo velika pretnja mladima"
> Članak:

Kragujevac -- Predsednik NDS Boris Tadić izjavio da se vratio u dnevnu politiku zato što postoji opasnost da će mladi Srbije svoje život provesti u siromaštvu.
"U poslednjih godinu i po dana opasnost nad životom pod siromaštvom svakog mladog čoveka je zastrašujuća. Trećina gradjana Srbije, mladih Srbije, ima, na žalost, ovog trenutka opasnost da će provesti čitav svoj vek u siromaštvu".
"To je razlog što sam se vratio u dnevnu politiku u Srbiji, pokušavajući da se stvari poprave, da se stvari izleče", rekao je Tadić na otvaranju prostorija Nove demokratske stranke u Kragujevcu Bivši predsednik Srbije i doskorašnji počasni predsednik Demokratske stranke rekao je da "Nova Demokratska stranke kritikuje, pre svega, vlast, ali i opoziciju". "Opoziciju kritikujemo zboog toga što nije kritikovala vlast na vreme i obezbedila joj da postane popularna bez suštinskih razloga, a vlast zbog toga što ne pokazuje sposobnost da rešava suštinske probleme zemlje i građana", rekao je Tadić. On je naglasio "da NDS ima ljudski potencijal kakav danas nema ni jedna stranka u Srbiji". "Vrlo brzo su nam prišli i ljudi iz drugih stranaka. Napravii smo selekciju najboljih ljudi iz drugih stranaka, ali smo i otvorili naša vrata i ljudima koji nikada nisu učestvovali u politici, stručnim ljudima, koji imaju svest o značaju političkih procesa", rekao je Tadić. On je podsetio da je Kragujevac, u vizijama Srbije, uvek bio jedno od centralnih mesta, te da je prethodnih godina velika energija posvećena tom gradu i Šumadiji, uopšte. "Napravili smo uspeh sa FIAT-om, ali taj uspeh nije dovoljan. Nama je potrebno mnogo više takvih investicija, kako bi Srbija imala stabilnu i razvojnu ekonomiju", rekao je Tadić i istako da je zahvalan velikim kompanija koje su došle u Srbiju i Kragujevac i ocenio su Srbiji potrebna mala i srednja preduzeća da bi se smanjila nezaposlenost. Tadić je kritikovao Vladu Srbije zato što je državu za godinu dana zadužila za 6,8 milijardi evra i da je, kako je rekao, pokazala nesposobnost u dovođenju investicija, koje su skoro pet puta manje u odnosu na period kada je bio predsednik Srbije.
