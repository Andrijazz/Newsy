> Izvor: B92
> Datum: petak 21.02.2014
> Rubrika: info_politika
> Naslov: Za Prajd svi sem DSS-a
> Članak:

Beograd -- Svi kandidati za gradonačelnika Beograda osim iz DSS saglasni da Paradu ponosa treba održati u Beogradu uz neophodno obezbeđenje sigurnosti i učesnika i grada.
Jedini koji je bio decidno protiv je Aleksandar Popović iz Demokratske stranke Srbije.
Učestvujuć u debati Istinomera pod nazivom "Da se ne lažemo", kandidat SPS-a za gradonačelnika Aleksandar Antić podovukao je da se zalaže za pravo na slobodu izražavanja opredeljenja, ali je ukazao da ne želi da se ponove scene od pre nekoliko godina kada je bio razlupan grad.
"Podržaću Paradu ponosa kada budemo procenili da ona može da bude održana bez ugrožavaja života", rekao je Antić i sa tim stavom u potpunosti se složila i nosilac liste SNS za beogradske izbore Zorana Mhajlović. Ona je rekla da je za održanje Prajda, ukoliko procena bezbednosti bude pozitivna. Kandidat LDP za gradonačelika Željko Ožegović naglasio je da će se boriti za pravo gradjana na različitost. Ispred DS na skupu je učestvovao Aleksandar Bjelić koji je naglasio da on lično nema ništa protiv održavanja Parade ponosa, ali da se postavlja pitanje poruke koja se Prajdom šalje. "Pitanje je šta su posledice, jer ako bi to bila situacija kao pre nekoliko godina, onda nisam za to. Dakle - da, ali bojim se da to neće moći biti uskoro", rekao je Bjelić. I kandidat URS-a za graonacelika Beograda Sazana Grubješić saglasna je da nema niša protiv održavanja skupova uokoliko su ti skupovi mirni, uključujući i Paradu ponosa. Jedini koji je bio kategoarički protiv Prajda je kandidat DSS Aleksandar Popović. Na pitanje da li ste za održavanje Parade ponosa, Popović je kratko odgovorio - ne.

Političke partije uglavnom su saglasne oko magistralnih pravaca razvoja Beograda, i dele uverenje da je ključ ekonomskog razvoja prestonice privlačenje investicija i otvaranje novih radnih mesta kako bi se gradski budžet ojačao na prihodnoj strani. Nosilac liste SNS na prestojećim gradskim izborima Zorana Mihajlović istakla je da naprednjaci žele da od Beograda naprave razvojni centar, odnosno osnaže ekonomiju prestonice, i to ne samo kroz projekat "Beograd na vodi", već i kroz pokretanje malih i srednjih preduzeća. "SNS će odgovorno voditi Beograd stvarajući ambijent u kojem će i mladi i penzioneri imati dobar život i ovo je šansa da gradjani glasaju za sebe, jer isto onako vredno kako smo radili u Vladi Srbije radićemo i u Beogradu", rekla je Mihajlović. Predstavnik DS-a bivši gradski menadžer Aleksandar Bijelić je sa Mihajlovićevom polemiosao o dostignućima prethodne gradske vlasti. Oni su su nastavili odavno započetu raspravu o tome kolika je zapravo zaduženost Beograda, jer je, prema računu privremenog organa gradske uprava ona blizu milijardu evra, dok DS tvrdi da je grad zadužen za oko 300 miliona evra, jer u ukupni dug prestonice ne uračunava dugovanja gradskih javnih preduzeća. Jedna od centralnih tema te polemike bila je i sudbina sistema naplate usluga javnog prevoza sistemom "Bus plus", koji je, prema rečima Mihajlovićeve, bez ikakvog razloga bio poveren privatnoj kompaniji tako da grad namerava da ga vrati pod svoje okrilje, onako kako je sistem naplate u "Parking servisu" u stoprocentnom vlasništvu tog komunalnog preduzeća.

Aleksandar Bijelić iz Demokratske stranke je rekao da će, ukoliko gradjani toj stranci povere upravljanje gradom, ona to činiti upravo onako kako je činila u vreme gradonačelnika Dragana Djilasa, razvijajući Beograd kao modernu metropolu i stavljajući akcenat na socijalnu politiku, odnosno pomoć penzionerima i trudnicama. Kada je reč o sistemu "Bus plus", on je, kako je podsetio Bijelić, od samog početka bio meta opstrukcije mnogih stranaka, a da danas oni koji su ga najviše kritikovali zapravo žele da ga zadrže kao efikasan sistem naplate. Objašnjavajući zašto je taj posao poveren privatnoj kompaniji, Bijelić je rekao da su troškovi uvodjenja sistema bili visoki i da je taj teret na sebe potpuno preuzeo privatni partner. Bijelić je dodao da će ključni projekat gradske vlasti, ukoliko DS dobije poverenje Beogradjana, biti nastavak rada na kompletiranju dokumentacije za gradnju metroa, a taj projekat, kako je istakao, ne može biti realizovan bez dogovora gradske i republičke vlasti. Kandidat za gradonačelnika Liberalno-demokratske partije Željko Ožegović objasnio je da Beograd ne može da bude centar regiona i sedište u koje će dolaziti investitori ukoliko se ne bude radilo na razvoju infrastrukture, bezbednosti i kulturnog života. "Mora se stvoriti ambijent da Beograd bude grad investicija i za to se moraju reformisati institucije u gradu i pripremiti lokacije za investitore. Gradski poslovni prostor je velika mogućnost za punjenje budžeta i prodaja po tržišnim cenama može stvoriti veliki potencijal. Ne treba ići u nova zaduživanja, već raspolagati onim što grad ima", rekao je Ožegović. Sastavni deo njegovog programa, biće smanjenje javnog duga, povećanje zaposlenosti, veća izdvajanja za kulturu i bezbednosti, zadovoljavanje potreba invalida i pokretanje programa gerontopomoći, čiji bi primaoci bili penzioneri o kojima danas nema ko da se stara. Kandidatkinja za gradonačelnika Ujedinjenih regiona Srbije Suzana Grubješić istakla je da se uz pomoć štednje i stezanja kaiša nije razvila nijedna država ili grad, i da je zato, umesto solidarnog poreza, ključ razvoja Beograda u investicijama. URS predlaže da se mladi ohrabre da udju u preduzetničke vode tako što bi im grad obezbedio besplatan poslovni prostor, a investicioni i razvojni potencijal gradskih opština želi da podstakne preusmeravanjem većeg dela gradskog budžeta u opštinske kase. Prema njenim rečima, pre grandioznih projekata, kakav su "Beograd na vodi" ili metro, iako ih URS podržava, treba uraditi sve ono što može da bude završeno u kratkom roku i sa relativno malim ulaganjima, a to je širenje vodovodne mreže i asfaltiranje ulica van gradskog jezgra. Kandidat za gradonačelnika Socijalističke partije Srbije Aleksandar Antić koji je objasnio da se politika moderne levice, pa i njegov gradonačelnički program, fokusira pre svega na ljude i pomoć onima koji ne mogu sami da se izbore sa težinom života sa kojim se danas suočavamo. "Ključno je podići zaposlenost jer se gradski budžet puni od poreza na zarade zaposlenih, definisati nove industrijske zone, promeniti politiku grada prema gradskom gradjevinskom zemljištu... Ukupna situacija u Srbiji nije sjajna pa je prirodno da je i situacija u Beogradu teška, ali situacija nije toliko tragična da treba da pričamo samo o crnoj slici pred nama", rekao je Antić. Kandidat za gradonačelnika Demokratske stranke Srbije Aleksandar Popović pozvao je gradjane da se posredstvom Interneta upoznaju sa detaljima plana te stranke za Beograd, i obećao decentralizaciju grada kako bi se omogućio ravnomeran razvoj. Ta stranka bi, kako je rekao, ukoliko bi joj bilo povereno kormilo Beograda, donela desetogodišnji program razvoja infrastrukture, a to bi podrazumevalo stvaranje industrijskih zona, proširenje pristaništa uz javno privatno partnerstvo, popunjavanje praznih fabričkih hala, ekonomski isplativo upravljanje deponijama... "Kad vlada ima problem sa finansijama i grabi od lokalnih samouprava, logično je da Beograd u takvoj situaciji najviše nastrada", rekao je Popović, koji smatra da je projekat "Beograd na vodi" zavisi od mnogih faktora koji su van domašaja gradske vlasti. Pitanja za učesnike tribine su preko Interneta slali i gradjani, a najviše njih se interesovalo za stav stranaka o zabrani prodaje alkoholnih pića u večernjim satima i odnos prema paradi ponosa.
