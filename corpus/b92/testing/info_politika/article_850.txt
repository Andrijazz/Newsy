> Izvor: B92
> Datum: ponedeljak 17.02.2014
> Rubrika: info_politika
> Naslov: SNS: Jeftini marketinški trikovi DS
> Članak:

Beograd -- SNS je u odgovoru na saoptenje DS navela da nema vremena kao DS za za igrarije i jeftine marketinške trikove.
"Dok su Srpska napredna stranka i njen predsednik, Aleksandar Vučić, zauzeti sprovođenjem suštinskih reformi, koje će konačno izlečiti srpsku ekonomiju, Demokratska stranka ima vremena za igrarije i jeftine marketinške trikove", saoštili su naprednjaci.
SNS navodi da ništa neće promeniti činjenicu da je Srbija opljačkana, tokom 10 godina vladavine Demokratske stranke, i da su u to vreme tajkuni kontrolisali državu. "Srbiji nisu potrebni ljudi koji misle samo na vlastite interese, niti pohlepni političari koji se bahato bogate na račun građana Srbije", saopštila je ova stranka. Oni navode da je Demokratska stranka imala svoju šansu, a sada je vreme da se krene dalje. "Promene su već počele, one su nezaustavljive, i Srpskoj naprednoj stranci potrebne su još četiri godine kako bi završila započet posao, i od Srbije stvorila modernu i uređenu državu", stoji u saopštenju SNS-a.
