> Izvor: B92
> Datum: ponedeljak 17.02.2014
> Rubrika: info_politika
> Naslov: Čvršća veza Srbije i Azerbejdžana
> Članak:

Beograd -- Ministri odbrane Srbije i Azerbejdžana, Nebojša Rodić i Zakir Hasanov, potpisali su danas u Beogradu sporazum o saradnji u oblasti odbrane.
Posle potpisivanja tog dokumenta u Domu garde u Topčideru, dvojica ministara su izrazila zadovoljstvo što će dobri odnosi dve države biti dodatno unapređeni.
Rodić je istakao da potpisani sporazum stvara formalno pravni okvir za dalje unapređenje naše vojno-ekonomske, vojno-obrazovne i vojno-medicinske saradnje. Prema njegovim rečima, poseta i potpisivanje sporazuma su rezultat razvoja dobrih i prijateljskih odnosa, "a posebno nakon donošenja deklaracije o prijateljskim odnosima i strateškom partnerstvu dve države, koji su u februaru prošle godine u Bakuu potpisali predsednici Tomislav Nikolić i Ilham Alijev". Zaharov je istakao da je vojna saradnja dve države veoma važna i da će zahvaljujući potpisanom sporazumu biti dodatno unapređena. "Naša saradnja u oblasti odbrane je dobra, ali će se nastaviti i razvijati" rekao je on.
