> Izvor: B92
> Datum: ponedeljak 17.02.2014
> Rubrika: info_politika
> Naslov: "Škola u naselju Stepa do 31. jula"
> Članak:

Beograd -- Izgradnja škole i vrtića u naselju Stepa Stepanović biće završena 31. jula - izjavio je sekretar Privremenog organa grada Beograda Goran Vesić.
On je, gostujući u jutarnjem programu Studijas B, rekao da će izgradnja škole početi 28. februara, a vrtića nekoliko dana kasnije. Obavljeni su svi potrebni radovi i dobijene dozvole, sve je uradjeno po zakonu, novac je obezbedjen i izabrana kompanija koja će graditi objekte.
Sve što se dešava u vezi ove škole i vrtića je po jednom utvrđenom redu, naglasio je Vesić. On je podsetio da je tender raspisan početkom septembra, a zatvoren 28. oktobra. Odluka o izvođaču radova doneta je sredinom novembra, a 4. decembra potpisan je ugovor sa izvođačem. Kada smo mi došli na vlast u novembru shvatili smo da se do tada niko nije bavio time da je potreban nadzor pa smo početkom decembra raspisali tender za nadzor koji je završen 31. januara i izabrana je kompanija koja će vršiti nadzor radova Građevinska dozvola je izdata 5. februara, radovi su prijavljeni 13. februara i po zakonu 15 dana od te prijave, dakle 28. februara, može da se počne sa radom. Znači ništa se neplanirano nije desilo i 1. septembra će vrtić i škola primiti decu, rekao je Vesić i demantovao da su radovi mogli da počnu u novembru. Mogli su da počnu, a da neko krši zakon. Uradili smo sve što je trebalo da se uradi, po propisima i uz poštovanje svih neophodnih postupaka i držali smo se svih zakonskih tokova i tako ćemo raditi i ubuduće, istakao je Vesić. Govoreći o pregovorima oko preuzimanja sistema , kao i da je izvesno da će taj sistem uskoro ponovo biti gradski. To će podrazumevati potpuno drugačiju politiku, odnosno naplatu karata u gradskom prevozu, kao i naplatu parking mesta u gradu, koja će biti pod okriljem Direkcije za javni prevoz grada Beograda. To će omogućiti i više novca za restruktuiranje Gradskog saobraćajnog preduzeća, kao i da se ozbiljnije priđe rešavanju problema saobraćaja u Beogradu, istakao je Vesić. Prema njegovim rečima, postoji realan problem oko naplate karata u gradskom prevozu, ali postoje i drugi problemi u tom preduzeću. Ono će, kako je ukazao, morati da promeni način rada, da se prilagodi novom vremenu i da ne živi samo od subvencija kao do sada. Vesić je takođe dodao da će se posle izbora raditi analiza i ozbiljna rekonstrukcija postojećeg komunalnog sistema u Beogradu, podsetivši da već sada postoje preduzeća koja samostalno mogu da funkcionišu na tržištu, kao i preduzeća za koja će se tražiti strateški partner. Sekretar Privremenog organa grada Beograda istakao je da su vanredne kontrole pokazale da je kvalitet mesa i mesnih prerađevina na beogradskim pijacama zadovaljavajućeg kvaliteta. On je gostujući na Studiu B istakao da se sporna prodaja nije dogodila na Zemunskoj pijaci, već da se meso sumnjivog kvaliteta prodavalo iz gepeka ispred pomenute pijace. Prema njegovim rečima, naložen je vanredni nadzor, iako je to obaveza republičke inspekcije, ali zbog potrebe da se ovaj problem što pre reši Privremeni organ je naložio kontrolu mesa na svim beogrdaskim pijacama. "Kontrola je pokazala da je meso dobrog kvaliteta, osim u dva slučaja iako su odstupanja bila u zakonskim okvirima ", ukazao je Vesić i pozvao građane Beograda da meso i mlečne proizvode kupuju isključivo na pijacama jer se na njima vrši veterinarska, sanitarna i druga potrebna inspekcija. Takođe, on je rekao da je u poslednje vreme pojačana kontrola Komunalane policije oko beogradskih pijaca, kako bi se preprodavci uklonili sa tih mesta, podsetivši da je ta kontrola rađena oko Kalenić, Bajloni i Vidikovačke pijace i najavio nastavak akcije i u budućnosti. "U ovoj fazi se ne oduzima roba od preprodavaca, osim mesa i mlečnih proizvoda, i pišu se mandatne kazne uz upozorenje da će ubuduće biti oduzimana roba, jer to nije fer ni prema prodavcima koji plaćaju zakupninu za tezge", istakao je Vesić i dodao da je gradski Sekretarijat za poljoprivredu saopštio da su vanredne kontrole pokazale da je kvalitet mesa i mesnih prerađevina na beogradskim pijacama zadovaljavajućeg kvaliteta. On je najavio da će Beograd u buduće imati više komunalnih policajaca, kojima će prioritet biti da se uvede red oko pijaca, oko parkiranja, a ne samo da budu angažovani na naplati busplus karata.
