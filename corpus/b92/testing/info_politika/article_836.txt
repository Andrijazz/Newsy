> Izvor: B92
> Datum: nedelja 16.02.2014
> Rubrika: info_politika
> Naslov: "Trebaće nam i predsednički izbori"
> Članak:

Novi Sad -- Koalicija SPS-PUPS-JS se zalaže za promene i reforme, ali "ne one koje će da pojedu ljude", poručio lider SPS Ivica Dačić na početku izborne kampanje.
Dačić je obraćajući se na konvenciji u novosadskom "Spensu" rekao da su potrebni izbori u Vojvodini, ali u narednom periodu i predsednički.
Dačić je rekao da se u Srbiji sve promenilo, da su stoga potrebni izbori i na nivou Vojvodine, lokalni, a, kako je rekao, "ne sada, ali u narednom periodu i predsednički".
Lider socijalista je rekao da se svi poznaju već 20 godina, da je teško da će neko za vreme ove izborne kampanje promeniti mišljenje i da se zna ko je gde i šta bio i za vreme sankcija, i bombardovanja i podvuako da je tada sve u Srbiji radilo.#Dačić pozvao građane da glasaju za politiku koja je vratila ugled #Srbija u svetu! #izbori2014 pic.twitter.com/Z1cTirmqsg Dijana Vukomanović (@vukomand) February 16, 2014
#Dačić pozvao građane da glasaju za politiku koja je vratila ugled #Srbija u svetu! #izbori2014 pic.twitter.com/Z1cTirmqsg

On je kazao da je nakon toga došao 5. oktobar i da to i nije problem jer svaka vlast mora da padne, ali je problem što su neki kao uzor postavili tranziciju, a ne čoveka. Dačić je kazao da su studenti bili za promene 5. oktobra, a ostali bez prava za školovanje, njihovi roditelji podržali decu i ostali bez posla, a penzioneri unuke i dobili to da su penzije dovedene skoro na nivo statističke greške.

"Hoćemo promene i reforme, ali ne takve koje će da pojedu ljude i nakon kojih će veliki broj građana ostati bez posla i bez penzija", poručio je lider socijalista. Dačić je pozvao građane Srbije da "glasaju za politiku kojaje vratila ugled Srbiji u svetu".

"Poštujmo sami sebe. Srbija kakva god da je, za nas je najlepša i najbolja zemlja na svetu. Srbija mora da ide ka EU i svako ko drukčije kaže laže. Oduvek sam bio nacionalista, ali nisam samoubica i neću da vodim narod da bije glavom o zid. Samo se budala dvaput sapliće na isti kamen", rekao je Dačić. Premijer je rekao i da "Srbija ide ka EU, ali da je verna i prijateljima i braći koja je podržavaju" i da je najbolji interes zemlje saradnja sa Rusijom. Dačić je rekao da se zalaže za "zemlju gde svako ima pravo na svoje mišljenje". "Tamo gde se isto misli, ne misli se mnogo", rekao je Dačić.

Potpredsednik SPS Dušan Bajatović je rekao da je "ruski čovek koji vodi Južni tok", a da će koalicija "igrati utakmicu do kraja". "Kažu da ovo nisu izbori za prvo mesto. Ne postoje utakmice za drugo mesto, zato ćemo ovu igrati do kraja", rekao je on. Na početku konvencije okupljenima poručeno da je koalicija SPS-PUPS-JS jedina koja je izdržala probu vremena i probu teških odluka. "Ova koalicija je svoje programske ciljeve realizovala u praksi, nije se svađala, nije se delila, već je za ovih 6 godina postojanja rasla i razvijala se. Ovu koaliciju je ojačala zajednička briga o ljudima i za sve građane Srbije", rečeno je na konvenciji. Poručeno je da će SPS-PUPS-JS nastaviti da radi na tome "da svi ljudi koji rade još više zarađuju, da oni koji su nezaposleni dobiju posao, da penzioneri imaju sigurne penzije, da Srbija bude zemlja vrednih i bogatih domaćina, zemlja sigurne budućnosti za našu decu koja bi se obrazovala po svim evropskim i svetskim standardima".


