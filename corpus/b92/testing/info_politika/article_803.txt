> Izvor: B92
> Datum: petak 14.02.2014
> Rubrika: info_politika
> Naslov: Skupština o Tomiću u subotu u 10h
> Članak:

Beograd -- Prvo vanredno zasedanje Narodne skupštine Republike Srbije u 2014. zakazano je za subotu sa početkom u 10 časova, saopšteno je danas iz Narodne skupštine.
Predsednik parlamenta Nebojša Stefanović je sednicu sazvao na zahtev 111 narodnih poslanika.
U zahtevu utvrđen je dnevni red sa jednom tačkom i to Predlog odluke o odobravanju određivanja pritvora i vođenja krivičnog postupka protiv narodnog poslanika Dragana Tomića, koji je podneo Odbor za administrativno-budžetska i mandatno-imunitetska pitanja.
Prvo vanredno zasedanje Narodne skupštine Republike Srbije u 2014. godini održaće se u Velikoj sali Doma Narodne skupštine, Trg Nikole Pašića 13, navedeno je u saopštenju.
