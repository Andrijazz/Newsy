> Izvor: B92
> Datum: sreda 19.02.2014
> Rubrika: info_politika
> Naslov: LDP: Osnovati Savet za reforme
> Članak:

Niš -- Potpredsednik LDP-a Bojan Đurić rekao je u Nišu da ta partija predlaže osnivanje Saveta za reforme.
Savet bi, kako je objasnio Đurić, bio duži po trajanju od jedne vlade i bio bi garancija da će se reforme sprovoditi.
Savet ne bi trebalo da čine samo političari, već bi u njemu bili i predstavnici univerzitetske i poslovne zajednice, kao i predstavnici sindikata, rekao je Đurić na konferenciji za novinare na kojoj su predstavljeni kandidati LDP za poslanike iz Niša.
Govoreći o bezbednosti, Đurić je rekao da je za LDP neprihvatljiva ideja slanja policajaca u jedan, drugi ili treći gard Srbije, već da treba stvoriti uslove u kojima će lokalna zajednica uticati na kadrovska rešenja u policijskim uprava u svom mestu. Gradski menadžer LDP-a u Nišu Srđan Pešić najavio je da će omladina te partije narednog vikenda prekrečiti fašističke grafite i poruke mržnje na pojedinim niškim fasadama.
