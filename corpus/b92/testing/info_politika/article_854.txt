> Izvor: B92
> Datum: ponedeljak 17.02.2014
> Rubrika: info_politika
> Naslov: DS: SNS da objasni svoje podatke
> Članak:

Beograd -- DS traži od SNS da objasni zašto se podaci o nezaposlenosti u Srbiji koje ona iznosi u predizbornoj kampanji razlikuju od zvaničnih statističkih podataka.
Demokratska stranka ovo je zatražila u nastavku polemike saopštenjima sa SNS.
"Pošto SNS tvrdi da se DS bavi marketingom, a SNS ne, neka SNS objasni kako to nije laž kada Aleksandar Vučić 6. januara kaže da je nezaposlenost u Srbiji smanjena sa 25 odsto na 20,1 odsto, a zvanični podaci Republičkog zavoda za statistiku i Nacionalne službe za zapošljavanje pokazuju da je nezaposlenost u Srbiji porasla i da je ona 28,9 odsto", navodi se u saopštenju DS.
