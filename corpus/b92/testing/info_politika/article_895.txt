> Izvor: B92
> Datum: utorak 18.02.2014
> Rubrika: info_politika
> Naslov: “Ko neće NATO i EU da glasa za SRS”
> Članak:

Beograd -- SRS je kampanju za republičke izbore nastavila razgovorom sa građanima Zemuna, pozvavši sve koji su protiv ulaska Srbije u NATO i EU da glasaju za njih.
Na izbore izlazimo sa sloganom "I Kosovo i Rusija”, zbog toga što se Rusija, zajedno sa srpskim radikalima, bori za očuvanje Kosova i Metohije u sastavu Srbije, istakao je potpredsednik SRS-a Zoran Krasić.
Srpska radikalna stranka je, navedeno je u saopštenju, pozvala sve građane koji su protiv ulaska Srbije u NATO i EU da 16. marta podrže listu "SRS - dr Vojislav Šešelj". Na listi SRS-a su i predstavnici organizacija "Obraz i SNP "Naši", Mladen Obradović i Ivan Ivanović.
