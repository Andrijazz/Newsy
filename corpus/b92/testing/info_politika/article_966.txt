> Izvor: B92
> Datum:  
> Rubrika: info_politika
> Naslov: "Replika Terazija primer rasipanja"
> Članak:

Beograd -- Kandidat SNS za odbornika u Skupštini Beograda Aleksandar Jovičić kaže da je izgradnja replike Terazija primer rasipanja novca građana od strane Dragana Đilasa.
On je rekao da zbog toga treba utvrditi krivičnu odgovornost.
"Ova 'kula od kartona' koštala je 114 miliona dinara gradjane Beograda. To je još jedan u nizu promašenih projekata DS u glavnom gradu koji gradjanima nije doneo ništa, ali je itekako bio unosan za pojedince koji su bili bliski bivšoj vlasti", rekao je Jovičić.
Jovičić je novinarima ispred tematskog parka Replika Terazija između Buvlje pijace i železničke stanice u Novom Beogradu napomenuo da se nada će se utvrditi krivična odgovornost onih koji su bacili taj novac, a da će oni 16. marta snositi i političku odgovornost.
