> Izvor: B92
> Datum: sreda 19.02.2014
> Rubrika: info_politika
> Naslov: Koštunica: EU ugrožava Srbiju
> Članak:

Beograd -- Predsednik DSS Vojislav Koštunica ocenio je da EU ugrožava državnost, teritoriju i ekonomiju Srbije, saopšteno je danas iz DSS.
"Napravili smo razvijen program razvoja Srbije, program ekonomije političke neutralnosti, koji je u potpunosti na strani srpskog naroda i podrazumeva ekonomsku saradnju sa svima, u našu korist", rekao je Koštunica na predizbornom skupu u Velikoj Plani.
Bivši premijer Srbije rekao je da je u žemljama članicama EU, Grčkoj i Španiji, nezaposlenost veća od 26 odsto, a medju mladima više od 55 procenata. "Komesarka za unutrašnje poslove EU iznela je podatak da gubitak ekonomije zbog korupcije u EU iznosi oko 120 milijardi evra, što je blizu celokupnog budžeta organizacije", naglasio je predsednik DSS.
