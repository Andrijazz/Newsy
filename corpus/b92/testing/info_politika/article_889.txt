> Izvor: B92
> Datum: utorak 18.02.2014
> Rubrika: info_politika
> Naslov: SNS pobedio u mesnim zajednicama
> Članak:

Zaječar -- Srpska napredna stranka već je ostvarila jednu pobedu i to na izborima za savete mesnih zajednica u Zaječaru.
SNS je osvojila 86 posto mandata, a to je bio povod za nas da istražimo šta o tome kažu učesnici u ovoj izbornoj trci.
Sudeći prema preliminarnim rezultatima izbora za savete mesnih zajedanica, aktuelna gradska vlast u Zaječaru koju predvodi SNS, nema razloga za brigu 16. marta. Na ovom, kako u SNS-u kažu, svojevrsnom testu pred republičke izbore, kandidati ove partije osvojili su oko 47 odsto glasova od ukubnog broja izašlih birača ili 86 odsto mandata. Građani Zaječara kažu da ih ovakav rezultat izbora za savete mesnih zajednica ne čudi. Predsednik skupštine grada Saša Mirković kaže da su Zaječarci prepoznali da aktuelna vlast, a koju predvodi SNS, radi pre svega u njihovom interesu. Sa druge strane iz Ujedinjenih regiona Srbije čestitaju pobednicima, ali i zameraju to što, kako kažu, "prepravljaju konačne rezultate izborne trke". U Gradskoj izbornoj komisiji kažu da nemaju rok do kada treba da objave konačne rezultate izbora, ali poručuju da će to biti uskoro.


