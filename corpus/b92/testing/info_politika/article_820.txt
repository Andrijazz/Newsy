> Izvor: B92
> Datum: subota 15.02.2014
> Rubrika: info_politika
> Naslov: Kvorum dali Tadićevi poslanici
> Članak:

Beograd -- Skupština Srbije ukinula je imunitet poslaniku SNS Draganu Tomiću. Kvorum su dali bivši poslanici DS koji su prešli u Novu demokratsku stranku Borisa Tadića.
Za ukidanje imuniteta poslaniku SNS Draganu Tomiću koji je osumnjičen za zlupotrebu službenog položaja u Univerzal banci glasalo je 150 poslanika. Odluka je doneta posle pauze od gotovo sat vremena koliko je bilo potrebno da se obezbedi kvorum.
Nakon što vladajuća koalicija nije uspela da ga obezbedi, kvorum su dali bivši poslanici DS koji su prešli u Novu demokratsku stranku Borisa Tadića. Poslanik i funkcioner NDS-a Nenad Konstatinović rekao je novinarima u skupštini da su dali podršku zbog gradjana Srbije koji očekuju pravdu i kako bi se nastavila borba protiv kriminala i korupcije. "To što nema kvoruma nam jasno govri da ova vlast nesposobna i da se samo rečima bori protiv kriminala i korupcije, a da u stvari to neće da radi. Kako je moguće da vladajuća većina ne može da obezbedi kvorum, to znači da oni u toj borbi nisu iskreni", ocenio je Konstatinović. Dodao je da je odzimanje imuniteta Tomiću mnogo više od strančarenja i da je to pitanje morala. "Ne zna se da li je gora nesposobna vlast ili opozcija koja neće da ubaci kartice i glasa", rekao je Konstantinović. Upitan zašto odmah poslanici okupljeni oko NDS nisu dali podršku, on je odgovrio da "ne žele da budu prvezak vlast". Oduzimanje imuniteta Tomiću u jednom trenutku bilo je dovodeno u pitanje, pošto nije bilo kvoruma. Prethodno je u Skupštini određena polučasovna pauza, budući da nije bilo kvoruma za glasanje o ukidanju imuniteta poslaniku SNS Draganu Tomiću. U sali je bilo prisutno 117 poslanika, nisu mogli da glasaju budući da je potrebno prisustvo najmanje 126 parlamentaraca. Parlament zaseda na zahtev 111 poslanika, a jedina tačka dnevnog reda je - Predlog odluke o odobravanju određivanja pritvora i vođenja krivičnog postupka protiv Tomića. Odluku je predložio Odbor za administrativno-budžetska i mandatno-imunitetska pitanja parlamenta.
"Niko neće biti povlašćen" Predsednik Skupštine Srbije Nebojša Stefanović poručio je danas da niko neće biti povlašćen bez obzira na partijsku knjižicu, lično prijateljstvo ili bankovni račun, ako je prekršio zakon. Stefanović je novinarima u parlamentu kazao da je zasedanjem skupštine upućena poruka da se borba protiv korupcije i kriminala odvija u svakom trenutku i da država funkcioniše. "Šaljemo poruku da hoćemo da menjamo Srbiju i da svi oni koji se ogreše o zakon znaju da im neće biti oprošteno", zaključio je prvi čovek skupštine. Prema njegovim rečima, danas su se potvrdile reči Aleksandra Vučića da će se "neke političke stranke udružiti s tajkunima ne bi li sprečili SNS da pobedi na izborima". Prvi čovek skupštine je kazao da podaci medjunarodnih institucija cija, kao što je Transparensi internešnel, pokazuju da se danas u Srbiji mnogo efikasnije i uspešnije bori protiv kriminala i korupcije.
"Niko neće biti povlašćen"
Predsednik Skupštine Srbije Nebojša Stefanović poručio je danas da niko neće biti povlašćen bez obzira na partijsku knjižicu, lično prijateljstvo ili bankovni račun, ako je prekršio zakon. Stefanović je novinarima u parlamentu kazao da je zasedanjem skupštine upućena poruka da se borba protiv korupcije i kriminala odvija u svakom trenutku i da država funkcioniše. "Šaljemo poruku da hoćemo da menjamo Srbiju i da svi oni koji se ogreše o zakon znaju da im neće biti oprošteno", zaključio je prvi čovek skupštine. Prema njegovim rečima, danas su se potvrdile reči Aleksandra Vučića da će se "neke političke stranke udružiti s tajkunima ne bi li sprečili SNS da pobedi na izborima". Prvi čovek skupštine je kazao da podaci medjunarodnih institucija cija, kao što je Transparensi internešnel, pokazuju da se danas u Srbiji mnogo efikasnije i uspešnije bori protiv kriminala i korupcije.
Početak skupštinske rasprave o skidanju imuniteta poslaniku SNS Draganu Tomiću obeležila je danas oštra debata naprednjaka i demorkata iako su posalnici i jedne i druge stranke najavili da će podržati uidanje imuniteta. Navodeći da je ovo težak dan za SNS, šef poslanika te stranke Zoran Babić je rekao da se na tom primeru pokazuje da je zakon za sve isti. Babić je reagujući na kritike šefa poslanika DS Borislava Stefanovića da je cilj ove sednice, koja je zakazana u vreme predizborne kampanje, promocija SNS i njenog predsednika Aleksandra Vučiha, odgovorio da zakon mora da važi u svakom trenutku i za sve jednako. "Da li možda zakoni zemlje ne treba da važe u vreme predizborne kampanje? Zakoni u Srbiji će važiti za sve bez obzira na partijsku knjižicu i količinu novca koji neki imaju i vlasništvo na medijima i udelu u reklamam. I to je novina u odnosu na period kada je DS bio na vlasti", poručio je Babić demokratama. On je naveo i da za razliku od perioda kada su članovi DS uništavali privredu i banke zbog čega nikada nije vođen nijedan postupak sada im smeta kada se poštuje zakon. "Ne odlučujemo mi o tome ko će biti uhapšen - to radi tužilaštvo i pravosudni organi", rekao jeBabić. Babić, koji je i predsednik skupštinskog Administrativnog odbora, odbacio je kritike DS da je je to radno telo donelo predlog za skidanje imuniteta na osnovu nepotpune dokumentacije. "Odbor je pre dve večeri zasedao na osnosu zahteva tužilaštva i potpune dokumentacije - nepostoji ni zrno sumnje, jer je odluka doneta jednoglasno", poručio je Babić. On je rekao da se svima šalje poruka da se Srbija menja i da niko nije zaštićen, jer Srbija mora da postane pristojna država. Međutim, šef poslanika DS Stefanović tvrdi da je Odbor odlučivao na osnovu nepotpune dokumentacije, a da je "neki policajac" odlučio da li neko ima pravo na imunitet. Stefanović je rekao da će DS glasati za skidanje imuniteta, ali da je "skandal" da se skupština koristi u predizbornoj kampanji u funkciji propagande sa željom da se "stvori plašt za ono što sledi - a to su hapšenja članova DS". On je upitao i ko je stavio partijski kadar u privatnu banku. "Kako je to moguće i da li je to normalno? Žašto (Milenko) Dželetović nije uhapšen i ko je odgovoran za to što se dešavalo. Gde je odgovrnost guvernerke Jorgovanke Tabaković i kako ona nije znala ništa o situaciji u banci i zašto nije na vreme reagovala", upitao je Stefanović. Stefanović je upitao i da li u Univerzal banci ima depozita lokalnih samouprava i države i još jednom podvukao da je današnja sednica sazvana u cilju promociji Vučića i SNS. Babić je replicirajući rekao da nije dobio odgovor od demorkata kako je moguće da u uređenoj zemlji DS u vreme kampanje dobije kredit, a da ne garantuje nikome. "To je matrica uništavanja banaka. Zašto ne date odgovor na to pitanje u odnosu na sva ova lična vređanja ljudi iz SNS", rekao je Babić. Poslanica SNS Jadranka Joksimović rekla je da se optužuju određeni ljudi, ali da treba pitati bivšu ministarsku pravde i funkcionera DS Snežanu Malović kako su stvari funkcionisale i kako se zovu ljudi koji su se obogatili baveći se politikom. I LDP je najavio da će glasati za skidanje imuniteta Tomiću, a poslanik te strake Bojan Djurić je rekao da je u proteklom periodu bilo problema sličnih ovom i sa nekim drugim bankama, i da ne želi da govori o krivičnoj odgovornosti, koju treba da utvrde nadležni, već o politici i sistemu. On je zatrazizo od NBS da se ozbljnije ponaša u slicncim situacijama i na vreme reaguje. "Pozivam sve da donesmo odluku o ukidanju imuniteta i da ostavimo pravosudnim organima da rade svoj posao, ali i druge kako ne bismo bili suočeni sa sličnom situacijom", rekao je Djurić. Poslanici koji su pristupili Novoj demokratskoj stranci glasaće za ukidanje imuniteta Draganu Tomiću poslaniku SNS, izjavio je danas poslanik Nenad Konstantinović. "Zalažemo se za nastavak borbe protiv kriminala i korupcije započete 2008. godine i zato ćemo glasati za skidanje imuniteta", rekao je Konstantinović novinarima u Skupštini Srbije. On je istakao da afera Univerzal, kao i sve druge afere, treba da dobije sudski epilog.

Tomić, koji je predsednik Izvršnog odbora Univerzal banke, uhapšen je u petak sa još četiri funkcionera te banke zbog sumnje da su je oštetili i pribavili protivpravnu imovinsku korist u ukupnom iznosu od oko 1,35 miliona evra i oko 402 miliona dinara. Beogradska policija u petak je odredila Tomiću zadržavanje do 48 sati. Prema pisanju beogradskih listova, Univerzal banka je od 25. aprila do 30. septembra 2013. odlukom Izvršnog odbora odobrila 122 zajma bez pozitivnog mišljenja Odeljenja za ocenu boniteta, odnosno dužnicima čiji su računi često bili u blokadi. Nakon imenovanja Tomića za predsednika Izvršnog odbora banke pušten je 81 kredit. Otkako je Tomić preuzeo upravljanje bankom Izvršni odbor je odobrio 647,6 milijardi dinara klijentima od kojih se očekuje naplata tek manjeg dela potraživanja, a najviše novca u 2013. odobreno je ITM grupi (227,6 miliona dinara), "Industrokomercu (1,8 miliona evra), "Zemunikum Real Estate" (1,615 miliona evra) i "Medilensu" (600.000 evra)... Skupština se još jednom prilikom izjašnjavala o ukidanju imuniteta poslanika i to u slučaju tadašnjeg poslanika DS Olivera Dulića. Duliću je imunitet ukinut na sednici 8. oktobra 2012. godine jer ga je Tužilaštvo za organizovani kriminal sumnjičilo za zloupotrebu službenog položaja u vezi sa izdavanjem dozvola za postavljanje optičkih kablova na trasama državnih puteva. Skupština Srbije, koja je raspuštena budući da su raspisani prevremeni parlamentarni izbori za 16. mart, može da vrši tekuće ili neodložne poslove, u skladu sa zakonom.
