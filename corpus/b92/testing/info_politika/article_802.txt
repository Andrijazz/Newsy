> Izvor: B92
> Datum: petak 14.02.2014
> Rubrika: info_politika
> Naslov: "Memorijalni kompleks žrtvama NDH"
> Članak:

Beograd -- Aleksandar Popović rekao da će DSS kada bude bila na vlasti u gradu, napraviti memorijalni kompleks posvećen žrtvama Starog sajmišta i žrtvama logora u NDH.
"Drugi su o tome pričali, mi ćemo to da uradimo, na isti onaj način na koji smo obeležili Topovske šupe i druga mesta stradanja u Drugom svetskom ratu na teritoriji Grada Beograda", rekao je kandidat DSS za gradonačelnika Beograda prilikom obilaska Starog sajmišta u okviru kampanje za beogradske izbore, koji su zakazani za 16. mart.
Kandidat DSS-a za gradonačelnika izneo je stav da je sramota Beograda i Srbije to što Staro sajmište danas izgleda kako izgleda, naglasivši da će DSS kada bude bila na vlasti u Beogradu, napraviti memorijalni kompleks. Danas smo na Starom sajmištu, na mestu velike tragedije preko 40 hiljada ljudi koji su - manjim delom bili umoreni ovde - ili su ubijeni na teritoriji Beograd nema memorijalni kompleks posvećen žrtvama logora u NDH, ljudima različite nacionalnosti, veroispovesti i političkih uverenja, čiji je jedini greh bio u tome što su različiti i što nisu želeli, ni na koji način, da se slože sa fašističkim režimom, istakao je Popović.
