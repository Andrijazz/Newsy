> Izvor: B92
> Datum:  
> Rubrika: info_politika
> Naslov: Radulović: Lista do kraja februara
> Članak:

Novi Sad -- Bivši ministar Saša Radulović izjavio da će do kraja februara biti objavljena izborna lista "Dosta je bilo - Saša Radulović" za parlamentarne izbore 16. marta.
Radulović je rekao da on pravi listu, a da će na njoj biti i njegovi bivši savetnici u ministarstvu - Dušan Pavlović i Aleksandar Stevanović, ali nije želeo da govori o detaljima, navodeći da će "sve biti jasno krajem iduće sedmice".
"Tu su i neki drugi ljudi koji nisu poznati javnosti, razgovaramo i sa drugim ljudima, ali nema nikoga, niti će biti neko ko je došao a bio kompromitovan u politici ili nekim drugim strankama. Lista će biti čista i saznaćete sve krajem sledeće sedmice", kazao je Radulović za RTV Vojvodine. On je rekao da se razgovara sa Udruženjem privrednika, ali i malih i srednjih preduzeća, ukazujući da je to deo glasačkog tela na koje računa.
