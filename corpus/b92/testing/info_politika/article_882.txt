> Izvor: B92
> Datum: utorak 18.02.2014
> Rubrika: info_politika
> Naslov: Čačak: Četiri člana DS prešlo u NDS
> Članak:

Čačak -- Gradski odbor DS u Čačku je napustilo četiri člana i prešlo u Novu demokratsku stranku.
Izborni štab Nove demokratske stranke Boris Tadić u Čačku je organizaciono oformljen i spremno dočekuje predizborne aktivnosti i republičke izbore 16. marta. a čine ga članovi koji su istupili iz Demokratske stranke, saopšteno je danas iz Inicijativnog odbora te stranke.
Gradski odbor Demokratske stranke Čačak napustila su četiri člana od kojih su tri odbornika Skupštine grada, Kosta Milošević, Mira Milinković i Sanja Azanjac Šišović, kao i 55 dugogodišnjih članova. Demokratska stranka u Čačku na poslednjim izborima osvojila je četrnaest mandata. Četiri odbornika su prešla u odborničku grupu Zajedno za Srbiju, jedan u odborničku grupu LDP-Zeleni, a sada tri u Novu demokratsku stranku.
