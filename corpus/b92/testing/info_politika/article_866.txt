> Izvor: B92
> Datum: ponedeljak 17.02.2014
> Rubrika: info_politika
> Naslov: Ilić: Ulagati u poljoprivredu
> Članak:

Bogatić -- Predsednik Nove Srbije Velimir Ilić poručio je danas da je za brži razvoj Srbije potrebno ulagati u privredu i poljoprivredu.
Ilić je prilikom posete Bogatiću istakao da treba iskoristiti plodnu mačvansku zemlju i podstaći razvoj poljoprivrede u tom kraju, kao jedne od osnovnih privrednih grana razvoja Srbije.
Ilić je pozvao gradjane Bogatića i Mačve da na izborima 16. marta daju podršku koaliciji okupljenoj oko SNS, jer je to jedina, kako je naglasila, politička grupacija kojoj su interesi gradjana i razvoj Srbije na prvom mestu, saopšteno je iz NS. Predsednik Nove Srbije i funkcioneri stranke razgovarali su u Skupštini opštine Bogatić sa odbornicima Nove Srbije o problemima tog kraja.
