> Izvor: B92
> Datum: sreda 19.02.2014
> Rubrika: info_politika
> Naslov: LDP: Obnoviti simbole Beograda
> Članak:

Beograd -- Kandidat LDP za gradonačelnika Željko Ožegović izjavio da su simboli Beograda, kao Skadarlija, zapušteni i 
ruinirani i da njihova obnova više ne može da čeka.
U razgovoru s gradjanima, turistima i ugostiteljima u Skadarliji, on je rekao da za to nisu potrebna velika sredstva, već samo ideja kako grad treba da izgleda i briga gradske uprave za posao koji su im građani poverili.
"Svi političari veoma rado ubrajaju turizam u uspehe vlasti bilo kog nivoa u poslednjih desetak godina, iako se on najmanje desio zahvaljujući onima koji su bili obavezni da na tome rade. On se više desio spontano zbog mladih ljudi koji su tražili nove destinacije koje žele da posete, rekao je Ožegović, a preneo LDP. Prema njegovim rečima, Skadarlija je u katastrofalnom stanju i ideja LDP je da što pre bude rekonstruisana.
