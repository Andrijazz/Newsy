> Izvor: B92
> Datum: ponedeljak 3.03.2014.  
> Rubrika: sport_košarka
> Naslov: ABA: Partizan nadomak fajnal-fora
> Članak:

Košarkaši Partizana pobedili su Radnički sa 82:70 u 22. kolu ABA lige i tako su napravili krupan korak ka plasmanu na fajnal-for.
Crno-beli su došli do 15. pobede i sada su sami na trećoj poziciji sa trijumfom više od Cibone i Budućnosti.
Sa Zagrepčanima Partizan ima bolji međusobni skor, a tek treba da igra sa Podgoričanima u gostima (prvi meč Partizan je 72:65).
Pobedu Partizana uz teren gledao je povređeni Bogdan Bogdanović, a pored njega bio je i Davis Bertans, koji se vratio u Beograd. Partizan je odlično šutirao za tri poena (9 od 21), a Radnički je ubacio 11 trojki iz 27 pokušaja. Crno-beli su meč dobili u skoku, pošto su imali devet uhvaćenih lopti više u napadu (14-5). Najbolji kod pobednika bio je Tarens Kinzi sa 19 poena, 7 skokova i 3 asistencije, Milenko Tepić imao je 17 poena, 9 skokova i 5 asistencija, Žofre Lovernj upisao je 16 poena i 5 skokova, dok je Aleksandar Pavlović dao 15 poena. Za Radnički je Sava Lešić upisao 14 poena i 7 skokova, Dušan Mlađan ubacio je 13 poena, a Marko Marinović imao je 12 poena i 9 asistencija.
U prvom poluvremenu Radnički je održavao priključak zahvaljujući sjajnom šutu za tri poena, ubacili su gosti osam trojki za 20 minuta. Ipak, i Partizan je bio dobar u tom segmentu igre, a Tepić i Lovernj ubacili su po 13 poena, pa su crno-beli vodili 39:36 na poluvremenu. Ključnu prednost domaći su stekli početkom drugog poluvremena - Pavlović je ubascio pet poena, Tepić je držao nivo proigrao je i Milutinov, pa je Partizan poveo sa 52:40. Radnički nije odustajao, u nekoliko navrata prišao je na šest poena zaostatka, poslednji put na pet minuta do kraja, ali je Partizan svaki put odbijao nalet gostiju - najviše zahvaljujući Kinziju, koji je odigrao sjajno u nastavku i dao je 17 poena u drugom poluvremenu. U sledećem kolu Partizan gostuje Olimpiji u Ljubljani, dok Radnički igra sa Mega Vizurom kod kuće. Rezultati 22. kola ABA lige ponedeljak Zadar - Cibona 59:53 Partizan - Radnički 82:70 subota Igokea - MZT 65:79 Mega Vizura - Crvena zvezda Telekom 86:98 Budućnost - Solnok 86:77 nedelja Krka - Široki 94:67 Cedevita - Olimpija 75:60 Tabela 1.Crvena zvezda Telekom 18 4 2.Cedevita 17 5 3.Partizan NIS 15 7 4.Budućnost 14 8 5.Cibona 14 8 6.Igokea 12 10 7.MZT 11 11 8.Krka 10 12 9.Mega Vizura 9 13 10.Olimpija 8 14 11.Radnički 8 14 12.Solnok 7 15 13.Zadar 6 16 14.Široki 5 17
Partizan je za nijansu bolje počeo meč, mada smo na obe strane videli dosta promašaja. Uz četiri poena Lovernja, Partizan je poveo sa 13:9, a malo je nedostajalo da vidimo neverovatan pogodak Kinzija - Amerikanac je u borbi za loptu završio na zemlji, pokušao je iz sedećeg položaja, a lopta je udarila od table u obruč i. Tajm aut Mute Nikolića dao je rezultat, pošto je Radnički preko Kalinića i Birčevića odgovorio mini serijom 5:0. Nadovezao se Mlađan trojkom, Tepić je odgovorio istom merom na drugoj strani, a onda je i Lovernj pogodio trojku u poslednjoj sekundi za prednost Partizana 19:17 posle prvih deset minuta.
Tepić je igrao odlično, pogađao je koš i razigravao je saigrače, pet poena ubacio je i Pavlović, ali su Brkić i Mlađan sa po dve trojke držali Radnički u igri - 30:30. Nijedna od ekipa nije uspela ozbiljnije da se odlepi, gosti su na kratko preuzeli vođstvo, ali je Lovernje ponovo okončao četvrtinu trojkom za prednost crno-belih 39:36 posle 20 minuta. Partizan je bolje počeo drugo poluvreme, pre svih Pavlović sa pet poena, proigrao je i Milutnov, posle čijih poena su domaći prvi put stigli do dvocifrene prednosti - 50:40. Raspoloženi Pavlović podigao je prednost na +12, ali se Radnički dvema vezanim trojkama koliko-toliko vratio u igru. Ipak, Kinzi i Andrić nisu dozvolili gostima da se potpuno vrate u meč, pa su domaći posle tri perioda vodili 59:51. Poslednju šansu da učini meč neizvesnim Radnički je imao na pet minuta do kraja, posle poena Lešića prišli su gosti na -6, ali je Kinzi odbio poslednji nalet gostiju i Partizan je bez većih problema priveo meč kraju.
