> Izvor: B92
> Datum: ponedeljak 24.02.2014.  
> Rubrika: sport_košarka
> Naslov: Tadija: Nemam profil, poštujem PAR
> Članak:

Krilni centar Crvene zvezde Tadija Dragićević kaže za B92 da on nema profil na Tviteru i da samim tim nije autor spornog komentara posle večitog derbija.
"Nikada u životu nisam imao profil na Tviteru, više nemam ni Fejsbuk. Takođe, svi koji me poznaju, znaju da nikada tokom karijere nisam davao ’zapaljive’ izjave i da veoma poštujem Partizan kao klub i kao našeg velikog rivala“, izjavio je Dragićević za B92.
Posle trijumfa Zvezde na Partizanom u ABA ligi veliku pažnju na društvenim mrežama dobio je  koji je navodno napisao Dragićević: "Kako stoji Partizan sa hokejom? Da i oni nesto osvoje ove godine :-) Šala, naravno. Velika pobeda". Dragićević je u pobedi crveno-belih u večitom derbiju upisao 6 poena i 4 skoka.
