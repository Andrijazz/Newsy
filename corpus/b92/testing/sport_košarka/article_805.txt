> Izvor: B92
> Datum: subota 22.02.2014.  
> Rubrika: sport_košarka
> Naslov: EL: Kraljevski – 151 indeksni poen
> Članak:

Real Madrid ove sezone igra lepršavo, efikasno i efektno, a novi dokaz u prilog tome videli smo u pobedi nad Žalgirisom 108:72.
’Kraljevski’ klub izveo je nekoliko akcija od kojih zastaje dah, a postavio je i novi rekord Top 16 faze Evrolige po broju indeksnih poena – čak 151.
Prethodni rekord pripada Makabiju, koji je prošle sezone protiv Bešiktaša imao ukupni indeks korisnosti 143.
Najbolji je bio Ljulj sa indeksom 28 - 15 poena, 5 skokova i 9 asistencija, a pratili su ga Mežri i Rodriges sa indeksom 20. Real ima skor 6-1, igra odlično i jedan je od glavnih favorita za osvajanje Evrolige.
