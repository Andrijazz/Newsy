> Izvor: B92
> Datum: subota 22.02.2014.  
> Rubrika: sport_košarka
> Naslov: Mega bolja od Partizana za prolaz
> Članak:

Juniori Mega Vizure pobedili su Partizan 82:79 i plasirali su se u polufinale NIJT Evroliginog kvalifikacionog turnira, dok crno-beli završavaju takmičenje.
Mega je na poluvremenu vodila sa 18 poena razlike, Partizan se vratio furioznom trećom četvrtinom, ali je u uzbudljivoj završnici ipak slavila Mega.
Najbolji kod pobednika bio je Nikola Pavlović sa 21 poenom i 9 skokova, Vuk Karadžić ubacio je 19 poena, a Radovan Đoković 14. Kod crno-belih je sjajan bio Vanja Marinković sa 32 poena i 10 skokova, Miloš Glišić upisao je 18 poena i 12 skokova, a po 10 poena dali su Ilkić i Bojanić. Mega će u polufinalu igrati sa francuskim INSEP-om, a rival Crvenoj zvezdi biće Cedevita, koja je u drugom meču B grupe dobila Kanarijas 76:62.
