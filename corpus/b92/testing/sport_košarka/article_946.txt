> Izvor: B92
> Datum: sreda 5.03.2014.  
> Rubrika: sport_košarka
> Naslov: EK: Moćni Uniks, odlični Obradović
> Članak:

Košarkaši Uniksa pregazili su Nimburk u gostima sa 91:58 u prvom meču osmine finala Evrokupa i tako praktično već obezbedili prolaz dalje posle prvog meča.
Ubedljivu pobedu ali kod kuće ostvarila je Valensija koja je savladala Himki u Španiji sa 75:59.
U ostalim duelima odigranim u sredu Himik i Ulm stekli su blagu prednost pred revanše Ankari i Hapoelu, dok je Alba našeg Saše Obradovića pobedila Sasari u Italiji sa 91:83.
Na duelu u Češkoj briljirao je Endru Gudelok sa 36 poena (6-12 za tri). Nikos Zizis ubacio je 15, a Kostas Kajmakoglu je dodao 12 poena za ekipu koja je možda i najveći favorit za titulu u Evrokupu. Uniks bi mogao da bude reival Crvenoj zvezdi u polufinalu. Na drugoj strani, Tre Simons postigao je 17, a Radoslav Rančik 13 poena. Duel Valensija - Himki trebalo je da predstavlja derbi osmine finala, ali španski tim je stekao velikih 16 poena prednosti pred revanš uz sjajno izdanje Rafe Martinesa koji je imao 14 poena i 7 asistencija. Oliver Lafajet ubacio je 16, Romain Sato 15, a Džastin Doleman 11 poena uz 6 skokova. Kod gostiju, po 11 poena ubacili su Ogastin, Popović i Grin. Saša Obradović slavio je u Italiji protiv Sasarija sa 91:83 i tako napravio veliki korak ka prolasku dalje. Leon Radošević ubacio je 24 poena uz 6 skokova, a pratili su ga Reding sa 17 i Logan sa 18 poena. U domaćoj ekipi Grin je postigao 19, a Dru Gordon 18 poena uz 11 skokova. EK, osmina finala, prvi mečevi: Himik - Ankara 75:71 Valensija - Himki 75:59 Ulm - Hapoel 89:87 Dinamo Sasari - Alba 83:91 Nimburk - Uniks 58:91 Crvena zvezda - Lijetuvos Ritas 88:82 utorak: Budiveljnik - Nanter 86:82 Bešiktaš - Nižni Novgorod 88:71
