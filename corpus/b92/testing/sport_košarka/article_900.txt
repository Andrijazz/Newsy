> Izvor: B92
> Datum: subota 1.03.2014.  
> Rubrika: sport_košarka
> Naslov: Obradović: Mogli smo i ubedljivije
> Članak:

Trener Fenerbahče Ulkera Željko Obradović rekao je da je dobra odbrana donela njegovom timu pobedu nad Olimpijakosom 78:74.
"Odigrali smo dobar meč protiv dvostrukog uzastopnog šampiona. Pokušali smo u odbrani da odigramo bolje nego u Atini i mislim da nam je to uspelo u najvećem delu meča. Mogli smo da dobijemo i većom razlikom, ali zadovoljan sam jer smo pobedili jednu od najiskusnijih ekipa“, rekao je srpski trener, čiji tim sada ima skor 4-4, baš kao i Olimpijakos, PAO i Unikaha.
"Želim da se zahvalima navijačima na odličnoj podršci. Kada je reč o Pjeru Džeksonu (debitovao bez poena za tri minuta), njemu je potrebno vreme da se prilagodi, što je i normalno. Dobro razume igru i dobiće više minuta u bliskoj budućnosti". Trener Olimpijakosa Jorgos Barcokas nije mogao da računa na povređenog Vasilisa Spanulisa, najboljeg igrača svog tima. "Odigrali smo nezivestan meč u odličnoj atmosderi. Nismo učinili dovoljno da zaustavimo Mekejleba, on je bio ključ njihove pobede. Ipak, mislim da su se moji igrači dobro snašli bez Spanulisa", kaže Barcokas. Na prvom mestu sigurna je Barselona sa svih osam pobeda, Emporio Armani ima skor 5-3, a onda slede gorenavedeni timovi sa po četiri pobede I poraza.
