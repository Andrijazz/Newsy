> Izvor: B92
> Datum: nedelja 2.03.2014.  
> Rubrika: sport_košarka
> Naslov: Estudijantes iznenadio Bilbao
> Članak:

U poslednjim utakmicama 21. kola Endesa lige Valensija je savladala Laboral Kuču, dok je Estudijantes bio bolji od ekipe Bilbaa.
Valensiju je do pobede rezultatom 67:55 vodio crnogorski reprezentativac Bojan Dubljević sa 17 poena, a na drugoj strani bolji od ostalih bio je Tibor Plajs sa 12 poena.
Duel Estudijantesa i Bilbaa bio je neizvesniji, domaći su slavili sa 86:80, a predvodio ih je Kajl Kjurik sa 24 poena, dok je najefikasniji u ekipi iz Baskije bio Aleks Mumbru sa 17 poena.
Valensija ostaje na drugom mestu, dok su ostale tri ekipe u donjem delu tabele. Valensija je trijumf obezbedila sjajnom igrom u drugom poluvremenu, kada je dozvolila protivniku da ubaci svega 20 poena za 20 minuta. U prve dve četvrtine Laboral je bio bolji rival, a na poluvremenu je imao tri poena prednosti. Poslednji meč dana bio je neizvestan do samog kraja, Bilbao je imao minimalan zaostatak u prvoj deonici, da bi u drugom kvartalu stigao i do dvocifrene prednosti. Potpuno drugačija slika viđena je u trećoj četvrtini, Estudijantes je napravio preokret, a do kraja Bilbao nije uspeo da se poptuno vrati u meč. Endesa liga 21. kolo:Kahasol - Mursija 73:93 Fuenlabrada - Saragosa 72:81 San Sebastijan - Manresa 73:65 Hoventud - Valjadolid 95:73 Unikaha - Barselona 69:74 Gran Kanarija - Ćakobeo 53:60 Real Madrid - Tenerife 87:76 Valensija - Laboral Kuča 67:55 Estudijantes - Bilbao 86:80 Tabela 1.Real Madrid 21 0 2.Valensija 18 3 3.Barselona 15 6 4.Unikaha 14 7 5.Gran Kanarija 14 7 6.Saragosa 13 8 7.Rio Natura Monbus 10 11 8.Hoventud 10 11 9.Laboral Kuča 10 11 10.Kahasol 10 11 11.San Sebastijan 9 12 12.Bilbao Basket 9 12 13.Tenerife 9 12 14.Fuenlabrada 7 14 15.Estudijantes 6 15 16.Mursija 6 15 17.Manresa 6 15 18.Valjadolid 2 19
