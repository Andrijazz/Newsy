> Izvor: B92
> Datum: sreda 26.02.2014.  
> Rubrika: sport_košarka
> Naslov: Zagreb iznenadio Cibonu u Kupu
> Članak:

Košarkaši Zagreba iznenadili su gradskog rivala Cibonu u polufinalu hrvatskog Kupa pobedom 87:84.
Jedan od najtalentovanijih košarkaša Evrope Dario Šarić imao je šut za produžetak, ali nije bio uspešan.
Pobednika je predvodio Miralem Halilović sa 18 poena (8/13 iz igre) uz 5 skokova, dok je Juraj Šegarić dodao 15 poena (5/7) uz 7 asistencija i 6 skokova. Šarić je bio najbolji u Ciboni sa 25 poena (9/16) i 9 skokova, dok je 21 dodao Davor Kus (7/10).
Cibona je potcenila "mrave", igrala je opušteno u odbrani što je rival maksimalno koristio, bio sjajan pod košem i ohrabren time priredio iznenađenje. Zagreb će u finalu igrati protiv boljeg iz duela Cedevite i Zadra.
