> Izvor: B92
> Datum: petak 7.03.2014.  
> Rubrika: sport_košarka
> Naslov: Erceg i Mačvan dobri, Real bolji
> Članak:

Košarkaši Real Madrida još uvek imaju samo jedan poraz u sezoni. Ekipa Pabla Lasa savladala je Galatasaraj u gostima sa 85:74 u 9. kolu Top16 faze Evrolige.
Real je još jednom demonstrirao modernu košarku sa dosta lepih poteza, dobio je sve četiri deonice i sada u F grupi ima skor 8-1.
Nikola Mirotić ubacio je 18 poena za goste, a pratili su ga Fernandes sa 14 i Rodriges i Burusis sa po 13.
Kod domaćina, sjajan meč odigrao je Zoran Erceg sa 18 poena (4-5 za tri), Arojo je dodao 16, a Milan Mačvan 11 poena i 6 skokova. Prethodno je u ovoj grupi, u kojoj se takmiči i Partizan, Lokomotiva savladala Makabi sa 78:76. EL, 9. kolo, F grupa: Lokomotiva - Makabi 78:76 Galatasaraj - Real Madrid 74:85 četvrtak: Partizan - Bajern 70:55 Žalgiris - CSKA 86:88 Tabela: CSKA 8-1, Real Madrid 8-1, Makabi 6-2, Bajern 4-5, Lomotiva 4-5, Galatasaraj 3-6, Partizan 2-7, Žalgiris 1-8.
