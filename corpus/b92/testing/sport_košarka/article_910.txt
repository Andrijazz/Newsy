> Izvor: B92
> Datum: nedelja 2.03.2014.  
> Rubrika: sport_košarka
> Naslov: Protić napustio Budućnost
> Članak:

Nekadašnji košarkaš FMP i čačanskog Borca Nemanja Protić napustio je podgoričku Budućnost za koju je odigrao svega devet utakmica.
Bivši mladi reprezentativac je u redove podgoričkog kluba stigao krajem decembra prošle godine, a prethodno je nastupao u matičnom Borcu.
Na devet mečeva u ABA ligi Protić je provodio na terenu nešto više od 12 minuta uz 3,2 poena, jedan skok i jednu asistenciju.
U Budućnosti je trebalo da zameni povređenog Aleksandra Ćapina, međutim u prvi plan je izbio mladi Nikola Ivanović, na poslednje dve utakmice postigao je ukupno 55 poena, te se uprava podgoričkog kluba odlučila da ne produži saradnju sa 27-godišnjim Protićem.
