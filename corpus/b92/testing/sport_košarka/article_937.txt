> Izvor: B92
> Datum: utorak 4.03.2014.  
> Rubrika: sport_košarka
> Naslov: Mesina: Real je najveći favorit
> Članak:

Trener CSKA iz Moskve Etore Mesina smatra da je Real iz Madrida najveći favorit za osvajanje Evrolige.
’Kraljevski’ klub doživeo je samo jedan poraz ove sezone, i to baš od CSKA u gostima.
"Real je najveći favorit za osvajanje Evrolige. Ako kažem da jeste, reći ćete da stavljam pritisak na njih, a ako kažem da nije, neću govoriti istinu. Govorim ti istinu – Real jeste favorit u EL, ali je još veći u Endesa ligi, pošto ne vidim da iko može da ih savlada u seriji na tri dobijene utakmice“, kazao je Mesina.
Italijanski stručnjak smatra da je poraz od njegovog CSKA dobro došao Madriđanima. "Postoje trenuci kada poraz može da bude pozitivan i kada pomaže, pošto kada se dobije toliko utakmica i kada se igra dobro, neki detalji mogu da promaknu". Real i CSKA trenutno imaju skor 7-1 i dele prvo mesto na tabeli F grupe Top 16 faze Evrolige.. 