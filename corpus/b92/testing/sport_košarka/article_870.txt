> Izvor: B92
> Datum: petak 28.02.2014.  
> Rubrika: sport_košarka
> Naslov: Bertans se u nedelju vraća u BG
> Članak:

Košarkaš Partizana NIS Davis Bertans, koji se prethodnih meseci u SAD oporavljao od povrede prednjih ukrštenih ligamenata kolena, u nedelju se vraća u Beograd.
Bertans se uspešno oporavio od povrede, a na teren bi trebalo da se vrati 16. marta na meču sa Solnokom u ABA ligi.
On je prethodni period proveo na rehabilitaciji u San Antoniju.
"Još samo nedelju dana i dolazim u Beograd. Nikada u životu nisam bio ovoliko uzbuđen", napisao je nedavno Bertans na svom Tviter profilu. Letonski internacionalac povredio se u junu prošle godine u četvrtom meču finala plej-ofa Superlige Srbije sa Crvenom zvezdom Telekom. Zbog povrede prednjih ukrštenih ligamenata kolena trener Duško Vujošević trenutno ne može da računa ni na kapitena Dragana Milosavljevića i Francuza Lea Vestermana.
