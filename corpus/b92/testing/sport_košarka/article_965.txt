> Izvor: B92
> Datum: četvrtak 6.03.2014.  
> Rubrika: sport_košarka
> Naslov: KKCZ: Dame besplatno na Krku
> Članak:

Košarkaški klub Crvena zvezda odlučio je da svim pripadnicama lepšeg pola povodom 8. marta omogući besplatan ulaz na meč sa Krkom.
‘Crveno-beli’ dočekuju Krku u subotu od 21 čas u dvorani “Pionir” u okviru 23. kola regionalne ABA lige.
"Prema istraživanjima koja su obavljena tokom prošle sezone 23 odsto publike koja u Pioniru prati utakmice KK Crvena zvezda je ženskog pola i ovaj poklon predstavlja mali znak pažnje za sve devojke i žene koje vole i zdušno podržavaju Crvenu zvezdu. Ovim putem pozivamo sve dame da dođu na utakmicu i praznik posvećen njima provedu uz  košarkaše", stoji u saopštenju Crvene zvezde. Pripadnici jačeg pola karte za tu utakmicu će moći da kupe već od petka na svim prodajnim mestima Eventima. Takođe, ulaznice će se prodavati i na dan utakmice na blagajni dvorane Pionir od 17 časova pa sve do poečtka meča. Karte za tribine koštaju 300, a za parter 600 dinara. Za plavu i belu ložu potrebno je izdvojiti 1.000, a za ložu 1.500 dinara. Cena ulaznice za počasna mesta tik uz teren je 5.000 dinara.
