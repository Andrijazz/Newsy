> Izvor: B92
> Datum: ponedeljak 3.03.2014.  
> Rubrika: sport_košarka
> Naslov: ABA: Zadar približio Partizan F4
> Članak:

Košarkaši Zadra pobedili su Cibonu kod kuće sa 59:53 u 22. kolu ABA lige i tako su učinili uslugu Partizanu na putu ka fajnal-foru.
Cibosi sada imaju skor 14-8, dok su Zadrani šestom pobedom pobegli sa dna tabele.
Partizan, koji ima skor 14-7, u poslednjem meču kola dočekuje Radnički.
Gosti iz Zagreba dobili su prvu četvrtinu sa deset poena razlike, ali Zadar se brzo vratio i činilo se da je prelomio meč u poslednjoj četvrtini kada je poenima Šutala sa penala poveo 53:44 na nešto više od tri minuta do kraja. Cibona je uspela da smanji na -4, ali su Blesingejm i Šarić promašili trojke za potpuni priključak, pa su domaći odneli trijumf. Najefikasniji kod pobednika bio je Mark Lajons sa 17 poena (7-19 iz igre), a Josip Sobin imao je 10 poena i 7 skokova. Za Cibonu je Dario Šarić imao 18 poena (5-19 iz igre) i 16 skokova, a Ivan Siriščević imao je 11 poena i 5 skokova. Rezultati 22. kola ABA lige ponedeljakZadar - Cibona 59:53 20.45 Partizan - Radnički subota Igokea - MZT 65:79 Mega Vizura - Crvena zvezda Telekom 86:98 Budućnost - Solnok 86:77 nedelja Krka - Široki 94:67 Cedevita - Olimpija 75:60 Tabela 1.Crvena zvezda Telekom 18 4 2.Cedevita 17 5 3.Partizan NIS 14 7 4.Budućnost 14 8 5.Cibona 14 8 6.Igokea 12 10 7.MZT 11 11 8.Krka 10 12 9.Mega Vizura 9 13 10.Olimpija 8 14 11.Radnički 8 13 12.Solnok 7 15 13.Zadar 6 16 14.Široki 5 17
