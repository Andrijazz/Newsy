> Izvor: B92
> Datum: ponedeljak 3.03.2014.  
> Rubrika: sport_košarka
> Naslov: ABA: Partizan na Radnički za F4
> Članak:

Košarkaši Partizana NIS dočekuju u ponedeljak (20:45) ekipu kragujevačnog Radničkog, u derbiju i poslednjem meču 22. kola ABA lige.
Crno-beli su trenutno na deobi trećeg mesta sa 14 pobeda, pa bi ih novi trijumf približio plasmanu na Fajnal-for regionalnog takmičenja koji će se najverovatnije igrati u beogradskoj Areni.
Radničku je trenutno tek 11. na tabeli sa osam trijumfa, a u prvom delu sezone Partizan je bio ubedljiv u Kragujevcu sa 92:66.
Partizan će u ovom derbi meču biti oslabljen neigranjem svog najboljeg igrača Bogdana Bogdanovića, koji je povredio koleno u Evroligi u petak, pa će pauzirati oko sedam dana. "Očekuje nas težak meč, Radnički ima odličnu ekipu. Moramo da damo sve od sebe, imamo do sada dosta poraza nemamo pravo na kiks. Da odigramo što bolju utakmicu pred našim navijačima, moramo da zaustavimo njihov kontranapad i šut za tri poena, koji ih krasi. Moramo da odigramo što bolji meč i da dobijemo utakmicu", kazao je centar Partizana NIS Dejan Musli.
ABA liga, 22. kolo: Zadar - Cibona Partizan - Radnički ranije: Igokea - MZT 65:79 Mega Vizura - Crvena zvezda 86:98 Budućnost - Solnok 86:77 Krka - Široki 94:67 Cedevita - Olimpija 75:60 Tabela: 1. Crvena zvezda Telekom 18 4 2. Cedevita 17 5 3. Budućnost Voli 14 8 4. Partizan NIS 14 7 5. Cibona 14 7 6. Igokea 12 10 7. MZT Skoplje 11 11 8. Krka Novo Mesto 10 12 9. Mega Vizura 9 13 10. Union Olimpija 8 14 11. Radnički 8 13 12. Solnok Olaj 7 15 13. Zadar 5 16 14. Široki Primorka 5 17
