> Izvor: B92
> Datum: subota 1.03.2014.  
> Rubrika: sport_košarka
> Naslov: Budućnost lagano protiv Solnoka
> Članak:

Košarkaši Budućnosti savladali su Solnok u Podgorici sa 86:77 u 22. kolu ABA lige i tako se dodatno uključili u trku za F4.
Crnogorski šampion sada ima skor 14-8, odnosno poraz više od Partizana i Cibone koji dele treću poziciju.
Mađarski tim odlično se držao u prvom delu, nakon 20 minuta je imao i prednost (43:40), ali Budućnost je dobila treću deonicu sa 35:12 i tako odlučila meč u svoju korist.
Blistao je Nikola Ivanović sa 27 poena 9-14), 3 skoka i 4 asistencije za indeks 36. 16 poena dodao je Čeda Vitkovac, a 13 Aleksa Popović. Na drugoj strani, Holidej je ubacio 16, a po 11 poena dodali su Simon, Bader i Milošević. Solnoku je ovo bio 15. poraz u sezoni. ABA liga, 22. kolo: Igokea - MZT 65:79 Mega Vizura - Crvena zvezda 86:98 Budućnost - Solnok 86:77 nedelja: Krka - Široki Cedevita - Olimpija ponedeljak: Zadar - Cibona Partizan - Radnički Tabela: Crvena zvezda 18-4 Cedevita 16-5 Partizan 14-7 Cibona 14-7 Budućnost 14-8 Igokea 12-10 MZT 11-11 Mega Vizura 9-13 Krka 9-12 Olimpija 8-13 Radnički 8-13 Solnok 7-15 Široki 5-16 Zadar 5-16
