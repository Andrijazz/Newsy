> Izvor: B92
> Datum: subota 22.02.2014.  
> Rubrika: sport_košarka
> Naslov: Orlandu drama, Memfis dobio LAC
> Članak:

Orlando Medžik pobedio je Njujork sa 129:121 posle dva produžetka u najzanimljivijem meču večeri u NBA ligi, iako je Entoni dao 44 poena za Nikse.
Dalas je slavio u Filadelfiji 124:112, uz 25 poena Novickog, a Toronto je pobedio Klivlend sa 98:91.
Šarlot je na svom terenu bio bolji od Nju Orleansa 90:87, Detroit je dobio Atlantu 115:107, Memfis je savladao Los Anđeles Kliperse 102:96, a Čikago je deklasirao Denver 117:89.
U kasno sinoć odigranim mečevima Lejkersi su savladali Boston 101:92, Portland je dobio Jutu 102:94, a Finiks je deklasirao San Antonio 106:85. Najefikasniji u pobedi Orlanda u derbiju Istoka bio je Aron Aflalo sa 32 poena (11-18 iz igre), ali je Viktor Oladipo bio na korak do tripl-dabla, pošto je upisao 30 poena (11-23 iz igre), 9 skokova i 14 asistencija. Heris je dao 22 poena, a Nikola Vučević imao je 14 poena i 15 skokova. Niksima nije pomogla ni izvanredna partija Karmela Entonija, koji je ubacio 44 poena (16-28 iz igre), uz 11 skokova, 15 poena dao je Tim Hardavej junior, a Tajson Čendler upisao je 14 poena i 11 skokova. Blejk Grifin je sa 28 poena i 13 skokova vodio Kliperse u meču sa Memfisom, Kroford je dao 23 poena, a Kris Pol upisao je 18 poena (4-13 iz igre), 6 skokova i 14 asistencija. Za Grizlise je Zek Rendolf imao 21 poen i 11 skokova, dok je Mark Gasol zabeležio 17 poena i 10 skokova, a pobedi Grizlisa doprineo je i Džejms Džonson sa 15 poena. Filadelfija je doživela deseti uzastopni poraz, a Dirk Novicki ubacio je 25 poena (9-12 iz igre), uz 7 skokova i 4 asistencije. Šon Merion imao je 22 poena (11-14 iz igre) i 7 skokova, a Bler je dao 18 poena u 33. pobedi Dalasa, uz 23 poraza. Za Sikserse je Jang imao 30 poena, 13 skokova i 6 asistencija, Karter-Vilijams ubacio je 25, a Roten 21 poen. Deni Grejndžer nije igrao za svoj novi tim. Terens Ros dao je 20 poena (9-18 iz igre) i bio je najzaslužniji što je Toronto prekinuo seriju Klivlenda od šest pobeda, a Jonas Valančunas upisao je 18 poena i 8 skokova. Za Kavse je Luol Deng, koji inače nije zadovoljan u Ohaju, imao 21 poen i 11 skokova, a Kajri Irving upisao je 17 poena i 9 asistencija, mada uz očajan šut iz igre 3-16. Al Džeferson imao je 33 poena i 10 skokova u pobedi Šarlota, a za poraženi Nju Orleans Brajan Roberts dao je 20 poena, dok je Entoni Dejvis upisao 18 poena i 13 skokova. Greg Monro imao je 22 poena i 15 skokova u pobedi Detroita nad Atlantom, a Kajl Singler dao jen dve važne trojke u završnici i ukupno 20 poena. Andre Dramond imao je 20 poena i 11 skokova, dok je za Hokse Pol Milsap ubacio 23, a Šelvin Mek 21 poen. Di-Džej Ogastin ubacio je 22 poena i bio je jedan od sedmorice  u Čikagu, Toni Snel dao je 20 poena, a Gibson je imao 15 poena i 10 skokova u trijumfu nad Denverom 117:89. Za Nagetse je Foj dao 23 poena, a Bruks 17. Jan Veseli je na debiju za Denver na terenu proveo 16 minuta i za to vreme upisao je 5 poena (2-7 iz igre, 1-4 penali) I 5 skokova. Markif Moris je sa 21 poenom i po 5 skokova i asistencija predvodio Finiks do ubedljive pobede nad umornim Sparsima, za koje je Grin dao 15, a Dankan 13 poena. Lejkersi su dobili Boston, a odlične partije pružili su nova pojačanja Bruks i Bejzmor - Bruks je ubacio 14, a Bejzmor 15 poena. Najefikasniji su bili Gasol i Miks sa po 16, a kod Seltiksa su se istakli Grin sa 21 i Bas sa 20 poena. Lilard je ubacio 28, Metjuz 24 poena za Portland, koji je tako nadoknadio odsustvo Oldridža u pobedi nad Jutom, za koju je Enes Kanter upisao 25 poena i 10 skokova. NBA, rezultati: Orlando - Njujork 129:121 (dva produžetka) Filadelfija - Dalas 112:124 Toronto - Klivlend 98:91 Šarlot - Nju Orleans 90:87 Detroit - Atlanta 115:107 Memfis - LA Klipers 102:96 Čikago - Denver 117:89 LA Lejkers - Boston 101:92 Portland - Juta 102:94 Finiks - San Antonio 108:85
