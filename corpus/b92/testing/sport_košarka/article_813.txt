> Izvor: B92
> Datum: nedelja 23.02.2014.  
> Rubrika: sport_košarka
> Naslov: "Hvala Laziću za loš šut Bogdana"
> Članak:

Košarkaš Crvene zvezde Čarls Dženkins rekao je njegova ekipa uspela da zasluženo slavi, iako se Partizan vratio tokom treće četvrtine.
Zvezda je u 21. kolu ABA lige savladala Partizan sa 63:57 i učvrstila se na čelu tabele regionalnog takmičenja.
Dženkins nije odigrao dobro poluvreme, ali je eksplodirao kada se meč lomio i pogodio slobodna bacanja koja su praktično rešila meč.
"Bio sam veoma opušten kada sam šutirao ta bacanja. Na tome zahvaljujem svojim saigračima i navijačima, jer sam zahvalan što mogu da igram u ovakvom okruženju", rekao je Dženkins. Crvena zvezda je odigrala odličnu odbranu na najboljem igraču Partizana Bogdanu Bogdanoviću, koji je šutirao očajnih 4-19 iz igre. "Za loš šut Bogdanovića moram zahvaliti jednom od najboljih odbrambenih igrača protiv kojeg sam igrao - Branku Laziću. On je sjajan defanzivac, veoma čvrst i jedan od mojih omiljenih momaka u timu. On nikada ne pokušava da igra nešto što nije njegova igra, zna svoj posao i igra čvrsto svako veče. Ako ima otvoren šut, on će šutnuti, ali je sjajan defanzivac i Nelson ga je odlično pratio", dodao je Dženkins.
