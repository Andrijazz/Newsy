> Izvor: B92
> Datum: petak 7.03.2014.  
> Rubrika: sport_košarka
> Naslov: Vujošević branio Pešića zbog uvreda
> Članak:

Duško Vujošević ponovo je obeležio utakmicu Partizana u Evroligi, ovaj put je bio zadovoljan suđenjem, tačnije prezadovoljan, ali ne i grupom navijača u Areni.
Trener crno-belih je tokom pauze zbog kvara semafora uzeo mikrofon i obratio se navijačima sa juga koji su nekoliko puta tokom meča vređeli Svetislava Pešića.
"Molim vas, nemojte da vređate i gađate Pešića, nekadašnjeg igrača Partizana i bivšeg selektora koji je imao velikih uspeha. To nije naš manir", rekao je Vujošević nakon čega su prestale uvrede.
Pešić je na konferenciji za mediji rekao da su navijači navijali za sebe, a da su pravi Partizanovci bili na drugoj tribini. Vujošević je manje pričao o meču, a više o staroj temi o preraspodeli novca sportskim kolektivima u gradu Beogradu. Partizan je pobedio Bajern Minhen 70:55 u 9. kolu Top 16 faze i ostvario drugu pobedu u ovoj rundi Evrolige.
