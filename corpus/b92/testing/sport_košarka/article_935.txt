> Izvor: B92
> Datum: utorak 4.03.2014.  
> Rubrika: sport_košarka
> Naslov: ABA: Ivanović MVP, Tepić u petorci
> Članak:

Plejmejker Budućnosti Nikola Ivanović najkorisniji je igrač 22. kola ABA lige, pošto je u pobedi svog tima nad Solnokom imao indeks uspešnosti 36.
Ivanović je upisao 27 poena (9-14 iz igre), 3 skoka, 4 asistencije i 2 ukradene lopte.
Široki je izgubio od Krke, ali je Ivan Buva upisao indeks 32 – imao je 22 poena i 14 skokova. U idealnoj petorci nalazi se i bek Partizana Milenko Tepić sa indeksom 24, kao i Jaka Klobučar iz Krke (30) i bek Cedevite Nolan Smit (23).

