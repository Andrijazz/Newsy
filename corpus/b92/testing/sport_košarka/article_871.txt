> Izvor: B92
> Datum: petak 28.02.2014.  
> Rubrika: sport_košarka
> Naslov: EL: Partizan kod "kraljeva" (20:45)
> Članak:

Košarkaši Partizana NIS u petak od 20:45 gostuju Realu iz Madrida u osmom kolu F grupe Top 16 faze Evrolige.
Crno-beli važe za autsajdera, ali neće se predati i pokušaće da pruže što jači otpor trenutno najboljem timu Evrope, koji je ove sezone izgubio samo jedan meč.
Real trenutno deli prvo mesto na tabeli sa CSKA, Madriđani imaju skor od šest pobeda i jednog poraza, dok Partizan ima jedan trijumf iz sedam utakmica.
Pomoćni trener Partizana Velimir Gašić rekao je da će crno-beli predstojeće utakmie u Evroligi iskoristiti da podignu formu pred završnicu ABA lige. Bek srpskog šampiona Milenko Tepić je istakao da se tim neće predate iako gostuje najboljoj ekipi Evrope. Loša vest za KK Partizan NIS je što će već 'tanak' budžet biti dodatno oslabljen j er mora da plati 13.000 evra zbog petardi i ubacivanja predmeta na duelu protiv Galatasaraja u 7. kolu. Krilni centar Real Madrida Nikola Mirotić rekao je da njegov tim mora da bude oprezan protiv crno-belih, a trener 'kraljevskog' kluba Pablo Lasorekao je da su crno-beli veoma dobar tim sa dosta visokih igrača. F grupa: petak: 17:00 CSKA - Lokomotiva 20:15 Bajern - Žalgiris20:45 Real Madrid - Partizan četvrtak: Makabi - Galatasaraj 97:81 Tabela: 1. CSKA 6-1 2. Real Madrid 6-1 3. Makabi 6-2 4. Lokomotiva 3-4 5. Bajern 3-4 6. Galatasaraj 3-5 7. Partizan 1-6 8. Žalgiris 1-6
