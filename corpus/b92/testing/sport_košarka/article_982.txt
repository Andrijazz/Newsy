> Izvor: B92
> Datum: petak 7.03.2014.  
> Rubrika: sport_košarka
> Naslov: Najbolje je zakucao Bjelica
> Članak:

Zakucavanje košarkaša Fenerbahčea Nemanje Bjelice proglašeno je najboljim u četvrtak u devetom kolu Top 16 faze Evrolige.
Bjelica je prošao pored Lorbeka i zakucao sa dve ruke u ubedljivom porazu svog tima od Barselone 93:73.
Srpski košarkaš je meč završio sa „dabl-dabl“ učinkom od 15 poena i 10 skokova.
Ovo je turskoj ekipi bio peti poraz u Top 16 fazi, dok je Barselona upisala deveti trijumf. Blokada večeri delo je košarkaša Partizana Tarensa Kinzija.
