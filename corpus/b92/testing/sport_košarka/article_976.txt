> Izvor: B92
> Datum: petak 7.03.2014.  
> Rubrika: sport_košarka
> Naslov: EL: Simon vodi Lokose ka Top8
> Članak:

Košarkaši Lokomotive napravili su veliki korak ka plasmanu u četvrtfinale Evrolige.
Ekipa Jevgenija Pašutina savladala je Makabi kod kuće sa 78:76, u 9. kolu Top16 faze u Evroligi.
Bio je ovo četvrti duel ruske i izraelske ekipe ove sezone u Evroligi, a Lokosi su slavili nakon tri poraza i sada u F grupi imaju skor 4-5, kao i minhenski Bajern.
Briljirao je Krunoslav Simon koji je 15 od svoja 23 poena ubacio u poslednjih deset minuta kada je Lokomotiva i stigla do trijumfa. Derik Braun ga je pratio sa 16 poena, a 10 je dodao Kalnietis. Kod gostiju, Skorcanitis je postigao 18, a Hikman i Blu po 16 poena. Makabi je u finišu mogao i do preokreta i pobede, ali je pet sekundi pre kraja Dejvid Blu promašio trojku. EL, 9. kolo, F grupa: Lokomotiva - Makabi 78:76 Galatasaraj - Real Madrid četvrtak: Partizan - Bajern 70:55 Žalgiris - CSKA 86:88 Tabela: CSKA 8-1, Real Madrid 7-1, Makabi 6-2, Bajern 4-5, Lomotiva 4-5, Galatasaraj 3-5, Partizan 2-7, Žalgiris 1-8.
