> Izvor: B92
> Datum: subota 1.03.2014.  
> Rubrika: sport_košarka
> Naslov: Dragićev rekord karijere, Durent 37
> Članak:

Ekipa Oklahoma Sitija pobedila je Memfis sa 113:117, uz 37 poena Kevina Durenta, i tako je prekinula niz od tri poraza.
Ipak, veče je obeležio Goran Dragićem, koji je rekordom karijere od 40 poena vodio Finiks do pobede nad Nju Orleansom 116:104.
U derbiju Kalifornije Lejkersi su savladali Sakramento 126:122, Nemanja Nedović nije ulazio u igru u trijumfu Golden Stejta nad Njujorkom 126:103, a Stef Kari upisao je tripl-dabl za Voriorse.
San Antonio je savladao Šarlot 92:82, a pobede su ostvarili Bulsi i Klivlend, za koji je Kajri Irving upisao prvi tripl-dabl u karijeri. Oklahoma je izgubila tri meča u nizu, a samo dve ekipe u istoriji osvojile su titulu nakon što su izgubile četiri vezana meča bilo kada tokom sezone. Tander nije dozvolio sličnu sudbinu, pa sujeverni navijači mogu da budu mirni, a za to je najzaslužniji Kevin Durent, koji je 30 od svojih 37 poena (12-24 iz igre) ubacio u drugom poluvremenu, a imao je 6 skokova i 5 asistencija. Osim njega, istakli su se Vestbruk sa 21 poenom i 6 asistencija, kao i Serž Ibaka sa 16 poena i 9 skokova. Za Grizlise je Mark Gasol ubacio 17 poena, Zek Rendolf imao je 13 poena i 10 skokova, a Majk Miler bio je najefikasniji sa 19. Iako je igrao rovit, Goran Dragić ponovo je dokazao da je u fantastičnoj formi - postigao je 40 poena (14-21 iz igre), uz 3 skoka i 5 asistencija i bio je najzaslužniji što su Sansi prekinuli niz od tri poraza. Markif Moris dao je 18, a Markus Moris 15 poena. Entoni Dejvis predvodio je poražene Pelikanse sa 32 poena (14-18 iz igre) i 9 skokova, a Erik Gordon ubacio je 21 poen. Stef Kari je odigrao izvanredan meč za Golden Stejt, upisao je 27 poena (9-19 iz igre), uz po 11 skokova i asistencija, a pratio ga je Klej Tompson sa 25 poena. Za poražene Nikse Entoni je imao 23 poena (7-26 iz igre) i 16 skokova, a Tim Hardavej junior upisao je 22. Odličnom poslednjom četvrtinom, koju su dobili sa 27:15, Bulsi su savladali Dalas za osmu pobedu u poslednjih devet utakmica. Blistao je Tadž Gipson sa 20 poena i 15 skokova, Džimi Batler ubacio je 19, Majk Danlivi 18 (8sk), a Kirk Hajnrih 17 poena. Za poražene Meverikse Monta Elis dao je 20 poena, a Novicki i Karter ubacili su po 15. Tim Dankan imao je 17 poena, 16 skokova i 6 asistencija u pobedi San Antonija nad Šarlotom, Đinobili je dao 15, Mils i Belineli po 14, a za Hornetse je Al Džeferson upisao 20 poena. Lejkerse je do pobede nad Kingsima vodio Farmar sa 30 poena i 7 asistencija, 23 poena dao je Bruks, a po 22 Gasol i Miks. Lejkersi su ubacili rekord franšize as 19 trojki, a kod Kingsa je najefikasniji bio Rudi Gej sa 32 poena, dok su Tomas i Vilijams dali po 26. Kajri Irving je u ubedljivoj pobedi Klivlenda nad Jutom zabeležio prvi tripl.dabl u karijeri - 21 poen, 10 skokova i 12 asistencija, a za Džez je 18 poena postigaso Hejvard. NBA, rezultati: LA Lejkers - Sakramento 126:122 Finiks - Nju Orleans 116:104 Dalas - Čikago 91:100 San Antonio - Šarlot 92:82 Oklahoma Siti - Memfis 113:107 Njujork - Golden Stejt 103:126 Klivlend - Juta 99:79
