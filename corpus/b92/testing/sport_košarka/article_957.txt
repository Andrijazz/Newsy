> Izvor: B92
> Datum: četvrtak 6.03.2014.  
> Rubrika: sport_košarka
> Naslov: B92: Srbija domaćin grupe na EP?
> Članak:

Košarkaški savez Srbije mogao bi da se kandiduje za domaćinstvo jedne grupe na Evropskom prvenstvu 2015. godine, nezvanično saznaje B92.
Domaćinstvo narednog Šampionata ‘Starog kontinenta’ dodeljeno je Ukrajini, ali zbog aktuelne situacije u toj zemlji postoji velika mogućnost da ona ostane bez organizacije.
Prema saznanjima B92, vodeći ljudi KSS kandidovaće se za organizaciju jedne grupe ako na narednoj sednici borda FIBA predstavnici Košarkaškog saveza Ukrajine definitivno objave da ne mogu da organizuju šampionat. Treba napomenuti da KSS i ukrajinski Savez imaju izvanredne odnose i zato iz vladajućeg tela srpske košarke žele tako da pomognu svom sportskom prijatelju, kao i FIBA Evropi, a da taj gest ne bude pogrešno protumačen. Ne treba zaboraviti i činjenicu da je odluka FIBA Evrope da domaćinstvo šampionata dodeli Ukrajini pre četiri godine izazvalo veliku buru. Posebno oštro su na tu odluku regovali Savezi Francuske, Nemačke, Italije i Hrvatske, koji su takođe podneli svoje kandidature. Pored toga, Ukrajina je do sada uložila preko četiri miliona evra, od potrebnih šest miliona za kotizaciju, na organizaciju šampionata koji je zbog politične situacije na klimavim nogama. U isto vreme, u slučaju da Ukrajinci zaista odustanu od organizaciju, KSS ne bi trebalo da ima veliki problem da organizaciju domaćinstvo jednoj grupi. Razlog za to je odlična infrastruktura, odnosno "Kombank arena", dobri hoteli i aerodrom.
