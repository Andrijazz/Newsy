> Izvor: B92
> Datum: ponedeljak 24.02.2014.  
> Rubrika: sport_košarka
> Naslov: Bogdan: Dobili nas na našu igru
> Članak:

Košarkaš Partizana Bogdan Bogdanović rekao je posle poraza od Crvene zvezde sa 63:57 da on i saigrači nisu imali dovoljno koncentracije u bitnim trenucima.
’Crno-beli’ su drugi put doživeli poraz u ’večitom’ derbiju ove sezone, a Bogdanović je potpuno podbacio, pošto je imao devet poena, iz šut iz igre 4/19.
"Imali smo priliku da ostvarimo dobar rezultat, ali nismo odigrali koncentrisano svih 40 minuta. Slabo smo šutirali spolja, a posle naše svake izgubljene lopte oni su lako išli u kontre i lagano dobili utakmicu. Tako smo mi morali da igramo, ali nismo uspeli, trebalo je da bude mnogo bolje", naglasio je Bogdanović. Utisak tokom drugog ovosezonskog derbija bio je da su igrači Zvezde igrali mnogo jaču odbranu na Bogdanoviću, nego na ostalim igračima, sa čim se i slaže jedan od najboljih košarkaša . "To je derbi. Ne mogu reći da to nisam očekivao. Iz utakmice u utakmice stvara se još veći pritisak na meni. Treba da se izborim i sa tim, ali mislim da ću uspeti", istakao je Bogdanović. Partizan je posle poraza od Crvene zvezde ostao na trećem mestu tabele ABA lige sa skorom 14/7, identičnim kao Cibona, koja je na četvrtom mestu.
