> Izvor: B92
> Datum: petak 28.02.2014.  
> Rubrika: sport_košarka
> Naslov: Odom: Dobar je osećaj vratiti se
> Članak:

Debi Lamara Odoma u Laboral Kuči privukao je veliku pažnju medija, a Amerikanac je bio srećan posle meča, iako nije mnogo pokazao.
U porazu tima iz Vitorije od Unikahe 81:71 Odom je za šest minuta na parketu upisao 2 skoka i rampu (0-1 iz igre).
"Izuzetno je dobar osećaj vratiti se na teren i igrati košarku ponovo. Poslednji put sam igrao pet na pet u plej-ofu prošle godine. Moj uzor sada je Andres Noćioni, ima mnogo iskustva i igrao je odlično“, rekao je Odom.
"Istina, u ovom meču nismo bilo uspešni, potrebno je dosta da radimo kako bismo svi bili na istoj talasnoj dužini. Pred nama je izazov da napravimo seriju dobrih rezultata", dodao je 34-godišnji košarkaš. Ipak, Laboral Kuča ima samo jednu pobedu iz osam mečeva, pa je skoro bez šansi za prolaz u Top 8 Evrolige.
