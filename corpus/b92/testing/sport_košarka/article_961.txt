> Izvor: B92
> Datum: četvrtak 6.03.2014.  
> Rubrika: sport_košarka
> Naslov: CSKA se provukao u Kaunasu
> Članak:

Košarkaši CSKA savladali su Žalgiris u Kaunasu sa 88:86 u 9. kolu F grupe u Top165 fazi Evrolige.
Litvanski tim imao je priliku i da slavi, ali je Džastin Dentmon izblokiran u poslednjoj sekundi u šutu za tri poena.
Miloš Teodosić imao je 16 poena i 3 asistencije u pobedničkoj ekipi, 15 poena dodao je Vims, a 12 Fridzon. Nenad Krstić je za 18 minuta ubacio 8 poena (3-9), dok je Vlado Micov ubacio samo 2 poena. Kod domaćina, Džastin Dentmon je imao 28 poena, a Pocius je dodao 20.
Delovalo je da će CSKA lako do trijumfa kada je početkom druge deonice stekao 12 poena viška (36:24), ali veoma raspoloženi Žalgiris se vratio i sjajnim šutem za tri poena u finišu treće deonice je čak stigao i do prednosti - 64:62 u 29. minutu. Uspeli su igrači Žalgirisa da se vrate i u poslednjoj deonici, ali ipak nisu uspeli da ostvare pobedu. Grupa F: Žalgiris - CSKA 86:88 Partizan - Bajern 20.45 petak: Lokomotiva - Makabi 17.00 Galatasaraj - Real Madrid 19.00 Tabela: CSKA 8/1, Real 7/1, Makabi 6/2, Bajern 4/4, Galatasaraj 3/5, Lokomotiva 3/5, Partizan 1/7, Žalgiris 1/8,
