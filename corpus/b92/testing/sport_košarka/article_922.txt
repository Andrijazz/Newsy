> Izvor: B92
> Datum: ponedeljak 3.03.2014.  
> Rubrika: sport_košarka
> Naslov: Lovernj u Denveru na leto?
> Članak:

Denver Nagetsi nadaju se da će košarkaš Partizana NIS Žofre Lovernj sledeće sezone zaigrati za njih u Letnjoj ligi.
Francuz je prošle sezone izabran od strane Nagetsa kao 55. pik, a ove sezone igra sjajno u Partizanu.
“Nadamo se da smo napravili pravi potez. Radujemo se napretku i tome što igra na visokom nivou. Lovernj je dobar igrač, dopada nam se intenzitet kojim igra, to što je koncentrisan i što uvek daje sve od sebe”, rekao je Tim Koneli, generalni menadžer Nagetsa.
"Igra jako dobro u kontinuitet u Partizanu. Ima dobar osećaj za igru, agresivan je i zaista nam se dopao. On je jedinstven košarkaš", dodao je Koneli. Novinar Denver Posta ističe da Lovernj ima meku ruku, da može da pogodi za tri poena i da ima potencijal da postane dobra . U NBA će više morati da koristi telo kako bi isterao rivale iz reketa, ali oni koji ga znaju kažu da mu to nije problem", dodaje novinar Posta. Jedan od najboljih Lovernjovih prijatelja u Nagetsima je bek Evan Furnije. "U Francuskoj treneri iz nekog razloga ne daju mladim igračima da dođu do izražaja. On je igrao možda petnaestak minuta, a onda je otišao u Partizan, trener mu je dao šansu i Žo je pokazao šta ume. Znao sam da je toliko dobar, samo je trebalo to da pokaže", kaže Furnije i dodaje da obožava da igra s Lovernjom jer zna da će Žo uvek dati maksimum. U Evroligi Lovernj u proseku postiže 11,2 poena, uz 8,8 skokova, dok u ABA ligi ima 11,4 poena i 7,7 skokova po meču.
