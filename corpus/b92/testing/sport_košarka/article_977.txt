> Izvor: B92
> Datum: petak 7.03.2014.  
> Rubrika: sport_košarka
> Naslov: Kinzi: Konačno odbrana
> Članak:

Jedan od glavnih junaka druge pobede Partizana NIS u Top 16 fazi Evrolige Tarens Kinzi istakao je odbranu kao ključ trijumfa nad Bajernom.
Crno-beli su pred skoro 12.000 ljudi u Kombank Areni razbili minhenski tim 70:55, a Kinzi je postigao 21 poen, od čega 15 u ključnoj drugoj četvrtini.
"Igrali smo kao tim, ovo je timska pobeda. Prvi put ove sezone da smo sve vreme igrali dobro u odbrani. Rastemo iz utakmice u utakmicu. I dalje smo u igri za plej-of Evrolige", rekao je bek crno-belih Kinzi.
Partizan posle devet kola ima skor 2-7 u Grupi F, pa još uvek ima teoretske šanse da se nađe u plej-of. Bajern je i dalje na dobrom putu da se plasira u osminu finala jer je na 4-5. "Znali smo da će biti teško u Beogradu. Ali bilo je očajno jer nam odbrana nije funkcionisala. I napad nam je bio loš. To je rezultovalo pobedom Partizana", rekao je krilni igrač Bajerna Boris Savović. U sledećem kolu Partizan gostuje ekipi CSKA u Moskvi (13. mart, 17:00), a Bajern dočekuje Real Madrid (13. mart, 20:45).
