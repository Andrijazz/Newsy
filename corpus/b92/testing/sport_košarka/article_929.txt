> Izvor: B92
> Datum: utorak 4.03.2014.  
> Rubrika: sport_košarka
> Naslov: Lipovij lakše povređen
> Članak:

Pojačanje Crvene zvezde Oleksandr Lipovij dobio je udarac u rame na prvom treningu sa novim saigračima i odmaraće se u narednih dan-dva, potvrđeno je za B92.
Ukrajinac nema pravo nastupa u Evrokupu, pa postoji mogućnost da 22-godišnji košarkaš debituje u crveno-belom dresu u subotu na meču ABA lige sa Krkom.
Lipovij je u utorak zvanično predstavljen u hali Pionir i tom prilikom rekao je da je doneo pravu odluku dolaskom u Zvezdu. Crveno-beli u sredu od 19.30 igraju sa Lijetuvos Ritasom prvi meč osmine finala Evrokupa, uz prenos na B92, a trener Dejan Radonjić kaže da kadrovska situacija nije idealna.
