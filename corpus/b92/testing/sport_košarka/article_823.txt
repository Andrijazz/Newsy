> Izvor: B92
> Datum: ponedeljak 24.02.2014.  
> Rubrika: sport_košarka
> Naslov: ABA: Budućnost ponovo u trci za F4
> Članak:

Košarkaši Budućnosti pobedili su Olimpiju u Ljubljani sa 73:69 u 21. kolu ABA lige i tako su zabeležili 13. trijumf u regionalnom takmičenju.
Podgoričani su kontrolisali najveći deo meča, imali su i dvocifrenu prednost, koju su uspeli da sačuvaju, iako su domaći u završnici učinili meč neizvesnim.
Budućnost se tako ponovo ozbiljnije uključila u borbu za fajnal-for, pošto zaostaje samo jednu pobedu za trećeplasiranim Partizanom i za četvrtoplasiranom Cibonom.
Najbolji na meču bio je plejmejker Nikola Ivanovič sa 28 poena (9-12 iz igre, 9-11 penali) i po 3 skoka i asistencije, Čedomir Vitkovac imao je 17 poena i 6 skokova, dok je Šehović upisao 9 poena, 8 skokova i 3 ukradene lopte. Za Olimpiju, koja sada ima skor 8-13, Alen Omić postigao je 14 poena i 6 skokova, Dino Murić zabeležio je 12 poena i 10 skokova, a Sasu Salin dao je 10 poena. U sledećoj rundi Budućnost na svom terenu dočekuje Solnok, dok se Olimpija sastaje sa Cedevitom u Zagrebu. ABA liga, 21. kolo: Olimpija - Budućnost 69:73 nedelja, 23. februar: Crvena zvezda - Partizan 63:57 subota, 22. februar Solnok - Igokea 79:72 Radnički - Cedevita 61:78 Široki - Mega Vizura 72:86 Cibona - Krka 92:78 MZT - Zadar 78:69 Tabela: 1. Crvena zvezda 17/4 2. Cedevita 16/5 3. Partizan 14/7 4. Cibona 14/7 5. Budućnost 13/8 6. Igokea 12/9 7. MZT 10/11 8. Mega Vizura 9/12 9. Krka 9/12 10. Radnički 8/13 11. Olimpija 8/13 12. Solnok 7/14 13. Široki 5/16 14. Zadar 5/16
