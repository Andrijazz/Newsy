> Izvor: B92
> Datum: petak 28.02.2014.  
> Rubrika: sport_košarka
> Naslov: Arena slobodna, F4 u Beogradu?
> Članak:

Beogradska Kombank arena biće slobodna u vreme odigravanja "fajnal fora" regionalne ABA lige, koje se održava od 25. do 27. aprila.
Domaćin ovogodišnjeg završnog turnira biće prvoplasirana ekipa iz regularnog dela takmičenja, to je trenutno Crvena zvezda Telekom, a do kraja je ostalo da se odigra još pet kola.
"Arena Beograd je odlučila da ranije najavljenu predstavu "Cirque Eloize iD" koja će se održati 26. i 27. aprila, premesti u Sava centar pošto se u navedenim terminima odigravaju finalne utakmice ABA lige i Arena želi da omogući njihovo održavanje u najvećoj dvorani u regionu. Kombank Arena time oslobađa svoju dvoranu i stavlja je na raspolaganje najjačem regionalnom takmičenju ABA ligi u želji da sportska publika neostane uskraćena vrhunskog doživljaja", navodi se iz Kombank arene. "Fajnal for" regionalne lige u Beogradskoj areni održan je u sezoni 2008/2009, kada je šampionski prsten osvojio Patizan.
