> Izvor: B92
> Datum: nedelja 2.03.2014.  
> Rubrika: sport_košarka
> Naslov: Tepić: Greške su nas skupo koštale
> Članak:

Košarkaš Partizana Milenko Tepić smatra da je njegov tim dobro otvorio meč protiv Reala, ali da su ih prazni minuti bez prave ideje odveli u ubedljiv poraz.
Već posle nekoliko minuta meča Partizan je imao vođstvo od 11:0, međutim, ubrzo su Madriđani podigli nivo igre i potpuno se vratili u meč.
"Dobro smo počeli, ali Real se brzo i lako vratio. Pokazali su kakvi su igrači. Uspeli su da se vrate u igru zahvaljujući nekim našim glupostima, čak su prvu četvrtinu dobili sa pet poena razlike. Imali smo dosta praznih minuta u drugom kvartalu, gde su oni napravili razliku i to prilično veliku", izjavio je Tepić za "Žurnal". Igrači Partizana moraju da ostave ovu utakmicu iza sebe i okrenu se važnim mečevima koji slede. "Greške koje smo pokazali u Madridu, moramo da ispravimo zbog narednih utakmica koje nas očekuju, a koje su za nas mnogo važnije. Njih moramo da dobijemo in a njih moramo da se fokusiramo", napomenuo je Tepić. Partizan narednu utakmicu u ABA ligi igra u ponedeljak od 20:45 protiv kragujevačkog Radničkog u Pioniru, biće lišeni pomoći Bogdana Bogdanovića koji je povredio koleno. 'Crno-beli' u četvrtak igraju novi meč u Evroligi, kada će dočekati Bajern iz Minhena.
