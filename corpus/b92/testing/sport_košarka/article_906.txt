> Izvor: B92
> Datum: nedelja 2.03.2014.  
> Rubrika: sport_košarka
> Naslov: Bajern slavio pred Partizan
> Članak:

Košarkaši minhenskog Bajern ostvarili su tesnu pobedu na gostovanjuu Hagenu 82:76, pred gostovanje Partizanu u Evroligi naredne sedmice.
Bavarci su slavili nad Finiksom samo 46 sati nakon važne pobede u Top 16 nad Žalgirisom, a predvodio ih je Brajs Tejlos sa 18 poena i 9 skokova.
Pratio ga je Nihad Đedović sa 15 poena za 22 minute, dok je Dejvid Bel predvodio domaćina sa 16 poena. Boris Savović je imao 8 poena za tim Svetislava Pešića.
Hagen je imao četiri poena prednosi nakon prve četvrtine, što je zadržao sve do poslednjeg perioda kada je Bajern konačno slomio rivala i sa 22:14 stigao do trijumfa. "Čestitam mojim igračima pobedu nakon naporne nedelje. Imali smo pet utakmica u deset dana, to traži mnogo snage", rekao je posle meča Pešić. Bajern ima 21 pobedu iz 24 kola u Bundesligi, a sa dve pobede i dva meča manje prati ga Bamberg. Bajern gostuje Partizanu NIS u četvrtak (20:45) u beogradskoj Kombank Areni. Bavarci imaju skor 4-4, a crno-beli 1-7.
