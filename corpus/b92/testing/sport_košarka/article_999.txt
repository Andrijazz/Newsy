> Izvor: B92
> Datum: subota 8.03.2014.  
> Rubrika: sport_košarka
> Naslov: Raduljica na Dejvisovom posteru
> Članak:

Nju Orleans Pelikansi su očekivano savladali Milvoki, a centar Baksa Miroslav Raduljica bio je žrtva zakucavanja prošlogodišnjeg top pika Entonija Dejvisa.
Raduljica je na terenu proveo sedam minuta, nije ubacio niti jedan poen, imao je pet promašaja iz igre, ali je uspeo da se nađe na Dejvisovom posteru.
Igrač Pelikansa je u pobedi svog tima rezultatom 112:104 učestvovao sa 29 poena, 14 skokova i pet asistencija za skoro 40 minuta u igri, a već početkom meča, sjajnim zakucavanjem najavio je dobru partiju.

