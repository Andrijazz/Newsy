> Izvor: B92
> Datum: utorak 4.03.2014.  
> Rubrika: sport_košarka
> Naslov: Radonjić: Evroliga nije reper
> Članak:

Trener Crvene zvezde Dejan Radonjić rekao je da njegove izabranike očekuje težak dvomeč sa Lijetuvos Ritasom u osmini finala Evrokupa.
Prvi meč ‘crveno-beli’ igraju u sredu od 19.30 u hali “Pionir”, uz direktan prenos na televiziji B92.
U ovom trenutku sigurno je da u timu Zvezde neće biti Ivan Radenović, zbog povrede kolena, dok je Tadija Dragićević istegao mišić, ali bi trebalo da igra.
Zvezda i Ritas su se ove sezone već puta sastajali i to u Evroligi, a oba puta  su slavili, prvo u Beogradu sa 88:77, a potom i u Viljnusu sa 99:75. "Mečevi iz Evrolige nisu reper za predstojeća dva. Oni su kvalitetni, imaju ozbiljan napadački potencijal i trenutno su u dobroj formi. U naletu su, očekuje nas težak meč", rekao je Radonjić, "Radenović sigurno neće igrati u sredu, dok Tadija nije odradio od meča sa Megom, u subotu. Ali, oni koji budu igrali, dace sve od sebe, nadam se da će nam navijači dati preko potrebnu podršku". Iz Crvene zvezde su apelovali na navijače da dođu na vreme u halu, pošto će biti preduzete opsežne mere bezbednosti. Strateg Zvezde je, takođe, istakao da će njegovi izabranici ključ pobede morati da traže u dobroj odbrani. "Moramo defanzivno da budemo na visini zadatka, da im ne damo prostora. Osim šuta za tri poena, imaju i sjajnog Kuka. Nadma se da ćemo u boljim okolnostima dočekati revanš. Ipak, to što oni igraju revanš kod kuće može da bude prednost, al ii ne mora", naglasio je Radonjić.
