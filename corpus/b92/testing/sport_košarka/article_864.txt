> Izvor: B92
> Datum: petak 28.02.2014.  
> Rubrika: sport_košarka
> Naslov: Obradović srušio šampiona Evrope
> Članak:

Ekipa Fenerbahčea polako se vraća u veliku formu, u petak je savladala prvaka Evrope Olimpijakos 78:74, direktnog rivala za plej-of Evrolige.
Turski tim je meč prelomio poenima Boa Mekejleba i Linasa Kleize tek u poslednjih 30 sekundi, iako je smao tri minute ranije bio na +10.
Pomenuti tandem je postigao 41 poena za tim Željka Obradovića (Kleiza 21, Mekejleb 20), a Litvanac je imao i 8 skokova. Nemanja Bjelica je imao po 8 poena (3/6 iz igre) i skokova.
Goste iz Pireja predvodio je Tandem Slukas-Perperoglu sa po 17 poena, dok su po 10 ubacili Mancaris i Printezis. Oba tima posle osam kola imaju polovičan učinak (4-4), kao i Panatinaikos i Unikaha, pa će ova četiri tima voditi žestoku borbu za tri mesta koja će ih uz Barselonu odvesti u plej-of Evrolige.
