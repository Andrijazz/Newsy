> Izvor: B92
> Datum: sreda 5.03.2014.  
> Rubrika: sport_košarka
> Naslov: Tomić: Još je rano za priču o F4
> Članak:

Košarkaši Barselone jedini su neporaženi tim u Top 16 fazi Evrolige, ali centar Katalonaca Ante Tomić kaže da je još rano govoriti od krajnjim ambicijama.
"Još mnogo utakmica je pred nama, mislim da je prerano govoriti ili uopšte misliti o fajnal-foru. Prvo treba da budemo prvi u grupi, a onda sledi četvrtfinalna serija, koja će u svakom slučaju biti teška“, rekao je hrvatski centar u intervjuu za sajt Evrolige.
Barsa ima skor 8-0, ali to ne znači da više neće igrati u maksimalnom ritmu. "U Barseloni ne postoji jedna reč - opuštanje. Svaka utakmica je važna. I prošle godine smo imali veliku prednost, pa smo nastavili dobro da igramo. Želimo isto da uradimo i sada", kazao je MVP Evrolige za februar. "Moguće je da trenutno igram najbolje u karijeri, pogotovo kada se pogledaju brojke koje sam imao u mesecu za nama". U tri meča u mesecu za nama Tomić je prosečno beležio 22 poena, uz 74% šuta iz igre. Kaže da mu saigrači u reketu odgovaraju. "Lorbek više igra unutra, a Nahbar je dugo igrao na krilu, tako da uglavnom igra spolja. To je sjajno za naš tim. Takođe, družimo se i van terena jer govorimo istim jezikom, a tu je i Marko Todorović".
