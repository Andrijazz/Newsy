> Izvor: B92
> Datum: nedelja 2.03.2014.  
> Rubrika: sport_košarka
> Naslov: Danilovićeva 'petica' u istoriji
> Članak:

Košarkaški klub Virtus iz Bolonje povukao je iz upotrebe dres sa brojem pet u čast Predraga Saše Danilovića.
Ceremonija povlačenja dresa upriličena je u nedelju na meču protiv istoimenog rivala iz Rima, a povodom proslave ljudi koji su ispisali istoriju kluba iz Bolonje.
Danilovića se svi sećaju kao “šampiona koji je odveo Virtus na krov Italije i Evrope i tako klubu dao međunarodnu dimenzije”.
"Mnogo smo toga dobrog uradili zajedno ovde. Kada god se vratim u Bolonju, ne osećam veliku razliku od Beograda. Ovde se osećam kao kod kuće, prelepe su emocije. Zaista mi je čast što sam sada ovde. Hvala Virtusu", rekao je Danilović.  Renata Viljalte. "Mislim da bi svi klubovi trebalo da slave heroje iz prošlosti, nema boljeg osećaja od toga. Uvek ću biti zahvalan Virtusu. Sve titule i trofeji su nezaboravni, ali su posebni titula iz 1998. i trofej Kupa šampiona iz Barselone koja je najvažnija", rekao je Danilović u Bolonji. Danilović je boje Virtusa, koji je u tokom nekoliko sezona nosio i ime Kinder, branio u dva navrata, prvo od 1992. do 1995. godine, a potom i od 1997. do 2000. U dresu tog kluba osvojio je titulu evropskog šampiona 1998. godine, četiri titule prvaka Italije i po jedan italijanski Kup i Superkup. Karijeru, tokom koje je igrao i za Partizan, Majami Hit i Dalas Maverikse, završio je baš u dresu Virtusa 2000. godine, iako je imao samo 30 godina. "Nisam se premišljao mnogo, instinkt mi je rekao da je to prava odluka. To sam rekao Mesini, Branamonti i Kacoli. Skinuo sam sa svojih ramena tonu, bilo mi je dosta. Činjenica je da sam te večeri odlično trenirao. Mislim da je pravi trenutak za povlačenje kada si na vrhu. To je moje mišljenje, ali to vidim danas. Nijednom nisam zažalio za ovih 14 godina. Bila je to prava odluka", istakao je Danilović. Daniloviće je trenutno predsednik KK Partizan, koji je šampion Srbije poslednjih 12 godinau nizu. "Današnja košarka nije slabija nego u moje vreme, ali je drugačija. To je prava reč. Svako vreme ima svoje heroje. Danas ima mnogo dobrih košarkaša, možda nisu mnogo 'lepi' za gledanje (među onima koji jesu Danilović je izdvojio svog igrača iz Partizana Bogdana Bogdanovića). Moja generacija je stvarala fenomene, a danas mnogi prave greške zbog roditelja i menadžera koji im svašta govore, kako bi ostvarili neke svoje snove i ambicije", zaključio je prvo čovek srpskog šampiona. "Saša Danilović, istinski šampion", prokomentarisao je na tviteru povlaćenje Danilovićevog dresa italijanski košarkaš Marko Belineli, član San Antonio Sparsa.
