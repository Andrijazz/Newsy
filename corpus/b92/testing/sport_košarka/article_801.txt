> Izvor: B92
> Datum: subota 22.02.2014.  
> Rubrika: sport_košarka
> Naslov: Bertans: Još samo nedelju dana
> Članak:

Košarkaš Partizana Davis Bertans najavio je da se za nedelju dana vraća u Beograd, dve nedelje pred povratak na teren.
Trener ’crno-belih’ Duško Vujošević najavio je da će se Bertans vratiti u tim na meču sa Solnokom 16. marta.
„Još samo nedelju dana i vraćam se u Beograd. Nikada u životu nisam bio ovoliko uzbuđen. Povratak“, napisao je Bertans na svom profilu na društvenoj mreži Tviter.
Bertans je van terena od juna, kada je na poslednjem meču finalne serije sa Crvenom zvezdom povredio prednji ukršteni ligament kolena. Letonski košarkaš je vrlo brzo operisan, a tokom oporavka bio je u Sjedinjenim Državama. Bertansov povratak na teren sigurno će biti veliko pojačanje za , koji poslednjih meseci imaju velikih problema sa povredama igrača. Sezona je zbog iste povrede kakvu je on imao već gotova za Lea Vestermana i Dragana Milosavljevića.
