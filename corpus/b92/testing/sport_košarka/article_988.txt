> Izvor: B92
> Datum: subota 8.03.2014.  
> Rubrika: sport_košarka
> Naslov: Radonjić: Važna pobeda pred Ritas
> Članak:

Trener Crvene zvezde Dejan Radonjič istakao je da je njegov tim zabeležio važnu pobedu u meču sa Krkom u neugodnom trenutku, pred revanš sa Lijetuvos Ritasom.
"Bilo je bitno da odbranimo domaći teren u ovim ne baš idealnim okolnostima po nas. Iako smo vodili celu utakmicu i igrali dobru odbranu, ne mogu da budem zadovoljan koncentracijom, ali sada nema vremena nizašta osim da se okrenemo narednoj utakmici", rekao je Radonjić.
Zvezda je u 23. kolu regionalne ABA lige stigla do ukupno 19. trijumfa, i stigla na pobedu od osiguravanje čelne pozicije pred završni turnir. Do kraja ligaškog dela Jadranske lige ostala su još tri kola, a da bi crveno-beli odbranili prvo mesto potreban im je još jedan trijumf, a možda ni taj jedan. Novinare je zanimalo da li će Radonjić u tim mečevima dati šansu mlađim igračima, a on je odgovorio da to dosta zavisi od revanš meča osmine finala Evrokupa protiv Lijetuvos Ritasa, koji se igra u sredu. "Mnogo toga zavisi od toga da li ćemo proći ili ispasti u Evrokupu. Reagovaćemo u odnosu na situaciju u interesu tima i onoga što nas čeka posle toga. Mogu da kažem i da će Ivan Radenović biti spreman za Lijetuvos. Odgradio je dva treninga i sve bi trebalo da bude u redu", rekao je Radonjić. Za crveno-bele je debitovao Oleksandr Lipovij, koji je na prvom treningu u novom klubu zaradio povredu ramena, a na terenu je proveo nešto više od pet minuta. "Planirana minutaža za Lipovija. Testovi su pokazali da je u dobrom stanju i da je sve ok. Odradio je pet minuta sa ekipom "5 na 5", i nije bilo potrebe da se više stavlja u funkciju", zaključio je trener Zvezde.
