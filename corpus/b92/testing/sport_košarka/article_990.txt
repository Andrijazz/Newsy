> Izvor: B92
> Datum: subota 8.03.2014.  
> Rubrika: sport_košarka
> Naslov: ABA: Slavlje Mege, povratak Krstića
> Članak:

Košarkaši Mega Vizure pobedili su Radnički u Kragujevcu sa 86:84, u 23. kolu regionalne ABA lige.
Srpski derbi u dvoreni Jezero obeležio je i povratak na parket reprezentativca Nemanje Krstića posle dugo vremena.
Krstić je odigrao 18 minuta i za to vreme ubacio je 10 poena (2-3 za dva, 2-2 za tri). Radnički je u finišu mogao do pobede, ali je Marinović (1-9 za tri) promašio trojku za vođstvo svoje ekipe.
Radnički je odlično krenuo, imao je u finišu prvog poluvremena i 14 poena pednosti, ali mladi tim Mega Vizure se vratio i na kraju je slavio iako je igrao bez Novice Veličkovića koji ima povredu skočnog zgloba. Ratko Varda imao je 17 poena i 6 skokova, Vasa Micić je uz 15 poena podelio i 7 asistencija, a odličan je bio i Jokić sa 12 poena i 7 skokova. Kod domaćina, Marko Brkić je ubacio 16, Sava Lešić 14, a Dušan Mlađan 13 poena. Marko Marinović je imao 11 poena i 13 asistencija, ali i 1-9 za tri poena. ABA liga, 23. kolo: Solnok - Cedevita 68:67 subota: Radnički - Mega Vizura 86:84 Široki - Zadar 72:58 Crvena zvezda - Krka (21h) nedelja: Olimpija - Partizan (17h) Cibona - MZT (18.30h) ponedeljak: Budućnost - Igokea (20.45h) Tabela: 1. Crvena zvezda 18-4 2. Cedevita 17-6 3. Partizan 15-7 4. Budućnost 14-8 5. Cibona 14-8 6. Igokea 12-10 7. MZT 11-11 8. Mega Vizura 10-13 9. Krka 10-12 10. Olimpija 8-14 11. Radnički 8-15 12. Solnok 8-15 13. Zadar 6-17 14. Široki 6-17
