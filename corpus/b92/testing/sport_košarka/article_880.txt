> Izvor: B92
> Datum: petak 28.02.2014.  
> Rubrika: sport_košarka
> Naslov: Dijamantidis probio granicu 2000p
> Članak:

Dimitris Dijamantidis odigrao je loš meč protiv Emporio Armanija, njegov PAO je izgubio, ali plej ‘Zelenih’ ipak će po lepom pamtiti meč u Milanu.
Dijamantidis je postao 14. košarkaš u istoriji Evrolige koji je postigao više od 2000 poena – Milanu je ubacio 6 poena (6 ast) i sada ima 2004 poena u Evroligi.
Najbolji strelac svih vremena je Huan Karlos Navaro sa 3404 poena, drugi je Markus Braun sa 2739, a treći je Jaka Lakovič sa 2524. Među prvih deset je i jedan srpski košarkaš - Igor Rakočević je sedmi sa 2329 ubačenih poena.
