> Izvor: B92
> Datum: subota 22.02.2014.  
> Rubrika: sport_košarka
> Naslov: Juniori Zvezde pobedom u polufinale
> Članak:

Juniori Crvene zvezde zabeležili su novu ubedljivu pobedu na NIJT Evroliginom kvalifikacionom turniru.
Oni su u trećem kolu savladali Budućnost 77:59 i tako su osigurali prvu poziciju.
Najbolji kod crveno-belih bio je Vojislav Stojanović sa 14 poena, 7 skokova i 6 asistencija, Aleksandar Aranitović imao je 11 poena i 3 asistencije, dok je Jovan Anđelković upisao 10 poena. Kod Podgoričana su se istakli Čarapić sa 14 i Bacović sa 13 poena.
Zvezda sada ima skor 3-0, a Budućnosti je ovo drugi poraz. Francuski INSEP deklasirao je Zemun 82:62 i ostvario prvu pobedu, koja mu je zbog najbolje koš razlike donela plasman u polufinale. Smok je imao 15 poena, 7 skokova i 5 asistencija, dok je za Zemun Bojičić dao 12 poena.
