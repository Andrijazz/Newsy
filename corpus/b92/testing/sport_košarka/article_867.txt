> Izvor: B92
> Datum: petak 28.02.2014.  
> Rubrika: sport_košarka
> Naslov: Maršal ne dolazi u Zvezdu
> Članak:

Američki košarkaš Šon Maršal definitivno ne dolazi u Crvenu zvezdu Telekom, saznaje B92.
Maršal je dogovorio uslove ugovora sa crveno-belima, ali mu njegov trenutni klub Alijaga iz Turske nije dozvolila da promeni sredinu.
Amerikanac ove sezone prosečno beleži 20,5 poena (51% za dva, 42% za tr), 5,1 skok i 3,1 asistenciju u dresu poslednjeplasiranog tima turskog šampionata. Maršal ima 28 godina, a tokom karijere igrao je još za Karšijaku, Aris, Dižon i Erdemispor.
Sportski direktor crveno-belih Davor Ristović rekao je ranije da Maršal nije jedini igrač koji je interesantan ovom klubu. "Maršal jeste jedan od igrača koji nam je interesantan, ali nije jedini. Ponovili smo nekoliko puta - ne želimo ništa da prejudiciramo, kada budemo znali ime novog igrača, o tome ćemo obavestiti javnost, kao i uvek", rekao je Ristović. Od kako je Blejk Šilb napustio crveno-bele, u javnosti se spekulisalo brojnim imenima - do skoro je "završen" bio Skoti Hopson, a onda je prvi pik postao Maršal.
