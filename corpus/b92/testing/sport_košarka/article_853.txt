> Izvor: B92
> Datum: četvrtak 27.02.2014.  
> Rubrika: sport_košarka
> Naslov: EL: Makabi bez problema sa Galatom
> Članak:

Košarkaši Makabija pobedili su Galatasaraj u Nokija arena sa 97:81 u 8. kolu F grupe u Top16 fazi Evrolige.
Ekipa Dejvida Blata je ovom pobedom napravila veliki korak ka prolasku u narednu fazu pošto sada na trećem mestu na tabeli ima skor 6-2.
Gosti iz Turske dobro su počeli, posle prvih 10 minuta bilo je nerešeno – 23:23, ali u nastavku je ‘ponos Izraela’ ipak postavio stvari na svoje mesto. Galatasaraj sada ima skor 3-5 u F grupi i boriće se za prolaz sa ekipeme Bajerna i Lokomotive.
Blistao je Gaj Pnini sa 17 poena (trojke 5-5). 16 poena ubacio je Blu, po 12 su dodali Hikmen i Rajs, a 10 je ubacio Ingles. Kod gostiju, po 12 poena postigli su Erceg, Mensa-Bonsu, Mačvan i Arojo. Preostali mečevi F grupe igraju se u petak. F grupa: Makabi - Galatasaraj 97:81 CSKA - Lokomotiva (petak) Bajern - Žalgiris (petak) Real Madrid - Partizan (petak) Tabela: CSKA 6-1 Real Madrid 6-1 Makabi 6-2 Lokomotiva 3-4 Bajern 3-4 Galatasaraj 3-5 Partizan 1-6 Žalgiris 1-6
