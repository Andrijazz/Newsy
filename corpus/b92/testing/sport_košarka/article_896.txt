> Izvor: B92
> Datum: subota 1.03.2014.  
> Rubrika: sport_košarka
> Naslov: Pavlović: Evroliga je test za nas
> Članak:

Bek Partizana Aleksandar Pavlović izjavio je posle poraza od Reala 80:57 da njegov tim mečeve u Evroligi treba da shvati kao proveru kvaliteta.
“Real ima sjajne igrače koji sugo igraju zajedno, znaju međusobne kretnje i dobro se razumeju. Mi smo veoma dobro počeli, bili smo koncentrisan, ali smo počeli da pravimo dosta grešaka posle vođstva 11:0”, rekao je Pavlović, koji je imao 10 poena i 4 skoka.
"Moramo da nastavimo da igramo jako sve utakmice do kraja EL i da ih koristimo kao testove. Cilj nam je da dođemo do finala u domaćim takmičenjima kako bismo i sledeće sezone igrali Evroligu", dodao je Pavlović. Partizan je ubedljivo poražen, pri kraju meča povredio se Bogdan Bogdanović, a trener Duško Vujošević nada se da nije u pitanju ozbiljnija povreda.
