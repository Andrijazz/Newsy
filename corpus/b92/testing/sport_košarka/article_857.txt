> Izvor: B92
> Datum: četvrtak 27.02.2014.  
> Rubrika: sport_košarka
> Naslov: Laso: Bogdanović snaga Partizana
> Članak:

Trener Real Madrida Pablo Laso rekao je pred duel sa Partizanom da su crno-beli veoma dobar tim sa dosta visokih igrača.
Partizan u petak gostuje Realu u Madridu u 8. Kolu Top16 faze, a Laso je posebno istakao Bogdana Bogdanovića.
Španski trener rekao je da će ovo biti težak ispit za njegov tim, jer svi misle da će Madriđani lako slaviti.
"Partizan ima veoma dobre igrače. Njihov verovatno najbolji igrač je Bogdan Bogdanović, momak o kome svi pričaju u Evropi. Nekoliko igrača im nedostaje, ali su uspeli da se plasiraju u Top16 fazu sa svim tim problemima. Uspeli su čak i da pobede CSKA. Ako se setimo duela koji smo odigrali u Beogradu, bila je to komplikovana utakmica protiv ekipe koja ima dosta visokih igrača. Upravo zbog toga će i ovaj meč biti težak. Ovo je za njih jedna od poslednjih prilika da uhvate priključak za prolaz dalje i zbog toga su još opasniji. Potpisali sui Pavlovića, igrača sa velikim NBA iskustvom." Real je ove sezone izgubio samo jedan meč, a kod kuće je neporažen. Laso očekuje da će tako ostati i u petak uveče. "Partizan je tim koji se veoma dobro snalazi u napadu ii ma mnogo opcija u svojoj igri. Visoki su tako da dosta spuštaju loptu u reket. Tepić je uklopio, pa sada ekipa igra tvrdo i dobro se brani. Za mene su mečevi kod kuće izuzetno važni i siguran sam da ćemo biti koncentrisani. Ove utakmice su zamka za nas jer svi misle da ćemo pobediti. Pre svega, moramo da pošujemo rivala", rekao je Laso. Duel u Madridu igra se u petak od 20.45h. Real u Top16 fazi ima skor 6-1, a Partizan 1-6.
