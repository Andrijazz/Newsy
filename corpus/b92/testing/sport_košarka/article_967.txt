> Izvor: B92
> Datum: četvrtak 6.03.2014.  
> Rubrika: sport_košarka
> Naslov: Obradović: Ovo je samo 1. poluvreme
> Članak:

Trener košarkaša Albe iz Berlina Saša Obradović rekao je posle pobede nad Sasarijem da je njegov tim odigrao dobru utakmicu.
Alba je u prvom meču osmine finala Evrokupa pobedila Sasari u gostima sa 91:83 i braniće osam poena prednosti u revanšu.
"Odigrali smo odličnu utakmicu od samog početka. Igrali smo čvrsto i fizički agresivno tokom njihovih najboljih momenata. Međutim, ovo je samo prvo poluvreme i ovakvu partiju moramo ponoviti u Berlinu. Moramo biti spremni da igramo protiv njihovi šutera i braniti osam poena prednosti", rekao je srpski stručnjak. Njegov kolega Travis Diner da je Alba odlična u pik en-rol-igri. "Oni su veoma težak tim, fizički dobro spreman i igraju veoma dobro. Otići ćemo sledeće nedelje u Berlin i pokušati nešto da promenimo. Borićemo se i raditi da igramo bolje. Njihovi igrači su odlični u pik-en-rol igri, ali smo i mi promašili nekoliko otvorenih šuteva", rekao je Diner.
