> Izvor: B92
> Datum: sreda 26.02.2014.  
> Rubrika: sport_košarka
> Naslov: NBA: Bez linije za četiri poena
> Članak:

NBA liga demantovala je informaciju da razmatra uvođenje linije za četiri poena i povećavanje dimenzija terena.
Prethodno je ESPN objavio da bi predsednik košarkaških opracija lige Rod Torn mogao da razmotri promenu ovih pravila.
„Niko u NBA, pa čak ni takmičarski komitet, nije imao nikakve ozbiljne razgovore na ovu temu. Rob Torn je odgovarao na razna pitanja, a ESPN je napravio priču koja ne postoji“, rekao je Tim Frenk potpredsednik NBA lige.
ABA liga, prethodnica NBA lige, uvela je tri poena u sezoni 1967-68, dok je FIBA ovo pravilo prihvatila tek 1984. godine. Šta mislite, da li bi trebalo uvesti liniju za četiri poena?
