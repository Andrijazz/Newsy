> Izvor: B92
> Datum: nedelja 23.02.2014.  
> Rubrika: sport_košarka
> Naslov: Radović u Mursiji, ko će u Megu?
> Članak:

Crnogorski košarkaš Nemanja Radović (22, 208cm) napustio je Mega Vizuru i prešao u redove španskog prvoligaša Mursije.
Radović je ove sezone prosečno beležio 13,2 poena uz 6,7 skokova za Megu u ABA ligi, a njegovim odlaskom ostalo je upražnjeno mesto krilnog centra u timu Dejana Milojevića.
To bi moglo da znači povratak Novice Veličkovića u tim za koji je igrao i u završnici prošle sezone. Radović bi debi za novi klub mogao da ima narednog vikenda protiv Kahasola.
U Vizuru je došao prošlog leta, a prethodno je igrao za Mornar iz Bara, Budućnost Voli, Vršac i KAO Dramu (Grčka). Mursija je trenutno 16. u Endesa ligi, a Radović bi trebalo da nadomesti slab učunak Amerikanca Pita Majkla koji nije opravdao očekivanja ove sezone.
