> Izvor: B92
> Datum: petak 7.03.2014.  
> Rubrika: sport_košarka
> Naslov: KLS: FMP ubedljivo do Superlige
> Članak:

Košarkaši FMP ubedljivom pobedom nad Slobodom 89:65 overili su plasman iz Košarkaške lige Srbije u Superligu.
Ekipa iz Železnika je na otvaranju 23. kola bez većih problema stigla do trijumfa, i sada ima skor od 18 pobeda i pet neuspeha, pa je tri kola pred kraj obezbedila promociju.
Najbolji u ekipi Milana Gurovića bio je Ivan Smiljanić sa 16 poena i osam skokova, a pratili su ga Boris Đukanović sa 15 i Filip Čović sa 13. S druge strane, najviše su se istakli Anđić i Kutlešić sa po 13 ubačenih poena.
Parovi i tabela 23. kola KLS: petak: FMP - Sloboda 89:65 subota: OKK Beograd - Sloga Smederevo - Vojvodina Napredak - Borac Meridiana - Konstantin Tamiš - Metalac Vršac - Crnokosa Tabela: 1. FMP 18 / 5 41 2. Crnokosa 15 / 7 37 3. Metalac Farmakom 14 / 8 36 4. Borac Mozzart Sport 14 / 8 36 5. OKK Beograd 13 / 9 35 6. Konstantin 12 / 10 34 7. Tamiš 11 / 11 33 8. Smederevo 1953 10 / 12 32 9. Sloga 10 / 12 32 10. Vojvodina Srbijagas 9 / 13 31 11. Vršac 9 / 13 31 12. Napredak Rubin 9 / 13 31 13. Meridiana 6 / 16 28 14. Sloboda 5 / 18 28
