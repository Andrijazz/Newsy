> Izvor: B92
> Datum: ponedeljak 3.03.2014.  
> Rubrika: sport_košarka
> Naslov: Zvezdino pojačanje je Lipovij
> Članak:

Košarkaški klub Crvena zvezda Telekom angažovao je ukrajinskog reprezentativca Oleksandra Lipovija, koji igra na poziciji beka.
Lipovij je rođen 9. oktobra 1991. godine, prethodne tri godine branio je boje Donjecka, a sa Zvezdom je potpisao ugovor do kraja sezone.
Lipovij je u ukrajinskom šampionatu na 14 utakmica u proseku beležio 7,3 poena, 2,3 skoka i 1,4 osvojene lopte za 18,9 minuta na parketu. U VTB ligi Ukrajinac je za 11,3 minuta u proseku na ukupno 13 utakmica imao prosečan učinak od 5,3 poena i 1,3 skoka.
Na minulom Evropskom prvenstvu u Sloveniji, gde je Ukrajina osvajanjem šestog mesta predstavljala prijatno iznenađenje, Lipovij je imao učinak od 5,2 poena i 2,5 skokova po meču. "Reč je o mladom i veoma talentovanom igraču koji će nam i te kako koristiti u smanjenoj rotaciji na spoljnim pozicijama. Lipovij je polivalentan igrač koji uspešno može da pokriva sve tri spoljne pozicije. Činjenica da je reprezentativac Ukrajine je još jedan dokaz njegovog kvaliteta, a Crvenu zvezdu je izabrao jer smatra da je to prava sredina za njega u kojoj može još više da napreduje", istakao je Davor Ristović, direktor Crvene zvezde Telekom. Poslednjih nedelja, od rastanka sa Blejkom Šilbom, veliki broj igrača je dovođen u vezu sa Crvenom zvezdom, a prošle nedelje je izgledalo da će Šon Maršal pojačati  u okviru 23. kola ABA lige dočekuje Krku.
