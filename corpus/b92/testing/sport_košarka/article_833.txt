> Izvor: B92
> Datum: utorak 25.02.2014.  
> Rubrika: sport_košarka
> Naslov: Lovernj: Sve je u našim rukama
> Članak:

Krilni centar Partizana NIS Žofre Lovernj optimita je pred finiš regularnog dela sezone u ABA ligi, dok ističe da tim igra bez pritiska u Evroligi.
Crno-beli su poraženi proteklog vikenda u večitom derbiju od Crvene zvezde i predstoji im velika borba za plasman na Fajnal-for.
"Imamo težak raspored, ali i dalje držimo sve u svojim rukama. Najvažnije da budemo među četiri najbolje ekipe. Setite se prošle godine, kada smo sa četvrte pozicije otišli do titule. Biće bolje", rekao je Lovernj za "Novosti".
Crno-beli su gubili veći deo derbija u nedelju, u dva navrata i sa 13 razlike, ali su ipak u finišu imali šansu da dođu do dobrog rezultata. "Borili smo se, trudili, do kraja nas je držao zajednički duh. Ali nismo mogli bolje u ovom momentu, jer je Kinzi posle tronedeljnog bolovanje, odradio samo jedan trening sa nama, dok Pavlović polako ulazi u takmičarski ritam posle skoro jednogodišnje pauze", rekao je Lovernj. Partizan u petak očekuje gostovanje Real Madridu, po rezultatima trenutno najboljem timu u Evropi ove sezone. "Ne moram mnogo da pričam u Realu, trenutno najboljem timu u Evropi. Neverovatnu spoljnu liniju prati odlična unutrašnja. Igramo pred njihovim navijačima. Čeka nas, s jedne strane teška utakmica, ali sa druge i laka. Kao što u ABA ligi ogromna većina ekipa ima izuzetan motiv da pobedi nas, tako mi hoćemo da budemo bolji od Reala. U Evroligi smo uspeli da postvarimo primarni cilj i plasiramo se među 16 najboljih ekipa na Kontinentu. Nemamo pritisak kao u regionalnom takmičenju da svaku utakmicu moramo da dobijemo, ali želimo da pokažemo da napredujemo iz meča u meč. Bez obzira na ime protivnika uvek nam je cilj da pružimo maksimum. Od toga nećemo odustati ni sada u Madridu", ističe Francuz. Ipak, fokus srpskog tima je ABA liga, u ponedeljak u Pionir stiže Radnički, a nakon toga crno-bele očekuju važni mečevi protiv Olimpije, Solnoka, Budućnosti i Cedevite. "Sigurno da svi priželjkuju prvo mesto na tabeli posle ligaškog dela, što ekipi omogućuje da organizuje završni turnir. Ali, sada je Verujemo u sebe, jer da ne verujemo, ne bismo se ni bavili sportom. Kada ste na fajnal-foru, više nije bitno koje ste mesto, već da odigrati najbolje 40 minuta koji vas vode u Evroligu, a potom još 40 minuta da dohvatite pehar ABA", zaključio je Lovernj.
