> Izvor: B92
> Datum: sreda 26.02.2014.  
> Rubrika: sport_košarka
> Naslov: Dres gej košarkaša najprodavaniji
> Članak:

Retko kada igrač koji potpiše desetodnevni ugovor u NBA uspe da proda mnogo dresova, ali igrač Bruklina Džejson Kolins nije bilo ko.
Kolins je prošlog aprila objavio da je homoseksualac i tako postao prvi NBA igrač koji je to javno priznao.
„Nakon što je potpisao desetodnevni ugovor sa Bruklinom i zaigrao u pobedi protiv Lejkersa u nedelju, Kolinsov dres sa brojem 98 buio je najprodavaniji dres u NBA radnji i na internetu“, rekao je portparol lige.
Nisu objavljene tačne cifre, ali portparol je rekao da je NBA radnja na petoj aveniji i sajt nba.com dobio na stotine zahteva čak i pre nego što je dres pušten u prodaju u utorak.
