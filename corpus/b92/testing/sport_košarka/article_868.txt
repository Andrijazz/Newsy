> Izvor: B92
> Datum: petak 28.02.2014.  
> Rubrika: sport_košarka
> Naslov: KLS: Sjajni Bojić, indeks 53
> Članak:

Košarkaši OKK Beograda pobedili su Slobodu sa 87:73 u prvom meču 21. kola Košarkaške lige Srbije.
’Klonferi’ su tako zabeležili 13. pobedu ove sezone i trenutno su na trećem mestu tabele, dok su Užičani ostali prikovani na dno sa skorom 5/16.
Junak trijumfa OKK Beograda bio je Andrija Bojić koji je postigao 34 poena i imao deset skokova i osam asistencija i sjajnim indeksom korisnosti 53.
Filip Šepa dodao je 18 poena i sedam asistencija u tom trijumfu, dok je Marko Ilić meč završio sa deset poena. U poraženom timu, Bogdan Obrenović je postigao 15 poena i imao osam skokova, dok je Nemanja Arnautović upisao 17 poena. Svi ostali mečevi 21. kola igraju se u subotu, a vodeći FMP gostuje Smederevu, dok Crnokosa na svom terenu igra sa Metalcem. KLS, 21. kolo petak, 28. februar OKK Beograd - Sloboda 87:73 subota, 1. mart Smederevo - FMP 15.30 Vršac - Konstantin 18.00 Crnokosa - Metalac 18.00 Meridiana - Vojvodina 18.30 Tamiš - Borac 18.30 Napredak - Sloga 20.00 Tabela: 1. FMP 15/5 2. Crnokosa 14/6 3. OKK Beograd 13/8 4. Borac 13/7 5. Metalac 12/8 6. Konstantin 10/10 7. Smederevo 10/10 8. Tamiš 10/10 9. Vršac 9/11 10. Sloga 9/11 11. Napredak 8/12 12. Vojvodina 7/13 13. Meridiana 6/14 14. Sloboda 5/16
