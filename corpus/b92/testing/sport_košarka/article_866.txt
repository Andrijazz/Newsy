> Izvor: B92
> Datum: petak 28.02.2014.  
> Rubrika: sport_košarka
> Naslov: Pobeda Pešića pred Partizan
> Članak:

Košarkaši minhenskoh Bajerna nadigrali su Žalgiris Kaunas 79:73 i zadržali četvrto mesto koje vodi u plej-of Top 16 faze.
Litvanci su imali sedam poena prednosti u Minhenu pred poslednji period, ali je tim Svetislava Pešića serijom 8:0 izjednačio, te bolje finiširao meč.
Bavarce je predvodio Brajs Tejlor sa 22 poena (3/3 za tri), dok je Džon Brajant imao po 11 poena i skokova. Po 11 poena ubacili su još Robin Bencing i Dilejni, dok je Boris Savović dodao 10 poena uz 5 skokova.
Najbolji u Žalgirisu bio je Robertas Jevtokas sa 18 poena, 15 je postigao Šarunas Jasikevičus uz 4 asistencije, dok je Martinas Pocijus dodao 11 poena. Bajern posle osam kola ima polovičan učinak u grupi F (4-4), dok ga sa pobedom manje prate Galatasaraj i Lokomotiva Kubanj. U sledećem kolu Pešićev Bajern gostuje Partizanu NIS u beogradskoj Areni 6. marta.
