> Izvor: B92
> Datum: subota 8.03.2014.  
> Rubrika: sport_košarka
> Naslov: Top16: Dragić MVP, Kinzi četvrti
> Članak:

Deveto kolo Top 16 faze Evrolige obeležio je bek Unikahe Zoran Dragić koji je u pobedi nad Anadolu Efesom imao 30 indeksnih poena.
Dragić je postigao 24 poena (4/6 dva, 4/6 tri) i imao 4 ukradene lopte uz po 3 skoka i asistencije za sako 25 minuta na parkeru.
Odličnu nedelju imao je i Kit Lengford koji je sa 20 poena uz 8 asistencija i 5 skokova nosio Emporio Armani do velike pobede u Pireju nad Olimpijakosom.
Bek Partizana Terens Kinzi bio je četvrti igrač kola sa indeksom 25, a postigao je 21 poen uz 4 skoka u trijumfu nad Bajernom. Amerikanac je 15 poena dao u ključnoj drugoj četvrtini. Još jedan igrač crno-belih se istakao ove nedelje, Francuz Žofre Lovernj je sa Nemanjom Bjelicom podelio drugo mesto među skakačima, sa deset uhvaćenih lopti, iza Andresa Noćionija koji je imao 13. Lovernju su falila dva poena za dabl-dabl protiv Bajerna. Lovernj je najbolji skakač Top 16 faze sa 8,4 skoka po utakmici, dok je prvi strelac ove runde elitnog takmičenja njegov saigrač Bogdan Bogdanović sa 19,5 poena po meču. U sledećem kolu Partizan gostuje moskovskom CSKA 13. marta (17h). Top 16 EL, 9. kolo: Grupa E:Olimpijakos - Emporio Armani 86:88 Barselona - Fenerbahče 93:73Panatinaikos - Laboral Kuča 61:68 Unikaha Malaga - Anadolu Efes 83:75 Tabela:1. Barselona 9-0 (prošla u plej-of) 2. Emporio Armani 6-3 3. Uinkaha 5-4 4. Olimpijakos 4-55. Panatinaikos 4-5 6. Fenerbahče 4-5 7. Anadolu Efes 2-7 8. Laboral Kuča 2-7 Grupa F:Žalgiris - CSKA 86:88 Partizan NIS - Bajern Minhen 70:55Lokomotiva - Makabi 78:76Galatasaraj - Real Madrid 74:85 Tabela:1. Real Madrid 8-1 2. CSKA Moskva 8-1 3. Makabi 6-3 4. Lokomotiva 4-5 5. Bajern Minhen 4-5 6. Galatasaraj 3-6 7. Partizan Nis 2-7 8. Žalgiris 1-8
