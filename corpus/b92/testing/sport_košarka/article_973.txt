> Izvor: B92
> Datum: petak 7.03.2014.  
> Rubrika: sport_košarka
> Naslov: Laboral Kuča dobila PAO u Atini
> Članak:

Košarkaši Laboral Kuče i Unikahe ostvarili su pobede u poslednjim mečevima 9. kola Top16 faze Evrolige.
Tim iz Vitorije iznenadio je Panatinaikos u Atini rezultatom 68:61 i ostvario drugu pobedu u drugoj fazi Evrolige.
Sa druge strane, Panatinaikos je propustio veliku priliku da ostvari petu pobedu i napravi veliki korak ka istom uspehu. U preostaloj utakmici E grupe Unikaha je na svom parketu pobedila Efes sa 83:75.
Laboral Kuča, koja je igrala bez nedovoljno spremnog Lamara Odoma, ključnu prednost napravila je u trećoj četvrtini koju je dobio sa 27:17. Andres Noćioni bio je najbolji sa 16 poena i 13 skokova, dok je Tibor Plais dodao 12 uz 5 skokova. Kod domaćina, 15 poena ubacio je Dijamantidis, 12 Rajt, a 10 Bramos. Sjajno izdanje na duelu u Malagi prikazao je Zoran Dragić sa 24 poena, 4 ukradene lopte, 3 asistencije i indeks 30. 16 poena dodao je Grendžer, a 15 Kuzminskas. Vladimir Štimac je za 15 minuta imao 4 poena i 3 skoka. Na drugoj strani, Planinić je ubacio 14 poena, Vasilijadis 15, a Gordon 10. Duško Savanović je za 31 minut imao 4 poena i 6 skokova. EL, Top16 faza, 9. kolo, grupa E: Panatinaikos - Laboral Kuča 61:68 Unikaha - Anadolu Efes 83:75 četvrtak:Olimpijakos - Armani 86:88 Barselona - Fenerbahče 93:73 Tabela: Barselona 9-0, Armani 6-3, Unikaha 5-4, Panatinaikos 4-5, Olimpijakos 4-5, Fenerbahče 4-5, Anadolu Efes 2-7, Laboral Kuča 2-7
