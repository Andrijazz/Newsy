> Izvor: B92
> Datum: petak 7.03.2014.  
> Rubrika: sport_košarka
> Naslov: Šariću od Efesa 6 miliona?
> Članak:

Anadolu Efes želi da sledeće sezone napokon napravi ozbiljan rezultat pa je navodno spreman da u svoje redove dovede Darija Šarića.
Prema pisanju specijalizovanog košarkaškog portala ’Sportando’, Efes će ponuditi petogodišnji ugovor vredan 6 miliona dolara Šariću.
Već je poznato da će od naredne sezone na klupi kluba iz Istanbula sedeti Dušan Ivković, pa se može naslutiti da će Efes imati moćan tim sa vrhunskim trenerom.
Supertalentovani hrvatski košarkaš još uvek nije seiguran da li će izaći na NBA draft. Međutim, dodaje se da će Šarićeva sudbina zavisiti od toga kojeg će agenta izabrati na kraju sezone u ABA ligi. Šarić ove sezone prosečno u ABA ligi beleži 12,9 poena i 8,7 skokova.
