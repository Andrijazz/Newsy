> Izvor: B92
> Datum: petak 28.02.2014.  
> Rubrika: sport_košarka
> Naslov: Obradović: Šta novo mogu da kažem?
> Članak:

Trener Fenerbahče Ulkera Željko Obradović smatra da njegov tim može da pobedi Olimpijakos u osmom kolu Top 16 faze Evrolige.
Meč je veoma važan za tim iz Istanbula – ukoliko slave, četiri ekipe će deliti treću poziciju u grupi sa skorom 4-4. Ako izgube, Fener će se udaljiti od plasmana u Top 8.
"Šta mogu novo da kažem? Ovo je veoma važan meč za nas, naročito kada se uzme u obzir situacija u grupi“, rekao je Obradović.
"Kod njih u dvorani bila je veoma lepa atmosfera, nadam se da će naši navijači odgovoriti na isti način i da ćemo uz njihovu podršku doći do važne pobede. Mnogo poštujemo Olimpijakos, ali zaista mislimo da imamo šanse za trijumf", dodao je srpski stručnjak. Fener će dobiti još jedno pojačanje u reketu, pošto se posle povrede vraća Oguz Savaš, koji će odigrati svoj prvi meč u sezoni. Teško da će već sada moći mnogo da doprinese, ali u narednim mečevima trebalo bi da ojača rotaciju na poziciji centra. Trener Olimpijakosa Jorgos Barcokas kaže da je pred njegovom ekipom zahtevan meč i dodaje: "Fenerbahče je doveo dvojicu novih igrača od našeg poslednjeg susreta (Blagotu Sekulića i Pjera Džeksona). Mi treba da igramo kao u Atini, to je pravi put". EL, 8. Kolo Top16 faze, E grupa: Fenerbahče - Olimpijakos (petak) Efes - Barselona 84:89 (produžetak) Armani - Panatinaikos 77:75 Laboral Kuča - Unikaha 71:81 Tabela: Barselona 8-0 Armani 5-3 Olimpijakos 4-3 Unikaha 4-4 PAO 4-4 Fenerbahče 3-4 Efes 2-6 Laboral Kuča 1-7
