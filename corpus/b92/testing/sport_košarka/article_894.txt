> Izvor: B92
> Datum: subota 1.03.2014.  
> Rubrika: sport_košarka
> Naslov: Voren napustio Solnok
> Članak:

Iako je u sjajnoj formi odigrao prvi deo sezone, Vili Voren je dobio otkaz u Solnoku, koji je umesto njega već angažovao Radenka Pilčevića.
Američki plejmejker je u dosadašnjem delu ABA lige prosečno beležio preko 15 poena, tri skoka i pet asistencija, ali protiv Olimpije u proteklom kolu postigao svega dva poena, što za samo 13 minuta na parketu, što je i najavilo njegov odlazak iz redova mađarskog kluba.
Nakon prvog dela sezone pominjalo se da bi Voren mogao da stigne u redove beogradskih klubova, Partizana i Crvene zvezde Telekom, a za sada nije poznato gde će nastaviti karijeru. Plejmejker rođen 1989. godine se školovao na koledžu Oklahoma, 2010. godine je na NBA draftu izabran sa 54. pozicije, ali se nije najbolje snašao u Los Anđeles Klipersima. Posle dve godine u NBDL ligi stigao je u Evropu, najpre u Makabi Rišon, a proteklog leta je obukao dres Solnoka.
