> Izvor: B92
> Datum: subota 8.03.2014.  
> Rubrika: sport_košarka
> Naslov: ABA: Srpski derbi; Zvezda čeka Krku
> Članak:

Subotnji program 22. kola ABA lige obeležiće srpski derbi između Radničkog i Mega Vizure, dok Crvena zvezda Telekom dočekuje Krku.
Pored duela u kojima učestvuju ekipe iz Srbije odigraće se i derbi začelja, poslednjeplasirani Široki dočekuje Zadar koji zauzima poziciju više.
Crvena zvezda Telekom bi eventualnom pobedom na Krkom obezbedila prvu poziciju nakon regularnog dela lige, pošto je direktni konkurent, ekipa Cedevite iznenađujuće poražena na gostovanju Solnoku.
Srpski derbi će imati veliki značaj za domaću ekipu Radničkog koja se nalazi na 12. poziciji na tabeli sa svega osam pobeda i čak 14 poraza. Jedan od najboljih košarkaša Kragujevčana Sava Lešić smatra da je ovo pravi trenutak za revanš Mega Vizuri za poraz u prvom delu sezone, dokje trener smederevskog tima Dejan Milojević rekao da je uvek vrlo nezgodno igrati protiv Radničkog. Ovaj meč startuje od 19 časova, a dva sata kasnije na teren izlaze košarkaši Crvene zvezde Telekom i Krke iz Novog Mesta. Trener Beograđana Dejan Radonjić očekuje da njegov tim bude na visini zadatka. ABA liga, 23. kolo: Solnok - Cedevita 68:67 subota: Radnički - Mega Vizura (19h) Široki - Zadar (19h) Crvena zvezda - Krka (21h) nedelja: Olimpija - Partizan (17h) Cibona - MZT (18.30h) ponedeljak: Budućnost - Igokea (20.45h) Tabela: 1. Crvena zvezda 18-4 2. Cedevita 17-6 3. Partizan 15-7 4. Budućnost 14-8 5. Cibona 14-8 6. Igokea 12-10 7. MZT 11-11 8. Krka 10-12 9. Mega Vizura 9-13 10. Olimpija 8-14 11. Radnički 8-14 12. Solnok 8-15 13. Zadar 6-16 14. Široki 5-17
