> Izvor: B92
> Datum: subota 1.03.2014.  
> Rubrika: sport_košarka
> Naslov: Jaka za B92: Postao sam bolji igrač
> Članak:

Košarkaš Crvene zvezde Jaka Blažič rekao je za B92 da veruje da je sada bolji igrač nego što je bio prošle godine, kada je branio boje Olimpije.
Blažiču je samo nekoliko utakmica bilo je potrebno da postane miljenik navijača Crvene zvezde. Njemu je bilo potrebno nekoliko meseci da se navikne na život u Beogradu, pa, kako sam kaže, više nije stranac. Upravo o tome slovenački košarkaš je govorio u intervjuu za B92, ali i o Sloveniji, hokeju i, naravno, Crvenoj zvezdi...
Slovenački košarkaš u Beograd je stigao pre pola godine i kaže da je oduševljen prestonicom Srbije. "Stvarno mi je super ovde, u Beogradu, tako da se uopšte ne osećam kao stranac. Kao da sam oduvek ovde. Život je sličan ovde i u Ljubljani, rođen sam u Sloveniji, ali mi se sviđa i ovde puno. Navikao sam se malo, sada već znam kako da dođem do neke lokacije. Mislim da mi je sada mnogo lakše, mogu da sednem u kola i odem negde, navikao sam se, ali ima prostora da još mnogo toga naučim", rekao je Blažič. Kompletan intervju sa Jakom Blažičem pročitajte u našoj rubrici 'Intervjui'.
