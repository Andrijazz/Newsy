> Izvor: B92
> Datum: subota 1.03.2014.  
> Rubrika: sport_košarka
> Naslov: Pešić: Rekao sam im da ne odustaju
> Članak:

Trener Bajerna Svetislav Pešić bio je zadovoljan posle pobede nad Žalgirisom 79:73, a pohvalio je i protivnika iz Litvanije.
"Ponosan sam na to kako smo igrali. Rekao sam svojim momcima na poluvremenu da ne odustaju i da ćemo dobiti priliku za preokret. Bilo je važno da ostanemo koncentrisani isključivo na utakmicu. Na ovom nivou košarke, vera u pobedu veoma je važna“, rekao je Pešić, čiji tim je trenutno četvrti na tabeli grupe F sa skorom 4-4.
"Trener Štombergas rekao je da mi igramo čvrsto i agresivno u odbrani, a istu takvu igru mi smo očeklivali od njih. Svi su profesionalci, počevši od Šrombergasa koji je bio sjajan igrač. Žalgiris je bio mentalno jak, a Jasikevičijus je igrao kao da ima 18 godina", dodao je srpski stručnjak. Bajern u sledećem kolu gostuje Partizanu u Beogradu.
