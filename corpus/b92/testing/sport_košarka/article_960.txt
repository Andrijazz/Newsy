> Izvor: B92
> Datum: četvrtak 6.03.2014.  
> Rubrika: sport_košarka
> Naslov: Barsa preskočila i Željkov Fener
> Članak:

Košarkaši Barselone i dalje su jedini neporaženi tim u E grupi Evrolige, posle ubedljive pobede nad Fenerbahčeom našeg Željka Obradovića.
Barselona je slavila rezultatom 93:73 i stigla do devete pobede u elitnom takmičenju ove sezone.
Fener je nastavio sa promenljivom formom u drugoj fazi Evrolige, pa posle ovog poraza ima skor od četiri pobede i pet poraza.
Najbolji u pobedničkoj ekipi bio je očekivano Ante Tomić, koji je meč završio sa 19 poena, 2 skoka i 3 asistencije. Pored Tomića, dobru partiju odigrali su Pulen i Navaro sa po 12, te Nahbar sa 13 poena. Ekipu Fenerbahčea predvodio je srpski reprezentativac Nemanja Bjelica koji je ubacio 15 poena i imao 10 skokova. Bogdanović, Džekson i Mekejleb su dodali po 11, a Kleiza 10 poena. Barselona u sledećem kolu igra protiv Olimpijakosa, dok Fenerbače očekuje duel sa Unikahom. Evroliga, deveto kolo Grupa E četvrtak, 6. mart Olimpijakos - Emporio Armani 86:88 Barselona - Fenerbahče 93:73 petak, 7. mart Panatinaikos - Laboral Kuča 20.45 Unikaha - Anadolu Efes 20.45 Tabela: 1. Barselona 9/0 2. Milano 6/3 3. Olimpijakos 4/5 4. Fenerbahče 4/5 5. Panatinaikos 4/4 6. Malaga 4/4 7. Anadolu Efes 2/6 8. Laboral Kuča 1/7
