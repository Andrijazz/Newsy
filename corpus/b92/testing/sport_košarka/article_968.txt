> Izvor: B92
> Datum: petak 7.03.2014.  
> Rubrika: sport_košarka
> Naslov: Solnok igrao za Zvezdu i Srbiju
> Članak:

Košarkaši Solnoka pobedili su Cedevitu sa 68:67 u prvoj utakmici 23. kola regionalne ABA lige.
Mađarski tim je ovom pobedom praktično overio prvo mesto Crvene zvezde na kraju regularnog dela šampionata.
Cedevita sada ima dva poraza više od lidera na tabeli, a Zvezda uz to ima i bolji međusobni skor od Zagrepčana. Ovaj trijumf Solnoka je važan i za koeficijent srpskih i hrvatskih klubova u borbi za četvrtog predstravnika naredne sezone u regionalnom takmičenju.
Priliku da donese Cedeviti vrednu pobedu u Mađarskoj propustio je Nolan Smit koji je promašio za dva u poslednjim trenucima utakmice. Pre toga, Vojvoda je postigao odlučujuće poene za Solnok. Vojvoda, Holidej i Rakić ubacili su po 10 poena za domaćina, dok je kod gostiju jedini dvocifreni bio Miro Bilan sa 16 poena. ABA liga, 23. kolo: Solnok - Cedevita 68:67 subota: Radnički - Mega Vizura (19h) Široki - Zadar (19h) Crvena zvezda - Krka (21h) nedelja: Olimpija - Partizan (17h) Cibona - MZT (18.30h) ponedeljak: Budućnost - Igokea (20.45h) Tabela: 1. Crvena zvezda 18-4 2. Cedevita 17-6 3. Partizan 15-7 4. Budućnost 14-8 5. Cibona 14-8 6. Igokea 12-10 7. MZT 11-11 8. Krka 10-12 9. Mega Vizura 9-13 10. Olimpija 8-14 11. Radnički 8-14 12. Solnok 8-15 13. Zadar 6-16 14. Široki 5-17
