> Izvor: B92
> Datum: utorak 4.03.2014.  
> Rubrika: sport_košarka
> Naslov: EK: Nižnij na -17 u Istanbulu
> Članak:

Košarkaši Bešiktaša pobedili su Nižnij Novogorod sa 88:71 u prvom meču osmine finala Evrokupa i sa vrlo dobrom zalihom putovaće na revanš u Rusiju.
Najefikasniji kod pobednika bio je Kris Lofton sa 28 poena (4-5 za dva, 6-10 za tri), Mehem Jagmur imao je 12 poena i 6 asistencija, a po 12 poena dali su i Doron Perkins (5sk. i 7 ast) i Brekhof. Za Nižnij je Tejlor Ročesti zabeležio 22 poena (9-16 iz igre) i 8 asistencija, a Semjon Antonov imao je 19 poena i 10 skokova.
Obe ekipe igrale su u serijama - u prvoj četvrtini Bešiktaš je rivalu dozvolio samo šest poena i bilo je +12 za domaće. Međutim, gosti su se razigrali i do poluvremena su uspeli da izjednače rezultat. Drugo poluvreme Bešiktaš je odigrao sjajno, pre svih Jagmur, Lofton i Perkins, u poslednjoj četvrtini domaćin je ubacio 31 poen i došao do odličnih +17 pred skoro tri hiljade gledalaca. Evrokup, osmina finala, prve utakmice: utorak: Budiveljnik - Nanter 86:82 Bešiktaš - Nižnij Novgorod 88:71 sreda: Himik - Ankara 17.00 Nimburk - Uniks 18.30 Ulm - Hapoel Jerusalim 19.00 Crvena zvezda - Lijetuvos Ritas 19.30 Sasari - Alba 20.30 Valensija - Himki 20.45
