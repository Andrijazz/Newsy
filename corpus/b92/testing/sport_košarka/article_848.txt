> Izvor: B92
> Datum: sreda 26.02.2014.  
> Rubrika: sport_košarka
> Naslov: Olimpiji 3 meča, Predin proteran
> Članak:

Disciplinska komisija Evrolige kaznila je Olimpiju sa tri utakmice pred praznim tribinama i 25.000 evra zbog incidenta na utakmici Evrokupa sa Budiveljnikom.
Utakmica je odigrana prošle nedelje u hali Stožice, Budiveljnik je pobedio sa 87:83, a posle meča poznati muzičar Zoran Predin udario je sudiju.
Olimpija je najavila žalbu na ovu kaznu. Odlukom predsednika Evrolige Đordija Bartolomeua, Predin više neće moći da prisustvuje mečevima elitnog košarkaškog takmičenjima.
Pored Predina, kažnjen je i trener Olimpije Aleš Pipan, koji će morati da plati 3.000 evra zbog nepoštovanja sudija.
