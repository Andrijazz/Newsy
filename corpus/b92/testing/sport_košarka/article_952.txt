> Izvor: B92
> Datum: sreda 5.03.2014.  
> Rubrika: sport_košarka
> Naslov: Vlade Jovanović asistent u CG timu
> Članak:

Trener Igokee Vlade Jovanović biće asistent selektoru Crne Gore Luki Pavićeviću, prenose crnogorski mediji.
Jovanović u redove "sokolova" dolazi umesto Stojana Ivkovića koji je postao selektor reprezentacije Mađarske.
Jovanović je svojevremeno bio pomoćnik Duška Vujoševića u KK Partizan, sa kojim je kasnije osvojio dve duple krune kao glavni trener, a bio je i šampion Evrope sa juniorima Srbije.
Jedno vreme bio je trener ukrajinskog Donjecka, a pre nekoliko nedelja preuzeo je tim Igokee iz Aleksandrovca. Pored Jovanovića, stručni štab crnogorske reprezentacije pojačao je i kondicioni trener Vlada Radonjić, koji je svojevremeno radio u Partizanu i CSKA iz Moskve.
