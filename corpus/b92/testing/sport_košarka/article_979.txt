> Izvor: B92
> Datum: petak 7.03.2014.  
> Rubrika: sport_košarka
> Naslov: Milojević: Uvek nezgodno u KG
> Članak:

Trener Mega Vizure Dejan Milojević rekao je da je uvek vrlo nezgodno igrati protiv Radničkog.
Dve ekipe sastaju se u subotu u Kragujevcu u okviru 23. kola ABA lige od 19 časova. U prvom meču u sezoni ekipa iz Smedereva je slavila 90:87.
Zbog Dana Žena ulaz za dame će biti bespatan a cena karata za muškarce je 100 dinara.
"Igrati protiv Radničkog je uvek jako nezgodno. Igraju na puno poena i tu smo vrlo slični. U ovaj meč, ulazimo kao i u sve ostale, sa željom da pobedimo i pružimo naš maksimum. Daćemo sve od sebe i nadamo se pobedi", rekao je Dejan Milojević. Mega Vizura na tabeli regionalnog takmičenja zauzima devetu poziciju sa isto toliko pobeda, dok Kragujevčani imaju trijumf manje i na 11. su mestu. "Očekuje nas jako dobra utakmica. Radnički odlično igra na domaćem terenu. Spremamo se kao i za svaku drugu utakmicu, idemo na pobedu. Od Kupa smo u jako dobroj formi i igramo odlično, očekujem da tako i nastavimo", rekao je Nenad Miljenović.
