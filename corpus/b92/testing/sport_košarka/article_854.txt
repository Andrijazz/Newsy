> Izvor: B92
> Datum: četvrtak 27.02.2014.  
> Rubrika: sport_košarka
> Naslov: EL: Barsa jedva, Tomić indeks 40
> Članak:

Košarkaši Barselone pobedili su Efes u Istanbulu posle produžetka sa 89:84, u 8. kolu Top16 faze u Evroligi.
Barsa je ovom pobedom ostala neporažena u Top16 fazi, dok je Efes praktično izgubio šansu za plasman u narednu fazu jer sada ima skor 2-6.
Turski tim imao je dobijen meč, ali je dozvolio sekund pre kraja ofanzivni skok Dorsiju nakon što je Bred Oleson namerno promašio drugo slobodno bacanje. Centar Katalonaca je izborio produžetak u kojem je njegov tim bez problema ostvario trijumf.
Ante Tomić predvodio je goste sa 26 poena i 15 skokova (indeks 40!). Jedini dvocifreni osim hrvatskog centra bili su Huan Karlos Navaro sa 17 poena (11 asistencija) i Kostas Papanikolau sa 10. U sastavu Efesa, Vasilijadis je ubacio 14, a Gordon 13 poena. Duško Savanović je za 34 minuta imao 9 poena i 5 skokova. Lamar Odom debitovao je za Kuču Laboral u Evroligi, ali nije pomogao svojoj ekipi koja je poražena kod kuće od Unikahe sa 81:71 u 8. kolu Top16 faze Evrolige. Odom je na parketu proveo nešto više od šest minuta i za to vreme je imao jedan promašaj, dva skoka i indeks-1. Ekipa Kuče Laboral se ovim porazom praktično oprostila od Evrolige pošto sada ima skor 1-7, dok je Unikaha sada na polovičnih 4-4. Gosti iz Malage duel su praktično dobili u prvom delu posle kojeg su vodili 47:24. Tulson je ubacio 14, Kaner-Medli 12, a Urtasun 10 poena. Vlada Štimac je za 30 minuta imao 7 poena i 10 skokova. U domaćem sastavu, Noćioni je ubacio 18, San Emeterio 17, a Kozer 10 poena. Odigran je još jedan meč u ovoj grupi, Emporio Armani savladao je u Milanu Panatinaikos sa 77:75 u dramatičnoj završnici. Italijanski tim imao je 10 sekundi pre kraja pet razlike, ali je zakomplikovao sebi situaciju in a kraju je Rajn čak mogao i da donese trijumf grčkom timu. Armani sada u E grupi ima skor 5-3 i ovom pobedom napravio je veliki korak u borbi za plasman u narednu fazu. Atinski  pretrpeli su četvrti poraz i u nastavku će se boriti za prolaz dalje. Kit Lengford imao je 18 poena, 16 je dodao Samjuels, a 10 Džerels. Kod gostiju, Gist je bio najbolji sa 21 poenom i 9 skokova, Rajt je dodao 17, a Focis 10. EL, 8. Kolo Top16 faze, E grupa: Efes - Barselona 84:89 (produžetak) Armani - Panatinaikos 77:75 Fenerbahče - Olimpijakos (petak) Laboral Kuča - Unikaha 71:81 Tabela: Barselona 8-0 Armani 5-3 Olimpijakos 4-3 Unikaha 4-4 PAO 4-4 Fenerbahče 3-4 Efes 2-6 Laboral Kuča 1-7
