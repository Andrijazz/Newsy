> Izvor: B92
> Datum: nedelja 23.02.2014.  
> Rubrika: sport_košarka
> Naslov: Pobeda Indijane, tripl-dabl Lava
> Članak:

U noći između subote i nedelje odigrano je osam mečeva u NBA ligi, Indijana je savladala Milvoki 110:100, a Minesota je bila bolja od Jute 121:104.
Dalas je savladao Detroit 113:102, a sigurna je bila i Atlanta koja je pobedila Njujork sa 107:98.
Šarlot je bio bolji od Memfisa 92:89, a Nju Orleans je izgubio od Vašingotna 94:93. Sakramento je trijumfovao nad Bostonom 105:98, a Golden Stejt nad Bruklinom 93:86.
Pobedu Indijani doneli su Pol Džordž, Dejvid Vest i Lens Stefenson koji su zajedno ubacili 86 poena. Džordž je meč završio sa 32 poena, Vest je ubacio 30, uz sedam skokova i pet asistencija, Stefenson je zabeležio 24 poena, a malo mu je falilo da ostvari trip-dabl, jer je imao devet skokova i osam asistencija. Brendon Najt je kod Baksa bio najbolji sa 30 poena, a Miroslav Raduljica nije igrao. Posle ove utakmice Indijana je učvrstila lidersku poziciju u Istočnoj konferenciji sa skorom od 42 pobede i 13 poraza. Prati je aktuelni šampion Majami koji je ima poraz više i tri pobede manje od Indijane (39-14). Meč između Minesote i Jute obeležio je Kevin Lav koji je prvi put u karijeri ostvario trip-dabl učinak i devet puta zredom je ubacio najmanje 25 poena i 10 skokova. On je svoju ekipu do treće uzastopne pobede predvodio sa 37 poena, 12 skokova i 10 asistencija, a Riki Rubio je imao 15 poena. Juta je vezala treći poraz, a najbolji u svom timu bio je Enes Kanter sa 25 poena. Dalas je do druge vezane pobede, a 34. u sezoni stigao zahvaljujući Dirku Novickom koji je zabeležio 24 poena i Vinsu Karteru koji je imao 18 poena, šest skokova i pet asistencija. Kod Pistonsa je najbolji bio Džoš Smit sa 32 poena, a po 17 dodali su Greg Monro i Vil Bajnam, ali to nije bilo dovoljno da se prelomi rezultat i stigne do pobede. Uskoro opširnije... NBA liga, rezultati: Šarlot - Memfis 92:89 Vašington - Nju Orleans 94:93 Atlanta - Njujork 107:98 Detroit - Dalas 102:113 Milvoki - Indijana 100:110 Juta - Minesota 104: 121 Sakramento - Boston 105:98 Golden Stejt - Bruklin 93:86
