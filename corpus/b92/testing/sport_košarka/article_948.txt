> Izvor: B92
> Datum: sreda 5.03.2014.  
> Rubrika: sport_košarka
> Naslov: Katić: Moglo je ubedljivije
> Članak:

Košarkaš Crvene zvezde Raško Katić rekao je da nije u potpunosti zadovoljan igrom svog tima protiv Lijetuvos Ritasa i da ostaje žal za ubedljivijom pobedom.
"Bio je ovo dobar meč. U prvom poluvremenu nismo iskoristili neke šanse, ali je najbitnije da smo pobedili. Nisam u potpunosti zadovoljan našom igrom, ipak, ostaje žal za većom razlikom", izjavio je Katić.
On je ocenio da je Crvena zvezda primila "lake poene". "Lijetuvos je veoma dobra ekipa, prava evroligaška. Međutim, mi ćemo i u revanšu jurišati na pobedu", poručio je Katić.
