> Izvor: B92
> Datum: nedelja 23.02.2014.  
> Rubrika: sport_košarka
> Naslov: ABA: Crvena zvezda – Partizan (20h)
> Članak:

Košarkaši Crvene zvezde Telekom i Partizana NIS igraju od 20 časova u hali Pionir derbi u okviru 21. kola ABA lige.
Crveno-beli dele prvo mesto sa Cedevitom sa 16 pobeda, ali imaju meč manje, dok su crno-beli četvrti sa 14 trijumfa i utakmicom manje od trećeplasirane Cibone.
U prvom ovosezonskom derbiju Zvezda je slavila 86:83. Obe ekipe u meč ulaze nakon poraza u evropskim takmičenjima. Zvezda je izgubila od Nižnog u Pioniru 78:74, dok je Partizan u Kombank areni poražen od Galatasaraja 78:70.
Trener Crvene zvezde Telekom Dejan Radonjić izjavio je da se nada još jednoj dobroj partiji svog tima i istakao da Partizan dolazi u meč izlazeći iz krize. "Jasno je da utakmice sa Partizanom nose specifičnu težinu, mi u ovom trenutku razmišljamo o našem statusu jer su igrači umorni i roviti od povreda. To će se ipak staviti u drugi plan jer želimo da pružimo još jednu dobru partiju, uz maksimalno angažovanje", rekao je Radonjić. Trener Partizana NIS Duško Vujošević rekao je da se protiv "crno-belih" vodi politika aparthejda i da Zvezda kroz svoje nastupe pokazuje koliko je u nju uloženo. Utakmica je važna za oba tima kako bi zadržali šanse da se plasiraju na fajnal-for, ali i finale koje vodi u Evroligu sledeće sezone, što je interes ekipa sa ovih prostora. Posle problema sa povredama počinjemo da konsolidujemo igru,to se videlo u delu utakmice sa Galatasarajem", rekao je Vujošević. Prvi čovek crveno-belih Nebojša Čović rekao je da se u javnosti stvara lažna slika da Zvezda ima mnogo novca i veoma skup tim. Klub je podelio navijačima 3.000 karata za ovaj meč. Srpski predstavnici u ABA ligi imali su polovičan učinak u subotnjim mečevima 21. kola, Mega Vizura je pobedila Široki, dok je Radnički poražen od Cedevite. ABA liga, 21. kolo:20:00 Crvena zvezda Telekom - Partizan NIS ponedeljak, 24. februar19:00 Olimpija - Budućnost subota, 22. februar Solnok - Igokea 79:72Radnički - Cedevita 61:78 Široki - Mega Vizura 72:86 Cibona - Krka 92:78 MZT - Zadar 78:69 Tabela:1. Cedevita 16/5 2. Crvena zvezda 16/4 3. Cibona 14/7 4. Partizan 14/6 5. Igokea 12/9 6. Budućnost 12/8 7. MZT 10/11 8. Mega Vizura 9/12 9. Krka 9/12 10. Radnički 8/13 11. Olimpija 8/12 12. Solnok 7/14 13. Široki 5/16 14. Zadar 5/16
