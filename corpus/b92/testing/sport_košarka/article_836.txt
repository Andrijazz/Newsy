> Izvor: B92
> Datum: utorak 25.02.2014.  
> Rubrika: sport_košarka
> Naslov: Rozić MVP, Miljenović u idealnih 5
> Članak:

Krilni košarkaš Cibone Marin Rozić najkorisniji je igrač 21. kola ABA lige, pošto je u pobedi nad Krkom imao indeks uspešnosti 40.
On je ubacio 27 poena (5-5 za dva, 5-6 za tri), uz 6 skokova, 5 asistencija i 2 ukradene lopte.
Njemu uz rame bio je naš Nenad Miljenović – plej Mege zabeležio je indeks korisnosti 34, imao je 15 poena (5-8 iz igre), 5 skokova i 13 asistencija u pobedi nad Širokim u Hercegovini.
U idealnoj postavi kola još se nalaze Dario Šarić iz Cibone (indeks 32), Nikola Ivanović iz Budućnosti (31) i Jusuf Nurkić iz Cedevite (29). Srbija je i dalje ispred Hrvatske po koeficijentu koji odlučuju ko će sledeće sezone imati četiri predstavnika na Jadranu - naši klubovi imaju koeficijent 12, a hrvatski 11,67.
