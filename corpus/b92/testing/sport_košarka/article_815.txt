> Izvor: B92
> Datum: nedelja 23.02.2014.  
> Rubrika: sport_košarka
> Naslov: Pavlović: Zvezda bila mnogo bolja
> Članak:

Košarkaš Partizana Saša Pavlović rekao je da je da je Crvena zvezda bila mnogo bolja u pobedi nad njegovom ekipom.
Partizan je kao gost izgubio od Zvezde sa 63:57 u 21. kolu Jadranske lige i tako sa 14 pobeda deli treće mesto na tabeli sa Cibonom.
"Zvezda je bila mnogo bolja, mi smo dosta grešili u odbrani, a oni su bili agresivni, na ivici faula... Još nismo uigrani kako treba, očekujem da budemo i moji saigrači i ja maksimalno spremi za nekih 10-ak dana, radimo na tome", rekao je Pavlović.
Najbolji košarkaš Partizana u dosadašnjem delu sezone postigao je samo devet poena, uz šut iz igre 4/19. "Ne mogu da kažem da nas je Zvezda dobila na energiju, ali kontranapadima i našim greškama svakako. Nismo dobro šutirali spolja... Mali broj poena je bio, to je derbi, čvrsta utakmica, mnogo faulova. Sada nam ostaje da se borimo za plasman na fajnal for i Evroligu sledeće sezone", rekao je Bogdanović. Centar crno-belih Dejan Musli kazao je da je Zvezda zasluženo pobedila. "Utakmica je bila veoma interesantna, napravili su 11 razlike, to smo stigli u prvom poluvremenu, onda su napravili 13 u drugom, i to smo uspeli, ali ne potpuno, nismo imali snage za preokret, kasno smo stigli i Zvezda je zasluženo pobedila", kazao je Musli. Crno-beli će u sledećem kolu regionalnog takmičenja dočekati Radnički 3. marta.
