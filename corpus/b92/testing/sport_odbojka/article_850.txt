> Izvor: B92
> Datum: sreda 9.10.2013.  
> Rubrika: sport_odbojka
> Naslov: Srbi i Srpkinje u borbi za SP
> Članak:

Odbojkaši Srbije igraće u trećoj rundi kvalifikacija za Svetsko prvenstvo u niškoj hali Čair, a protivnici će im iti Portugalija, Slovenija i Makedonija.
Mečevi u Nišu igraće se od 3. do 5. januara, a plasman na SP iz treće runde kvalifikacija izboriće pet pobednika grupa i najbolji drugoplasirani tim.
A odbojkašice Srbije igraće u trećoj rundi kvalifikacija za Svetsko prvenstvo 2014. u grupi J u Bakuu, protiv Azerbejdžana, Izraela i Estonije, saopštila je danas Evropska odbojkaška federacija (CEV).
Turniri će biti odigran od 3. do 5. januara, a plasman na SP izboriće pet pobednika grupa, kao i dve najbolje drugoplasirane selekcije. Ženska odbojkaška reprezentacija nalazi se na sedmom mestu svetske rang liste FIVB, dok su odbojkaši Srbije deveti na njoj.
