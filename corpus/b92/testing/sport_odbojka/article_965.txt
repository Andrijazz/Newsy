> Izvor: B92
> Datum: utorak 17.12.2013.  
> Rubrika: sport_odbojka
> Naslov: LŠ: Poraz Zvezde za kraj
> Članak:

Odbojkašice Crvene zvezde pretrpele su i šesti poraz u grupi B Lige šampiona, pošto su poražene od Igtisadčija u Bakuu.
Azerbejdžanski klub je slavio sa Igtisadči, po setovima 27:29, 25:13, 25:13 i 25:12, i tako došao do treće pobede ove sezone.
U duelu poslednjeg kola grupne faze aktuelne šampionke Srbije nisu uspele da slome otpor destkovanom Igrtisadčiju iz Bakua iako su dobro otvorile sam meč. Trener Ratko Pavličević pružio šansu svim igračicama i prvi put ove sezone Maja Simić je odigrala ceo susret kao prvi dizač. Najviše uzbuđenja bilo je u prvom setu. Domaćin je vodio 23:21, kada je Adela Helić sa tri vezana poena dovela Zvezdu do prve set lopte. Igra poen za poen trajala je do same završnice, Igtisadči je prokockao dve set lopte dok je Zvezda iskoristila treću i to zahvaljujući dva vezana asa Jelene Trnić. U drugom i trećem setu  su se držale do polovine setova, a onda je Igtisadči preko iskusne Holanđanke Flir ali i Kineskinje Žang preuzeo stvari u svoje ruke. Sigurnom igrom domaćin je oba seta završio sa 25:13, dok u četvrtom nije znao za kiks. Igtisadči Baku - Crvena zvezda 3:1 (27:29,2 5:13, 25:13, 25:12) Igtisadči Baku: Vilugbi 12, Vei 3, Fersola 11, Flir 18, Ma 12, Žang 18, Dir (libero),l Serena. Nisu igrale: Abdulajeva, Lamas. Trener: Bulent Karšioglu. Crvena zvezda: Trnić 7, Popović 5, Simić 2, Helić 20, Milenković 3, Lukić 4, Pušić (Libero), Čanak 4, Novaković, Marinković. Nisu igrale: Kecman i Milović. Treneri: Ratko Pavličević i Nikola Milosavljević. Tabela: 1. Dinamo Moskva 5 4 1 14:6 13 2. Pjaćenca 5 4 1 13:5 12 3. Igtisadči Baku 6 3 3 10:12 8 4. Crvena zvezda 6 0 6 4:18 0
