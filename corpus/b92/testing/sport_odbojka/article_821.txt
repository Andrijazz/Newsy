> Izvor: B92
> Datum: četvrtak 26.09.2013.  
> Rubrika: sport_odbojka
> Naslov: Atanasijević: Na srce i karakter
> Članak:

Korektor odbojkaške reprezentacije Srbije Aleksandar Atanasijević kaže da je ekipa pokazala srce i karakter u pobedi nad Belgijom u četvrtfinalu EP.
"Meč sa Belgijom bio je izuzetno težak. Prvi set jesmo dobili vrlo lako, ali u drugom setu smo ih vratili u igru svojim greškama – tu prvenstveno mislim na sebe, napravio sam neke netipične greške u napadu, ali najvažnije je da smo pobedili. Pokazali smo srce i karakter u trećem setu koji je prelomio meč"
U polufinalu Srbija igra sa Rusijom. "Sada je najvažnije da se smirimo. Veliki uspeh je već napravljen, ali nećemo stati ovde - tražićemo šansu protiv Rusa, a protiv njih ne smemo da grešimo jer će oni to znati da kazne", kaže Atanasijević. Selektor Srbije Igor Kolaković rekao je da je njegova ekipa nervozno ušla u meč, da je bilo dosta grešaka, ali i da je zaslužila da se plasira u polufinale.
