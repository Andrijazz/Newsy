> Izvor: B92
> Datum: ponedeljak 2.12.2013.  
> Rubrika: sport_odbojka
> Naslov: GP: Odbojkašice u elitnoj diviziji
> Članak:

Odbojkašice Srbije igraće u elitnoj diviziji Gran Prija u kojoj će biti 12 najboljih ekipa na svetu.
Pored reprezentacije Srbije u elitnoj diviziji biće ekipe Brazila, SAD, Japana, Turske, Kine, Rusije, Dominikanske Republike, Nemačke, Italije, Koreje i Tajlanda.
Srpkinje će prvog vikenda (od 1. do 3. avgusta) igrati u Koreji protiv Nemačke, Tajlanda i domaćina. Tokom drugog vikenda (od 8. do 10. avgusta) rivali našeg tima u Turskoj biće domaćin, Nemačka i Dominikanska Republika, a tokom trećeg vikenda (od 15. do 17. avgusta) u Makau Kina, Japan i Koreja. Finalni turnir održaće se od 20. do 24. avgusta, a na njemu će osim organizatora učestvovati četiri najbolje selekcije posle Interkontinentalne runde i pobednik finalnog turnira druge divizije. Srbija je do sada četiri puta učestvovala u Gran Priju i osvojila je dva bronzane medalje (2011. i 2013. godine). U drugoj diviziji nalaze se Kuba, Belgija, Poljska, Peru, Portoriko, Holandija, Argentina i Kanada. U trećoj diviziji takmičiće se Kazahstan, Hrvatska, Češka, Tunis, Meksiko i Bugarska.
