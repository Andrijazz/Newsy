> Izvor: B92
> Datum: subota 9.11.2013.  
> Rubrika: sport_odbojka
> Naslov: WL: Pobede Partizana i Radničkog
> Članak:

Odbojkaši kragujevačkog Radničkog savladali su Jedinstvo na otvaranju četvrtog kola Wiener lige (3:2), dok je Partizan u gostima pobedio Ribnicu (3:1).
Ekipu Radničkog je do druge pobede u sezoni vodio Ivan Perović sa 21 poenom, dok je na drugoj strani Miloš Milisavljević ubeležio 16.
Drugu utakmicu beležio je Partizanov dvojac, Milija Mrdak – Marko Nikolić (18 i 15 poena), a jedini dvocifreni u timu Ribnice bili su Mirko Radević i Mladen Bojović sa 12, odnosno deset poena.
Kragujevčani su do trijumfa nad fenjerašem iz Stare Pazove došli posle velike borbe i zaostatka od dva seta. Ipak, u trećem su dokazali svoju klasu i najavili povratak u igru, osvojivši tu deonicu sa 25:10, što je potpuno poremetilo igrače Jedinstva, koji su izgubili i naredna dva seta. "Crno-beli" su i posle četvrtog kola ostali neporaženi, a do pobede nad Ribnicom stigli su sa samo jednim izgubljenim setom. To se dogodilo u drugom delu, kada su domaći period završili sa 26:24. Partizan nije dozvolio novo opuštanje i u naredna dva seta obezbedio četvrti trijumf u šampionatu. Raspored i rezultati četvrtog kola: PetakRadnički - Jedinstvo 3:2 (20:25, 19:25, 25:10, 25:20, 15:9) Ribnica - Partizan Vizura 1:3 (16:25, 26:24, 21:25, 22:25) SubotaĐerdap - Crvena zvezda Mladi Radnik - Spartak Subotica NedeljaSpartak Ljig - Vojvodina NS seme Tabela nakon nepotpunog 4. kola Wiener lige1. Partizan Vizura 4/0 2. Đerdap 2/1 3. Zvezda 2/1 4. Radnički 2/2 5. Vojvodina 2/1 6. Mladi Radnik 2/1 7. Spartak Ljig 1/2 8. Ribnica 1/3 9. Spartak Subotica 1/2 10. Jedinstvo 0/4
