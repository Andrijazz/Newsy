> Izvor: B92
> Datum: utorak 26.11.2013.  
> Rubrika: sport_odbojka
> Naslov: Zvezdi prvi set u Ligi šampiona
> Članak:

Odbojkašice Crvene zvezde doživele su novi poraz u Ligi šampiona, ali su bar osvojile prvi set.
Crveno-bele su očekivano izgubile od sjajnog tima Dinama iz Moskve sa 3:1 (24:26, 25:20, 25:16, 25:18) u Šumicama.
Najefikasnija u ekipi Zvezde bila je Adela Helić sa 24 poena, dok je Ljubica Kecman upisala 10. U pobedničkoj ekipi istakle su se Natalija Območaeva i Tatjana Košeleva sa po 22.
Prvi set, koji je pripao Zvezdi, bio je i najzanimljiviji. Dinamo je od samog strata imao prednost, koju je Zvezda pokušavala da sustigne, što im je na kraju i uspelo. U drugom setu Zvezda je povela sa 6:2, ali visoki blok Dinama ubrzo je doneo preokret ekipi Svetlane Ilić. Gošće su posle prvog tehničkog tajm-auta u potpunosti preuzele inicijativu i do kraja seta samo povećavale razliku. Ekipa Ratka Pavličevića u naredna dva seta nije uspela da se suprotstavi Dinamu, pa je tako ruski tim, makar do sutra, izbio na prvo mesto u grupi. Zvezda posle tri kola u Grupi B nema ni jedan bod, dok je Dinamo drugom pobedom stigao do sedmog. U drugom meču Grupe B, u sredu od 15.00 Igstidači će u Bakuu dočekati Pjačencu, a taj meče moći ćete da pratite u direktnom prenosu na Sport Klubu 1.
