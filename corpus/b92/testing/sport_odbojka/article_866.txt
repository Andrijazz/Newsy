> Izvor: B92
> Datum: četvrtak 17.10.2013.  
> Rubrika: sport_odbojka
> Naslov: Zvezda suverena u Superkupu
> Članak:

Odbojkaši Crvene zvezde osvojili su treći put uzastopno, titulu pobednika Superkupa Srbije.
"Crveno-beli" su posle dva sata i devet minuta savladali Radnički Kragujevac sa 3:2, po setovima 25:21, 25:23, 21:25, 21:25 i 15:7.
Zvezdu je predvodio sjajni Dušan Petković sa čak 34 poena, dok je 15 osvojio Lazar Koprivica. Najbolji u Radničkom bio je Uglješa Ilić sa 21 poenom.
Predsednik Odbojkaškog saveza Srbije Aleksandar Boričić je, posle meča, kapitenu Zvezde Dušanu Petkoviću predao pehar namenjen pobedniku Super Kupa Srbije 2013. Odbojkaši Zvezde jedini su osvajači Super kupa Srbije do sada, pošto su taj trofej osvajali 2011. godine kada su bili bolji od Partizana, dok su 2012. pobedili Vojvodinu.
