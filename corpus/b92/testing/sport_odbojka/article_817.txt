> Izvor: B92
> Datum: sreda 25.09.2013.  
> Rubrika: sport_odbojka
> Naslov: Kolaković: Borba do poslednje lopte
> Članak:

Selektor Srbije Igor Kolaković rekao je s da je njegova ekipa nervozno ušla u meč, da je bilo dosta grešaka, ali i da je zaslužila da se plasira u polufinale.
Srbija se plasirala među četiri najbolje selekcije u Evropi, pobedom nad Belgijom sa 3:1 u setovima (25:22, 22:25, 30:28, 25:18).
"Kada smo prelomili u trećem setu bilo je jasno da ćemo nastaviti da igramo dobro. Debelo smo se izvukli, ali mislim i da smo zaslužili pobedu jer smo je istinski želeli i zato smo i bili nervozni", kazao je Kolaković.
Srbija će u polufinalu u subotu igrati protiv Rusije, a Kolaković je istakao da je Rusija apsolutni favorit u tom meč. "Rusija ima kvalitet, ali mi ćemo se boriti do poslednje lopte", rekao je Kolaković. Tim je dugo lomio otpor Belgijanaca. "Suviše smo nervozno ušli u meč. Prvi set smo igrali jako, a onda ušli smo u probleme i sa sudijskim odlukama, ali, pre svega, sa nama samima. Iako smo pobedili, to nas je pratilo i drugom i u dobrom delu trećeg seta, naročito na servisu gde smo napravili previše grešaka. Bilo ih je devet. Igrali smo dobro u napadu što nas je i držalo u meču, sa samo dve greške u poslednja dva seta", rekao je Kolaković.
