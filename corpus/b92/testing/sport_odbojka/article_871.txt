> Izvor: B92
> Datum: subota 19.10.2013.  
> Rubrika: sport_odbojka
> Naslov: Odbojkaši i odbojkašice 3. u Evropi
> Članak:

Muška i ženska seniorska odbojkaška reprezentacija Srbije zauzimaju treće mesto na rang listi Evopske odbojkaške konfederacije (CEV).
Srpske juniorke su na drugom mestu, a juniori su četvrta njabolja selekcija u Evropi.
Srpske seniorke, osvajačice bronzane medalje u Gran Priju i četvrtoplasirana ekipa na Evropskom prvenstvu je trenutno na trećem mestu sa 320 bodova, dva manje od drugoplasirane Italije, odnosno osam bodova manje od Rusije koja je prva.
Muška seniorska reprezentacija, osvajač bronzane medalje na Prvenstvu Evrope zauzima treće mesto na rang listi CEV sa 326 bodova. Prvo mesto dele Rusija i Italija sa po 338 bodova. Juniorke Srbije, vicešampionke Evrope, su na drugom mestu sa 268 bodova. Italija je prva sa 284, a Turska treća sa 262 boda. U konkurenciji juniora, Srbija je četvrta sa 256 bodova, dva manje od Italije i Španije koje dele drugo mesto sa po 258 bodova. Rusija je prva sa 280 bodova. CEV je prošle godine u septembru prvi put formirao rang liste reprezentacija na osnovu rezultata ostvarenih na prvenstvima Evrope i svetskim prvenstvima u juniorskoj konkurenciji, odnosno na Olimpijskim igrama, Svetskim prvenstvima, Svetskoj ligi, Gran Priju, Evropskim prvenstvima i Evropskoj ligi u seniorskoj konkurenciji.
