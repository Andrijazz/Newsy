> Izvor: B92
> Datum: ponedeljak 21.10.2013.  
> Rubrika: sport_odbojka
> Naslov: Sada Kruzeiro novi šampion sveta
> Članak:

Odbojkaši brazilskog kluba Sada Kruzeiro novi su klupski šampioni sveta.
U finalu Svetskog klupskog prvenstva u Betimu, Kruzeiro je pobedio Lokomotivu Novosibirsk sa 3:0, po setovima 25:20, 25:19, 25:20, posle jednog sata i 20 minuta igre.
Međunarodni arbitar iz Srbije Dragutin Ćuk bio je glavni sudija finalnog duela, dok je drugi sudija bio Deni Sespedes iz Dominikanske republike.
Treće mesto na završnom turniru osvojio je Trentino, koji je pobedio argentinski UPCN sa 3:1, sa 25:22, 22:25, 25:21, 25:19, posle jednog sata i 46 minuta igre. Za najboljeg igrača Svetskog klupskog prvenstva proglašen je igrač pobedničkog tima Brazilac Valas Souza.
