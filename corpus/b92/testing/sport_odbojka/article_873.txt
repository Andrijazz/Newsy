> Izvor: B92
> Datum: nedelja 20.10.2013.  
> Rubrika: sport_odbojka
> Naslov: WL: Partizanu prvi derbi sezone
> Članak:

Odbojkaši Partizan Vizure savladali su Crvenu zvezdu 3:0 (34:32, 25:22, 25:23) u Šumicama u okviru prvog kola šampionata Srbije.
Daleko najefikasniji u pobedničkom timu bio je Miljan Mrdak sa 26 poena, a Marko Nikolić upisao je 14. S druge stane, najbolji je bio Dušan Petković sa 27 poentiranja.
Partizan je posle dosta uzbuđenja uspeo da reši prvi set u svoju korist i dođe do prednosti. U naredna dva seta vođena je takođe velika borba, a igrači u crno-belim dresovima imali su više koncetracije i zasluženo pobedili.
Crno-belim odbojkašima ovo je bila 11. pobeda poslednjih 36 prvenstvenih mečeva sa "večitim" rivalom. U sledećem kolu, koje se igra 26. oktobra, odbojkaši Partizana dočekuju Jedinstvo, dok Crvena zvezda gostuje Spartaku u Ljigu. Partizan je bolje otvorio meč i uspeo da čuva prednost do samog finiša seta. Usledila je odlična serija Zvezde za preokret ali su crno-beli uspeli da ostanu u setu. Nisu uspeli igrači Milana Đurića da iskoriste šest set lopti, ali sedmu jesu. Crno-beli su na krilima vođstva bolje otvorili drugi set i stigli do osetne prednosti. Crveno-beli su prišli na samo dva poena zaostatka (23:21), ali su igrači Partizana sačuvali koncentraciju i duplirali prednost u setovima. Zvezda je otvorila treči set slično kao Partizan drugi. Poveli su izabranici Duška Nikolića 8:2, da bi Partizan posle prvog odmora zaigrao znatno bolje i vratio se u set. Čuvali su crveno-beli prednost sve do samog kraja seta, ali je opet usledio preokret Partizana za trijumf. CRVENA ZVEZDA: Okolić 6, Stoković, Perić, Stoilović 10, Gmitrović, Koprivica 8, Milutinović 7, Jovanović, Petković 27, Jovanović, Buculjević 1, Vujić (libero). Trener: Duško Nikolić. PARTIZAN VIZURA: Lopar 5, Kostić 2, Palibrk, Steljić, Mrdak 26, Majstorović 6, Rajković (libero), Jokanović, M. Nikolić 14, P. Nikolić 10, Jevtić (libero), Popović. Trener: Milan Đuričić. U poslednjem meču kola, Mladi Radnik je u Požarevcu posle dosta uzbuđenja i pet setova došao do pobede nad Radničkim iz Kragujevca - 3:2 (14:25, 25:23, 25:20, 22:25, 15:10). Na ostvaranju nove sezone u petak pobede su ostvarile ekipe Ribnica i Spartaka, dok je Vojvodina u subotu teško došla do trijumfa.
