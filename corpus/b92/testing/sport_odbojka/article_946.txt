> Izvor: B92
> Datum: utorak 3.12.2013.  
> Rubrika: sport_odbojka
> Naslov: Turci u Kladovu, Grci u Kragujevcu
> Članak:

Đerdap iz Kladova i Radnički iz Kragujevca u sredu igraju kao domaćini prve utakmice osmine finala u Kupu CEV.
Rival Đerdapa je Malije Mili Pijango iz Ankare, a oba kluba do osmine finala stigle su kroz zlatni set.
U Kragujevcu gostuje solunski PAOK. Meč u kladovskom “Jezeru” igra se od 18 časova, duel u istoimenoj kragujevačkoj dvorani sat kasnije.
Revanš utakmice će se odigrati sledeće sedmice. PAOK - Radnički će igrati u sredu, 11. decembra od 18 časova po našem vremenu u dvorani "PAOK" u Solunu. Revanš utakmica Malije Mili Pijango - Đerdap odigraće se u četvrtak, 12. decembra od 17 časova po našem vremenu u dvorani "Baškent" u Ankari. Po propozicijama CEV, za pobede od 3:0 i 3:1 dobijaju se 3 boda, a ukoliko se meč završi rezultatom 3:2, pobednik dobija 2 boda, a poraženi 1 bod. Ukoliko ekipe osvoje isti broj bodova, o konačnom pobedniku odlučiće "zlatni set", koji će se odigrati odmah završetku druge utakmice.
