> Izvor: B92
> Datum: subota 9.11.2013.  
> Rubrika: sport_odbojka
> Naslov: WL (ž): Novi poraz Partizana
> Članak:

Odbojkašice Partizan Vizure poražene su u petom kolu Wiener lige u Obrenovcu od domaćeg Tenta rezultatom 3:1, dok je Jedinstvo pobedilo Železničar sa 3:2.
U trećem porazu petog tima tabele u ovoj sezoni, bolja od ostalih bila je Tijana Bošković sa 20 poena, a trećeplasirani Tent je predvodila Sonja Puzović sa 11.
Jedinstvo je u duelu sa Železničarom imalo čak pet dvocifrenih odbojkašica, najefikasnija je bila Bojana Martinović sa 17, a je na drugoj strani Marta Drpa upisala čak 21 poen.
Obrenovčanke su lakše od očekivanog izašle na kraj sa Beograđankama, koje su pravi otpor pružile samo u drugom setu, rešivši ga u svoju korist rezultatom 25:12. U ostala tri dela meča Tent je imao prednost od početka do kraja, što je bilo dovoljno za peti trijumf u sezoni. Više uzbuđenja viđeno je u Staroj Pazovi, gde je Jedinstvo nakon vođstva od 2:0 u setovima dozvolilo odbojkašicama iz Lajkovca da poravnaju rezultat. Ipak, domaći tim je bio na visini zadatka kada je bilo najpotrebnije, peti set je završio sa velikih 15:5. U poslednjem meču dana užičko Jedinstvo savladao je Smeč 5 rezultatom 3:2 u setovima, a prethodno su pobede zabeležile odbojkašice Kolubare i Crvene zvezde. Na tabeli vode Zvezda, NIS Spartak i TENT sa po 13 bodova, a Jedinstvo iz Stare Pazove ima deset.
