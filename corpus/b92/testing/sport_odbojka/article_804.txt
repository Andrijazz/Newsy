> Izvor: B92
> Datum: petak 20.09.2013.  
> Rubrika: sport_odbojka
> Naslov: Težak poraz od Slovenije na startu
> Članak:

Odbojkaši Srbije izgubili su prvi meč na Evropskom prvenstvu utakmicom od Slovenije rezultatom 3:1.
Šampioni Evrope igraju u grupi C, u danskom gradu Herning, a preostali rivali u grupi su Finska i Holandija.
Srbija je prvi set dobila 25:20, ali od tog trenutka potpuno je izgubila kontrolu nad mečom. Drugi set Slovenci su dobili 25:23, u trećem ispustili veliku prednost, ali zadržali koncentraciju i dobili 25:22, a u četvrtom stigli 7 poena zaostatka i dobili 25:19, osvojivši 12 od poslednjih 15 poena na meču.
Pobednik grupe ide direktno u četvrtfinale, drugi i treći igraju osminu finala. Sve do polufinala naši potencijalni rivali su tomovi iz grupe A - Italija, Belgija, Belorusija i domaćin Danska (Odense). Drugi domaćin je Poljska, u kojoj se igraju grupe B i D (Gdanjsk i Gdinja). Srbija je u prvom meču odigrala izuzetno slabo i dekoncentrisano u ključnim momentima. Izjednačeni prvi set dobili smo serijom 4-0 za kraj, ali smo u drugom dozvolili da Slovenci završe sa 5-1 i od minusa dođu do seta. Kriza je nastavljena u trećem, Slovenci stiču +5, Srbija pravi preokret, ali opet pada u finišu. U četvrtom setu Srbija je imala 10:3, ali je Slovenija krenula u veliki preokret, završivši meč preokretom od 13:16 do 25:19. U grupi A, sa kojom se ukrštamo, Belgija je na startu pobedila Belorusiju (25:22, 25:20, 25:16) za 76 minuta. U grupi B Francuska je pobedila Belorusiju 3:0 (25:20, 35:33, 28:26) za 91 minut. U grupi D prvo veliko iznenađenje - Rusija je glatko izgubila od Nemačke 3:0 (25:20, 25:23, 25:19) za samo 80 minuta. Za utehu, jedini smo od poraženih u prvom terminu osvojili set.
Herning, mali grad u srcu poluostrva Jiland, ovih dana uživa u sportskim uspesima lokalnog fudbalskog tima, koji ubedljivo vodi u nacionalnoj ligi. Dok pratite utakmicu, upoznajte se sa očekivanjima od turnira, intervju sa Aleksandrom Atanasijevićem i uvodnu konferenciju za novinare stručnog štaba Srbije. Srbija je bolje počela i stekla dva poena prednosti, ali su Slovenci vezali tri poena, preuzeli vođstvo i na prvi tehnički-tajm aut otišli sa minimalnom prednošću. Posle pauze Srbije kreće mnogo bolje i preuzima vođstvo, a na 11:9 slovenački selektor traži tajm-aut. slovenci bolje izlaze posle prekida, opet preuzimaju prednost i domaze do 14:12, ali tada naš tim vezuje četiri poena i ide na drugi tehnički tajm-aut sa 16:14. Serija se nastavila i petim vezanim poenom, ali su Slovenci uhvatili priključak do 18:18. Na 19:19 Srbija opet vezuje dva poena, dobrim prvim tempom, pa servisom Atanasijevića. Na 21:20 Slovenci su se prerano poradovali, i izgubili poen. Dobri servisi Rašića doneli su nam četiri vezane set-lopte, a koristimo već prvu za 25:20, za 29 minuta. Drugi set je krenuo poen za poen, a zatim je Slovenija stekla dva poena prednosti i otišla na prvu pauzu sa 8:6. Srbija je zaigrala mnogo bolje, stekla dva poena prednosti, ali su Slovenci uspeli da izjednače na 15:15, ali je Srbija otišla na tehnički tajm-aut sa 16:15. Srbija je imala dva poena prednosti do samog finiša, ali je popustila, Slovenija je preokrenula u pravom trenutku i dobrim blokom iskoristila prvu set-loptu, 25:23 za 28 minuta. Treći set počeli smo tako loše, da je Kolaković tražio tajm-aut na 1:4. Slovenci su poveli 7:2, naši su malo prišli, ali ne prvom tehničkom rivali vode 8:4. Slovenački tim imao je plus 4 sve do 14:10, ali su se tada srpski odbojkaši razigrali, osvojili 6 od sledećih 7 poena i na tehnički tajm-aut opet otišli sa 16:15. Slovenija ponovo preuzima kontrolu i dolazi do 20:18, Srbija stiže do 21:21, pa Slovenci traže tajm-aut. Pametnijom igrom u finišu slovenački tim obezbeđuje bar bod na startu - 25:22, za 29 minuta. Srbija je krenula bolje u četvrtom setu, 5:2 i tajm-aut Slovenije. Nije pomoglo, na prvom tehničkom tajm-autu je 8:3, a novi tajm-aut Slovenija traži na 10:3. U međuvremenu evo i prvog iznenađenja - u grupi D u Gdinji Nemci su pobedili Rusiju 3:0. Belgija vodi protiv Belorusije 2:0 u Odenseu, Francuska protiv Slovačke istim rezultatom u Gdanjsku. Posle 12:5 Slovenci uzimaju četiri vezana poena, Kolaković zove tajm-aut. Na tehničkom tajm-autu Srbija vodi 16:13, ali Slovenci stižu na 16:16 i Kolaković opet zove tajm-aut. Ništa se ne menja, Slovenija stiže do 19:17. Naša igra se u finišu seta raspada i Slovenija lako stiže do 6 vezanih meč-lopti. Odbranili smo prvu, ali dalje nismo mogli - 25:19, za 27 minuta.
