> Izvor: B92
> Datum: utorak 10.12.2013.  
> Rubrika: sport_odbojka
> Naslov: Kup izazivača: Poraz 'crveno-belih'
> Članak:

Odbojkaši Crvene zvezde izgubili su od rumunske ekipe Volej Zalaua u prvoj utakmici šesnaestine finala Kupa izazivača.
Tim iz Rumunije, za koji igra naš Vojislav Škorić, slavio je rezultatom 3:0, po setovima 25:21, 25:21 i 25:20, nakon 80 minuta igre.
‘Crveno-beli’ će priliku za revanš imati u utorak 17. decembra od 18h kada će ugostiti protivničku ekipu u dvorani Šumice u Beogradu.
Po propozicijama CEV, za pobede od 3:0 i 3:1 osvajaju se 3 boda, a ukoliko se meč bude završen rezultatom 3:2 pobednik dobija 2 boda, a poraženi 1 bod. Ukoliko ekipe osvoje isti broj bodova, o konačnom pobedniku odlučiće "zlatni set", koji će se odigrati odmah po završetku druge utakmice.
