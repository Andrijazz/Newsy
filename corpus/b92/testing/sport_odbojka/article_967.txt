> Izvor: B92
> Datum: sreda 18.12.2013.  
> Rubrika: sport_odbojka
> Naslov: KI: Partizan bez osmine finala
> Članak:

Odbojkašice Partizana Vizure nisu uspele da se plasiraju u osminu finala Kupa izazivača, pošto ih je eliminisao Bešiktaš.
Bešiktaš je u dvorani „Burhan Felek“ u Istanbulu eliminisao Partizan Vizuru trijumfom u ’zlatnom setu’ sa 15:6, posle 13 minuta igre.
U regularnom toku revanš utakmice šesnaestine finala, Bešiktaš je pobedio Partizan Vizuru sa 3:0, po setovima 25:16, 25:23 i 25:15, posle 74 minuta igre.
U prvoj utakmici, odigranoj u Hali sportova na Novom Beogradu, Partizan Vizura je pobedio Bešiktaš sa 3:0, po setovima 25:20, 25:20, 25:17. Po propozicijama CEV, za pobede od 3:0 i 3:1 dobijaju se tri boda, a ukoliko se meč završi rezultatom 3:2, pobednik dobija dva boda, a poraženi jedan bod. Ukoliko ekipe osvoje isti broj bodova, o konačnom pobedniku odlučuje . Bešiktaš će u osmini finala igrati sa pobednika dvomeča između mađarskog Vašaša i Kanti Šafhauzena iz Švajcarske.
