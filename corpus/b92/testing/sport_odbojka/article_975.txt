> Izvor: B92
> Datum: ponedeljak 23.12.2013.  
> Rubrika: sport_odbojka
> Naslov: WL: Radničkom triler u Kragujevcu
> Članak:

Odbojkaši Radničkog pobedili su Mladi radnik sa 3:1 u Kragujevcu u poslednjem meču desetog kola Wiener Städtische lige.
Kragujevčani su se na taj način revanširali rivalu za poraz u prvom delu sezone i ujedno se vratili na četvrtu poziciju.
Mnoštvo preokreta viđeno je u prvom setu. Domaći su nešto bolje počeli (8:7), ali je potom Mladi radnik preokrenuo (16:13). Ipak, usledila je sjajna serija Kragujevčana koji su sa tri poena viška ušli u završnicu (21:18), a potom i dobili prvi set sa 25:23.
U drugom periodu je Radnički poveo sa 8:5, ali su brzo Požarevljani uhvatili ritam. Uz odlične Pantića, Spasojevića i Duduja gosti su ubedljivo dobili taj set sa 25:17. I u trećem setu veliki preokret. Ovoga puta je Mladi radnik imao četiri poena viška na drugom tehničkom tajm-autu (16:12), ali su bez prvog korektora Tome Micića posustali u finišu. Radnički, sada sa Milanom Ilićem na mestu dizača je uzvratio i preokrenuo (21:19), a potom i dobio set sa 25:20. Nije tu bio kraj uzbuđenjima. Kulminacija je usledila u finišu četvrtog seta. Radnički je posle velike bore, naravno i nekoliko preokreta, prvi došao do set-meč lopte. Nisu tu šansu domaći iskoristili, propustili su još tri, ali ne i petu priliku da osvoje ceo plen sa 29:27. Radnički - Mladi radnik 3:1 (25:23, 17:25, 25:20, 29:27) Radnički: Ćirović 21, Premović 7, Jovanović 1, Protić, Perović 1, Vulović 14, Stevanović 6, M. Ilić, U. Ilić 8, Maksimović 4, Blagojević 9, Pantelić (libero). Trener: Dejan Matić. Mladi radnik: Duduj 13, Pantić 18, Kovačević, Petrović 1, Mašulović, Jevitć 12, Spasojević 14, Milošević, Peković (libero), Ilić 11, Popović 4. Trener: Dragan Bonić. Wiener liga, deseto kolo Partizan Vizura - Crvena zvezda 1:3 Vojvodina - Jedinstvo 3:0 Ribnica - Đerdap 3:0 Spartak Ljig - Spartak Subotica 3:1 Radnički - Mladi radnik 3:1 Tabela 1. Crvena zvezda 10 9 1 27:4 27 2. Partizan Vizura 10 9 1 28:8 26 3. Vojvodina 10 7 3 24:14 20 4. Radnički 10 6 4 23:18 18 5. Ribnica 10 5 5 21:19 16 6. Mladi radnik 10 5 5 18:21 14 7. Spartak Ljig 10 4 6 13:23 11 8. Đerdap 10 3 7 13:21 10 9. Spartak Subotica 10 2 8 10:26 7 10. Jedinstvo 10 0 10 7:30 1
