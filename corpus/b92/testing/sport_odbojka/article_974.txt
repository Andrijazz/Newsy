> Izvor: B92
> Datum: ponedeljak 23.12.2013.  
> Rubrika: sport_odbojka
> Naslov: Odbojka loša strana Delija
> Članak:

Navijači Crvene zvezde često se hvale posetama na fudbalskim, košarkaškim, vaterpolo, pa i rukometnim utakmicama crveno-belih.
Međutim, potpuno neverovatno, najvatrenije pristalice crveno-belih u najmanjem broju dolaze na odbojku.
Na mečevima crveno-belih u Šumicama u većini slučajeva na tribinama su samo prijatelji i rodbina odbojkaša, što je poražavajuća činjenica za ovaj trofejni sport.
Posebno jer je odbojka u poslednjih desetak godina Sportskom društvu Crvena zvezda donela ubedljivo najviše radosti. U poslednjoj deceniji odbojkaši Crvene zvezde osvojili su 10 trofeja - četiri titule i po tri Kupa i Superkupa, baš kao i odbojkašice - šest titula i četiri Kupa, ali to očigledno nije dovoljno navijačima. Odličnu izjavu na ovu temu dao je Maksim Buculjević tehničar Crvene zvezde: "Ne znti!" Odbojkaši Crvene zvezde su inače u petak slavili u derbiju protiv Partizana Vizure sa 3:1 i preuzeli vođstvo na tabeli.
