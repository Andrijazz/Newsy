> Izvor: B92
> Datum: ponedeljak 14.10.2013.  
> Rubrika: sport_odbojka
> Naslov: Atanasijević: Revanš Brazilu u Riju
> Članak:

Najbolji odbojkaš Srbije do 23 godine Aleksandar Atanasijević najavio je revanš Brazilu na Olimpijskim igrama u Riju 2016.
Srbija je u finalu šampionata sveta do 23 godine posle velike borbe poražena od domaćina Brazila sa 3:2 u setovima.
Atanasijević je ujedno proglašen i za najboljeg korektora ovog takmičenja.
"Imali smo svoje šanse u ovom meču, posebno u prvom setu. Brazil je veoma snažan tim, oni grade ovaj tim već više od pet godina. Mi se nadamo da ćemo u budućnosti, možda baš u Riju na Olimpijskim igrama, dobiti priliku da im se revanširamo", rekao je Atanasijević nakon poraza u finalu. Selektor Brazila Roberlej Leonaldo istakao je da je ovo bila posebna pobeda njegove ekipe. "Meč je bio veoma težak, kao što smo i očekivali, ali dobro smo se pripremili tehnički i taktički. Ovo je velika pobeda. Nastavljamo smenu generacija", rekao je Leonaldo.
