> Izvor: B92
> Datum: subota 16.11.2013.  
> Rubrika: sport_odbojka
> Naslov: WL: Partizan lako, Zvezda jedva
> Članak:

Odbojkašice Partizana Vizure, Crvene zvezde, Dinama i Jedinstva iz Užica ostvarile su pobede u mečevima petog kola Wiener Städtische lige odigranim u subotu.
’Crno-bele’ su sa 3:0 bile bolje od Jedinstva iz Stare Pazove, Dinamo je istim rezultatom došlo do prve pobede ove sezone protiv Smeča 5, dok su ostale utakmice završene neizvesnijim rezultatima. Šampionke Srbije su tek posle pet setova i 133 minuta igre slavile protiv Železničara, dok je Jedinstvo iz Užica bilo bolje od Kolubare sa 3:1.
U prvom meču kola, odigranom u petak, Spartak je došao do pete pobede, pošto je na svom terenu pobedio TENT sa 3:1. Zvezda je, iako je osvojila samo dva boda, uspela da održi korak za Spartakom i sada ima samo bod manje na drugom mestu tabele. Izabranice Ratka Pavličevića su došle tek posle 133 minuta i velike borbe, dok je domaćem timu za utehu ostao jedan bod, a već prvi set je najavio dramatičnu završnicu. U prvom setu Železničar je vodio sa 16:13, Crvena zvezda je preokrenula na 21:19, ali je opet u završnici domaći tim imao snage da uzvrati udarac i posle velike borbe dobio je taj set sa 27:25. U drugom setu, Lajkovčanke su imale prednost na drugom tehničkom tajm-autu (16:14), ali je Zvezda opet preokrenula. Povela je sa 21:19, ali tada nije ponovila grešku i izjednačila je sa 25:20. I u trećem setu viđen je sličan scenario. Opet je Železničar vodio na drugom obaveznom predahu (16:15), opet je Zvezda u završnicu ulašla sa identičnom prednošću od 21:19. Ni ovoga puta gošće nisu posustale, pa su bile za korak bliže pobedi sa 25:21. U četvrtom setu Zvezda je mogla i do sva tri boda, vodila je sa 16:10, ali to nije bilo dovoljno za mirnu završnicu. Naprotiv, usledila je fantastična serija Železničara za preokret (21:20), a ubrzo su domaće izborile izjednačenje sa 25:23. U petom setu nije bilo uzbuđenja.  su bile ubedljive. Čini se da su se prelomni trenuci susreta dogodili u završnici prvog perioda. Jedinstvo je igralo vrlo dobro, imalo je i tri poena viška (21:18). Tada je Partizan Vizura podigao nivo igre i uspeo da preokrene, ujedno i dobije dodatnu dozu samopouzdanja za nastavak meča sa 25:23. Isti ishod imao je i drugi set, ali je njegov tok bio potpuno drugačiji. Jedinstvo je prednost imalo samo na početku (8:5), ali je brzo usledio preokret (16:14), a ovoga puta Partizan je imao čak šest poena viška pred kraj (21:15). Jedinstvo je uspelo da opasno zapreti, ali ne i da načini preokret sa 25:23 i bio je to kraj njihovog otpora na tom meču. Partizan Vizura - Jedinstvo (Stara Pazova) 3:0 (25:23, 25:23, 25:11) Partizan Vizura: Bulić 6, Petrović, Stepanović (libero), Lozo, Savić 7, Aleksić, Medarević, Ranković 12, Čikiriz 3, Buša 10, Mirković 1, Bošković 20. Trener: Darko Zakoč. Jedinstvo: Brković 1, Vujnović, Mihajlović 1, Jakić 6, Marković 6, Jovanović 8, Đukanović (libero), Jurišić, Martinović 6, Đurić 6, Stanojević, Sakradžija 5. Trener: Jovo Caković.
NIS Spartak 6 5 1 17:6 16 Crvena zvezda 6 5 1 17:6 15 TENT 6 4 2 15:8 13 Partizan Vizura 6 4 2 14:6 12 Jedinstvo Stara Pazova 6 4 2 12:10 10 Železničar 6 2 4 11:15 7 Kolubara 6 2 4 9:15 5 Jedinstvo Užice 6 2 4 7:15 5 Smeč 5 6 1 5 6:15 4 Dinamo 6 1 5 3:15 3
