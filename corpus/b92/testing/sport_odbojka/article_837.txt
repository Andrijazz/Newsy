> Izvor: B92
> Datum: utorak 1.10.2013.  
> Rubrika: sport_odbojka
> Naslov: 13 godina od zlata u Sidneju
> Članak:

Na današnji dan pre 13 godina odbojkaška reprezentacija Jugoslavije ostvarila je najveći uspeh u istoriji, osvajanjem zlata na Olimpijskim igrama u Sidneju.
1. oktobra 2000. godine, muška reprezentacija Jugoslavije osvojila je zlatnu medalju na Olimpijskim igrama u Sidneju.
Selekcija Jugoslavije tada je u finalu savladala Rusiju sa 3:0, po setovima 25:22, 25:22 i 25:20, posle jednog sata i deset minuta igre.
Meč je odigran pred 10.000 gledalaca, a sudili su Huan Anhel Pereira iz Argentine i Bela Hobor iz Mađarske. Na putu do najvećeg uspeha odbojke na ovim prostorima nacionalni tim Jugoslavije je zabeležio prvo poraze od Rusije i Italije, a potom je redom slavio protiv Sjedinjenih Država, Argentine, Koreje, Holandije, Italije i Rusije. Za selekciju Jugoslavije tog 1. oktobra 2010. godine igrali su Vladimir Batez, Slobodan Kovač, Slobodan Boškan, Đula Mešter, Vasa Mijić, Nikola Grbić, Vladimir Grbić, Andija Gerić, Goran Vujević, Ivan Miljković, Veljko Petković i Igor Vušurević. Ekipu su do najvećeg uspeha sportista iz Srbije ili Crne Gore na Olimpijskim igrama u poslednjih deset godina vodili Zoran Gajić i dr Bogdan Sretenović.
