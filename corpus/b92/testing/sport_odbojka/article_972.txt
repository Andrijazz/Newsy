> Izvor: B92
> Datum: nedelja 22.12.2013.  
> Rubrika: sport_odbojka
> Naslov: WL (ž): Partizan Vizura opet prva
> Članak:

Odbojkašice Partizan Vizure pobedile su Železničar sa 3:1 (14:25, 25:13, 25:13, 25:14) u 11. kolu Viner štediše lige i tako su se vratile na prvo mesto.
U drugom meču odigranom u nedelju TENT je kod kuće lako savladao užičko Jedinstvo sa 3:0 (25:21, 25:11, 25:21).
U petak su pobede ostvarili Zvezda i Spartak, a u nedelju se igra poslednji meč kola između Jedinstve iz Stare Pazove i ekipe Smeč 5.
Partizan Vizura se pobedom protiv Železničara vratila na čelo tabele ispred Crvene zvezde i NIS Spartaka. Crno-bele su do tri boda došle posle preokreta i ubedljivo izgubljenog prvog seta. Lajkovčanke su bile fantastične na početku meča. Povele su sa ogromnih 8:1, ali se na tome nisu zaustavile, pa su na drugom obaveznom predahu imale čak 12 poena viška (16:4). Bilo je to sasvim dovoljno za mirnu završnicu - 25:14. Ipak, u nastavku meča potpuno drugačija slika. Iako Darko Zakoč ništa nije menjao njegov tim je bio daleko bolji rival, a to se videlo od starta drugog seta. Već na drugom obaveznom predahu Partizan je poveo sa 16:10, a ostatak ovog perioda protekao je takođe u njihovom znaku - 25:13. Slično je bilo i u naredna dva perioda. Ponovo je Partizan Vizura sredinom seta stvarala razliku, koju je potom samo uvećavala do kraja za sva tri boda. Odličnu partiju odigrala je Ljiljana Ranković, koja se zaustavila na 17 poena, Tijana Bošković je imala 11, Bianka Buša 10, a Slađana Bulić 9. U Železničaru najbolja je bila Marta Drpa (17). TENT je stigao do osme prvenstvene pobede, druge ovosezonske protiv Jedinstva iz Užica. Obrenovčanke su trijumf zabeležile posle tri seta, bez većih problema, iako su Užičanke bile sasvim solidne u prvom i trećem periodu. Odlično je odigrala Jovana Jovičić, koja je meč završila sa 16 poena, a po 11 su imale Nada Mitrović i Jelena Stanimirović. Kod Jedinstva jedina dvocifrena bila je Danijela Džaković, sa 10 poena Wiener liga, 11. kolo: petak, 20. decembar Crvena zvezda - Kolubara 3:0 Spartak - Dinamo 3:0 subota, 21. decembar TENT - Jedinstvo Užice 3:0 Partizan Vizura - Železničar 3:1 nedelja, 22. decembar Jedinstvo Stara Pazova - Smeč 5 Tabela: 1. Partizan Vizura 11 9 2 29:8 879:660 272. Crvena Zvezda 11 9 2 30:12 970:794 26 3. NIS Spartak 11 8 3 29:13 957:852 264. TENT 11 8 3 28:13 934:781 255. Jedinstvo (SP) 10 6 4 19:17 791:739 16 6. Železničar 11 5 6 22:22 906:955 167. Kolubara 11 3 8 13:28 815:952 88. Dinamo 11 3 8 10:27 699:860 89. Jedinstvo (U) 11 2 9 10:30 759:948 6 10. Smeč 5 10 1 9 7:27 637:806 4
