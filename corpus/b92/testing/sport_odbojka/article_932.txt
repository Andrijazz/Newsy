> Izvor: B92
> Datum: subota 23.11.2013.  
> Rubrika: sport_odbojka
> Naslov: Miljković: Ne razmišljam o kraju
> Članak:

Jedan od najboljih srpskih odbojkaša svih vremena Ivan Miljković rekao je da još ne razmišlja o kraju karijere.
Miljkovič trenutno brani boje turskog Fenerbahčea, sa kojim se bori na dva fronta, u turksom šampionatu i Čelendž kupu.
„Ne razmišljam o povlačenju. Fokusiran sam potpuno na ovu sezonu. Imam ugovor sa Fenerbahčeom do kraja ove sezone i tada ćemo videti. Ali, i dalje mnogo uživam u odbojci i ne znam kada ću reći da je došao kraj“, rekao je Miljković.
Tokom karijere, Miljković je igrao u Srbiji, Italiji, Grčkoj i Turskoj, ali ne i Rusiji, koja ima jednu od najjačih liga na svetu. Na pitanje da li žali zbog toga, Miljković je rekao: "Iskreno, ne. I, zašto bih? Na primer, nikada nisam osvojio zlato na Svetskom prvenstvu, da li bih zato trebalo da igram za reprezentaciju dok to ne učinim? Ne. U ovom trenutku sam srećan što igram u Turskoj. U ovom trenutku, novac je u Turskoj. Dosta ulažu u najbolje odbojkaše. Ako se tako nastavi i u narednim godinama, liga će rasti i biti sve jača". Fenerbahče važi za jednog od najjačih klubova u Turskoj, a ove sezone igra u Čelendž kupu i očigledan cilj tima je da sledeće godine dođe do Lige šampiona. "Ako želimo da se kvalifikujemo u Ligu šampiona, moramo da igramo dobro u turskom šampionatu, da budemo šampioni ili vicešampioni. Ali, dug put je pred nama. Plej-of je tek u martu ili aprilu. Nema sumnje da je Fenerbahče sve jači i nadam se da ćemo sledeće godine igrati protiv najjačih timova u Evropi", rekao je Miljković, koji je sa reprezentacijom Srbije bio olimpijski šampion i dva puta prvak .
