> Izvor: B92
> Datum: utorak 19.11.2013.  
> Rubrika: sport_odbojka
> Naslov: Voša i Kolubara na branioce Kupa
> Članak:

Određeni su četvrtfinalni parovi Kupa za odbojkaše i odbojkašice, a branilac titule u obe konkurencije Crvena zvezda igraće protiv Vojvodine (m) i Kolubare (ž).
Ostali parovi u mušoj konkurenciji su: Partizan Vizura – Radnički Kg, Spartak Ljig – Đerdap i Mladi radnik – Ribnica.
U ženskon konkurenciji igraće Dinamo – Partizan Vizura, Jedinstvo – Spartak Subotica i Tent – Varadin.
Prve utakmice četvrtfinala u obe konkurencije 49. Kupa Srbije igraju se 24. decembra, a revanši su na programu tri dana kasnije. Prema propozicijama takmičenja, u slučaju da obe ekipe ostvare po jednu pobedu, plasman u polufinale obezbediće ekipa koja ima bolji set količnik. Ako je set količnik identičan, plasman na Finalni turnir izboriće ekipa koja ima bolji poen količnik, a ako su i tu ekipe izjednačene, pobednika će odlučiti "zlatni set".
