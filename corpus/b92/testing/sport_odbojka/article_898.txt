> Izvor: B92
> Datum: četvrtak 31.10.2013.  
> Rubrika: sport_odbojka
> Naslov: Partizan nastavlja u Čelendž kupu
> Članak:

Odbojkašice Partizana Vizure nisu uspele da se plasiraju u osminu finala Kupa CEV, pošto je od njih bio bolji azerbejdžanski Azerail Baku.
Azerail je u revanš utakmici šesnaestine finala Kupa CEV pobedio ’crno-bele’ sa 3:1, po setovima 25:9, 21:25, 25:17 i 25:19, posle 96 minuta igre.
U prvoj utakmici, odigranoj u Beogradu, Partizan Vizura je pobedio Azerail Baku sa 3:2 (25:20, 25:15, 18:25, 22:25, 16:14).
Po propozicijama CEV, za pobede od 3:0 i 3:1 dobijaju se tri boda, a ukoliko se meč završi rezultatom 3:2 pobednik dobija dva boda, a poraženi jedan bod. Ukoliko ekipe osvoje isti broj bodova, o konačnom pobedniku odlučuje . Partizan Vizura će takmičenje nastaviti u šesnaestini finala Kupa Izazivača, a protivnik će im biti pobednik dvomeča između belgijskog Šarlroaa i Bešiktaša, koji se sastaju 19. novembra u Belgiji i 28. novembra u Turskoj. Prva utakmica će se odigrati u Beogradu između 10. i 12. decembra, a revanš između 17. i 19. decembra u Belgiji ili Turskoj.
