> Izvor: B92
> Datum: nedelja 29.12.2013.  
> Rubrika: sport_odbojka
> Naslov: Godinu obeležili odbojkaši i Jovana
> Članak:

U 2013. godni veliku radost su nam doneli odbojkaši, osvojivši bronzu na Evropskom prvenstvu, dok su njihove koleginice ostvarile isti rezultat u Gran Priju.
"Orlovi“ su uspešno prebrodili smenu generacija, nisu uspeli da odbrane zlato, ali je medalja ipak tu, što je i najbitnije, zbog kontinuiteta.
Devojkama je bronza na šampionatu Starog kontinenta izmakla za svega četiri poena, ali su tu individualne nagrade. Većinu je "pokupila“ Jovana Brakočević, apsolutno najbolja odbojkašica Evrope u 2013.
Kada su domaća prvenstva u pitanju, JSD Partizan je dobilo svoju sekciju u ženskoj odbojci, zahvaljujući saradnji sa Vizurom, dok je "večiti" rival osvojio titulu u obe konkurencije. Ipak, muška selekcija Crvene zvezde nije nastupila u Ligi šampiona, dok su devojke osvojile svega četiri seta i učešće završile bez pobede. Kompletan rezime odbojkaške 2013. godine možete pročitati u našem Novogodišnjem paketiću. Do sada ste u okviru našeg Paketića mogli da pročitate intervjue sa srpskom fudbalerkom u Barseloni, zatim sa kapitenom KK Partizan Draganom Milosavljevićem, trenerom Mega Vizure Dejanom Milojevićem. fudbalerima Radosavom Petrovićem i Draganom Mrđom, trenerom rukometaša Partizana Aleksandrom Brkovićem i vaterpolistom Radničkog Milošem Korolijom, kao i preglede godine u auto-moto sportovima, tenisu i domaćem fudbalu. Narednih dana očekuje vas još mnogo atraktivnih sadržaja iz različitih sportova.
