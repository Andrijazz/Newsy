> Izvor: B92
> Datum: petak 11.10.2013.  
> Rubrika: sport_odbojka
> Naslov: WL: ’Večite’ glavne favoritkinje
> Članak:

Nova sezona Wiener Städtische Super lige za odbojkašice startovala je utakmicom premijernog Superkupa Srbije, a prvo kolo igra se od petka do nedelje.
Titulu u Superkupu osvojio je Partizan Vizura, koji je sa 3:0 slavio protiv aktuelnog šampiona i osvajača Kupa Srbije Crvenu zvezdu.
Prvi prvenstveni meč u sezoni 2013/14 biće odigran u petak u hali „Dudova šuma“ u Subotici, gde će NIS Spartak ugostiti Jedinstvo iz Užica.
Dan kasnije, u subotu, na programu su još tri duela. Partizan Vizura će na Tošinom bunaru ugostiti pančevački Dinamo od 19 časova, dok u isto vreme počinje lokalni derbi u Lajkovcu, između Železničara i Kolubare. Kao i prošlih sezona TENT će svoje utakmice kao domaćin igrati subotom od 20 časova, a u Obrenovac na otvaranje sezone stiže novi član elitnog karavana Smeč 5. Poslednji meč prvog kola na programu je u nedelju, kad se od 18 časova u Staroj Pazovi sastaju Jedinstvo i aktuelni šampion Crvena zvezda. Wiener Städtische liga, prvo kolo petak, 11. oktobar NIS Spartak - Jedinstvo 19.00 subota, 12. oktobar Partizan Vizura - Dinamo 19.00 Železničar - Kolubara 19.00 TENT - Smeč 5 20.00 nedelja, 13. oktobar Jedinstvo - Crvena zvezda 18.00
