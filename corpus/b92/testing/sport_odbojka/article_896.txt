> Izvor: B92
> Datum: sreda 30.10.2013.  
> Rubrika: sport_odbojka
> Naslov: Kup CEV: I Radnički u osmini finala
> Članak:

Odbojkaši Radničkog iz Kragujevca plasirali su se u osminu finala Kupa CEV, pošto su u šesnaestini finala eliminisali Hipo Amšteten iz Austrije.
Radnički je u dvorani Jezero u Kragujevcu, u revanš utakmici, pobedio Hipo Amšteten iz Austrije sa 3:0, po setovima 25:20, 25:23 i 25:23, posle 86 minuta igre.
U prvoj utakmici, odigranoj u Austriji, Hipo Amšteten savladao Radnički sa 3:2 (27:25, 25:22, 18:25, 22:25, 15:13).
Po propozicijama CEV, za pobede od 3:0 i 3:1 dobijaju se tri boda, a ukoliko se meč završi rezultatom 3:2, pobednik dobija dva boda, a poraženi jedan bod. Ukoliko ekipe osvoje isti broj bodova, o konačnom pobedniku odlučiće , koji će se odigrati odmah završetku druge utakmice. Najbolji u timu Radničkog bili su Dušan Vulović i Uglješa Ilić sa po 15 poena, dok je jedan manje upisao Ivan Perović. Kragujevčani će u osmini finala igrati protiv pobednika duela između grčkog PAOK-a i Mladosti iz Hrvatske. U prvoj utakmici, odigranoj u Solunu, PAOK je pobedio sa 3:0 (25:17, 25:14, 25:20). U prvoj utakmici osmine finala Kupa CEV, Radnički će biti domaćin u dvorani Jezero u Kragujevcu između 3. i 5. decembra, dok će se revanš odigrati između 10. i 12. decembra u Solunu ili Kaštel Starom. Pre Radničkog, u osminu finala Kupa CEV plasirao se i Đerdap.
