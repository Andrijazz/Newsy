> Izvor: B92
> Datum: petak 3.01.2014.  
> Rubrika: sport_odbojka
> Naslov: Srbija maksimalna protiv Makedonije
> Članak:

Odbojkaši Srbije počeli su kvalifikacije za Svetsko prvenstvu maksimalnom pobedom nad Makedinijom.
"Orlovi" su južne susede savladali sa 3:0 (25:22, 25:22, 25:23) u prvom kolu kvalifikacionog turnira grupe J u Nišu.
U drugom meču grupe Slovenija je posle preokreta nadigrala Portugaliju 3:1 (20:25, 25:19, 25:21, 25:21).
U reprezentaciji Srbije istakao se primač Nikola Kovačević sa 13 poena, dok su korektor Aleksandar Atanasijević i srednji bloker Marko Podraščanin zabeležili po osam. Selekciju Makedonije predvodio je Nikola Gjorgiev sa 24 poena, a Aleksandar Milkov postigao je osam. U hali "Čair" u Nišu meču protiv Makedonije prisustvovalo je oko 3.500 gledalaca. Srbija u drugom kolu u subotu igra upravo protiv Slovenije (18:00), dok će kolo otvoriti okršaj Portugalije i Makedonije (15:00). Plasman na SP 2014. obezbediće pet pobednika grupa kao i najbolja drugoplasirana selekcija.
