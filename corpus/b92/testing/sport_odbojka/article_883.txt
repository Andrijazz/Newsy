> Izvor: B92
> Datum: sreda 23.10.2013.  
> Rubrika: sport_odbojka
> Naslov: Kup CEV: Radnički poražen u Beču
> Članak:

Odbojkaši Radničkog iz Kragujevca poraženi su u prvom meču šesnaestine finala Kupa CEV od Hipo Amštetena u Beču.
Hipo Amšteten je pobedio Radnički sa 3:2, po setovima 27:25, 25:22, 18:25, 22:25 i 15:13, posle 134 minuta igre.
Revanš utakmica će se odigrati naredne srede, 30. oktobra, od 19 časova u dvorani Jezero u Kragujevcu.
Po propozicijama CEV, za pobede od 3:0 i 3:1 dobijaju se 3 boda, a ukoliko se meč završi rezultatom 3:2 pobednik dobija 2 boda, a poraženi 1 bod. Ukoliko ekipe osvoje isti broj bodova, o konačnom pobedniku odlučiće , koji će se odigrati odmah završetku druge utakmice. Kragujevčani će u osmini finala, ukoliko savladaju Austrijance, igrati protiv pobednika duela između solunskog PAOK-a i Mladosti Kaštela iz Hrvatske. U prvoj utakmici, odigranoj u Solunu, Paok je pobedio sa 3:0, po setovima 25:17, 25:14 i 25:20.
