> Izvor: B92
> Datum: nedelja 15.12.2013.  
> Rubrika: sport_odbojka
> Naslov: Radnički bolji od Đerdapa u KG
> Članak:

U poslednjem meču prvog dela Viner štetiše lige Radnički je posle velike borbe osvojio tri boda protiv Đerdapa i vratio se na četvrtu poziciju.
Kragujevčani su u meču devetog kola slavili sa 3:1, po setovima 25:17, 26:24, 18:25, 25:21.
Za Radnički je Ilić osvojio 18, Vulović 16, a Ćirović 15 poena, dok je najefikasniji kod Đerdapa bio Ćosić sa 16 poena.
Duel dva srpska predstavnika u CEV Kupu počeo je u znaku Radničkog. Kragujevčani su dominirali u prvom setu, pre svega u bloku, samo iz tog elementa igre nanizali su osam poena. Upravo su ih blokovi doveli do prednosti na drugom obaveznom tajm-autu (16:12), a domaći su maksimalno odgovorno odigrali do kraja ovog seta i rešili ga u svoju korist - 25:17. Ipak, mnogo više uzbuđenja bilo je u drugom periodu. Tada je Đerdap poveo sa 8:5, potom je minus od jednog poena sa drugog tehničkog tajm-auta (16:15) pretvorio u plus u završnici (21:20). Kladovčani ipak nisu izdržali do kraja, pa je domaćin duplirao prednost i već tada stekao ogromnu prednost - 26:24. Gosti su se vratili u igru u trećem setu, u kojem su bili daleko bolji rival - 25:18, a dobro su krenuli i u četvrtom, u kojem su vodili sa 12:9. Međutim, tu su ostali bez svežine, što je mladi tim Radničkog znao da iskoristi i da prekrene - 25:21. Viner štetiše liga, 9. kolo: subota:Jedinstvo - Ribnica 1:3 (25:19, 19:25, 24:26, 22:25) Vojvodina NS seme - Crvena zvezda 0:3 (19:25, 23:25, 22:25) Partizan Vizura - Spartak Subotica 3:1 (24:26, 25:22, 25:12, 25:19) Spartak Ljig - Mladi radnik 0:3 (20:25, 21:25, 22:25) nedelja: Radnički KG - Đerdap 3:1 (25:17, 26:24, 18:25, 25:21) Tabela:1. Partizan Vizura 9 9 0 27:5 795:668 26 2. Crvena Zvezda 9 8 1 24:3 684:536 243. Vojvodina NS seme 9 6 3 21:14 774:728 174. Radnički 9 5 4 20:17 802:794 155. Mladi Radnik 9 5 4 17:18 725:759 14 6. Ribnica 9 4 5 18:19 815:832 13 7. Đerdap 9 3 6 13:18 694:703 108. Spartak Ljig 9 3 6 10:22 700:743 8 9. Spartak (SU) 9 2 7 9:23 658:757 710. Jedinstvo 9 0 9 7:27 673:800 1
