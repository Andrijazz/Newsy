> Izvor: B92
> Datum: sreda 4.12.2013.  
> Rubrika: sport_odbojka
> Naslov: LŠ: ‘Crveno-belima’ set u Moskvi
> Članak:

Odbojkašice Crvene zvezde doživele su i četvrti poraz u Ligi šampiona, pošto su u četvrtom kolu izgubile od Dinama u Moskvi.
‘Crveno-bele’ su kao i u Beogradu i ovoga puta osvojile set protiv apsolutnog favorite u grupi, kojeg sa klupe predvodi Svetlana Ilić.
Dinamo je u Moskvi, u dvorani “Družba”, pobedio Crvenu zvezdu sa 3:1, po setovima 25:14, 25:13, 22:25 i 25:16, posle 91 minut igre.
U petom kolu grupe B narednog utorka, 10. decembra od 18 časova, u dvorani Šumice u Beogradu će se sastati Crvena zvezda i Rebeki Mekanika iz Pjaćence. U poslednjem kolu, 17. decembra,  će gostovati u Azerbejdžanu Igtisadčiju iz Bakua.
