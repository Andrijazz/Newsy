> Izvor: B92
> Datum: utorak 22.10.2013.  
> Rubrika: sport_odbojka
> Naslov: LŠ: Stankoviću i Podraščaninu derbi
> Članak:

U utorak je počelo novo izdanje Lige šampiona u obe konkurencije, a što se tiče srpskih odbojkaša sve oči su bile uprte u Maćeratu i duel Lubea i Zenita.
Lube je u meču prvog kola grupe E sa 3:0 pobedio ekipu iz Kazanja. U srpskom derbiju slavili su Dragan Stanković i Marko Podraščanin, koji su bili bolji od Nikole Grbića, koji je pre nekoliko nedelja pojačao redove ruskog kluba.
Ne toliko ubedljiv, ali siguran trijumf ostvario je i Olimpijakos, koji je pobedio Ostravu na gostovanju sa 3:1. Istim rezultatom, Halkbank iz Ankare je pobedio Jastržebski, kao i Knak Ruselar Fridrihshafen, čije boje brani tehničar reprezentacije Srbije Nikola Jovović. U konkurenciji odbojkašica, Crvena zvezda je startovala porazom od Igtisadčija iz Bakua sa 3:0, dok je u drugom meču grupe B Dinamo pobedio Pjačencu sa 3:1. Kan, za koji igraju srpske reprezentativke Ana Antonijević i Milena Rašić, slavio je sa 3:0 protiv nemačkog Šverinera, čije su članice Ivana Isailović i Danica Radenković. Najuzbudljiviji meč prvog kola odigran je u Bakuu gde je Azeriol pobedio Buzto Arzicio sa 3:2. Ostali mečevi prvog kola u obe konkurencije igraju se u sredu i četvrtak.
