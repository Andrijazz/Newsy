> Izvor: B92
> Datum: nedelja 6.10.2013.  
> Rubrika: sport_odbojka
> Naslov: SP: Srbija sigurna na startu
> Članak:

Mlada seniorska odbojkaška reprezentacija Srbije pobedom je otvorila SP Brazilu za mlađe seniore, pošto je u prvom kolu Grupe B pobedila Venecuelu sa 3:1.
Srbija je po setovima slavila 15:21, 21:18, 21:19 i 21:14, najefikasniji u ekipi bio je Aleksandar Atanasijević sa 28 poena, dok je Uroš Kovačević zabeležio 14.
U selekciji Venecuele Kervin je zabeležio 15 poena, dok je Kontreras postigao tri manje.
Srbija je ostvarila pobedu na startu Svetskog prvenstva za igrače do 23 godine protiv Venecuele, u meču u kome su izabranici selektora Igora Kolakovića nešto lošije počeli, ali odlično završili susret i osvojili maksimalna tri boda. Selekcija Srbije je tako još jednom pokazala raskošan potencijal mladih igrača, koji su na nedavno završenom Evropskom prvenstvu bili nosioci igre A reprezentacije i osvojili bronzanu medalju. Srbija će se sutra u drugom kolu Grupe B sastati sa Australijom od 19.00 po srednjoevropskom vremenu. Srbija: Sovačević (14), Stanković, Martinović (4), Stoilović (8), Kapur (1), Jovović (1), Milutinović (2), Petković, Atanasijević (28), Brđović, Koprivica (1), Lisinac (6). Treneri: Igor Kolaković i Tomislav Kukanjac. Venecuela: Paul, Vilner, Robert, Mata, Rodriges (4), Paes (2), Ektor (11), Kervin (15), Kontreras (12), Džonatan (7), Pedro Brito, Sebastijan. Treneri: Ivan Nijeto i Nodarse Herardo. Srbija je ostvarila pobedu na startu Svetskog prvenstva protiv Venecuele, umeču u kome su izabranici Igora Kolakovića nešto lošije počeli, ali odličnozavršili susret i osvojili maksimalna tri boda. Posle dvodnevnog putovanja i samo jednog treninga u Uberlandiji, mlađi seniori Srbije su u drugom i trećem, a naročito u četvrtom setu, pokazali kakav potencijal poseduju. Početak meča pripao je Venecueli, koja je povela sa 5:1 i 6:2, pa 8:4 i 10:5. Smanjila je Srbija na 10:7, a na tehničkom tajm - autu bilo je 12:8 za Venecuelu. Igralo se zatim izjednačeno, poen za poen, do 17:14, kada je Venecuela osvojila tri vezana poena, jedan posle tajm - auta Kolakovića, i povela sa 20:14. Iskoristila je Venecuela drugu set loptu za konačnih 21:15 i vođstvo od 1:0 u setovima. U drugom setu, posle 2:2, Venecuela je povela sa 4:2, a Srbija posle 5:7 sa tri uzatopna poena preokrenula rezultat na 8:7. Vodila je Srbija do 12:11, kada je Venecuela uspela da povede sa 13:12, da bi posle 15:14 za Venecuelu, Srbija povela sa 17:15. Pri vođstvu Srbije od 19:17, Ivan Nijeto je tražio tajm - aut, a Srbija zatim stigla do tri set lopte, 20:17.Realizovala je Srbija drugu, za konačnih 21:18 i izjednačenje na 1:1 u setovima. I u trećem setu, kao u drugom, bilo je 2:2, da bi Venecuela povela sa 5:2. Smanjila je Srbija na 5:4, pa izjednačila na 6:6. Venecuela je posle 8:8 povela sa 10:8, odnosno 12:9 na tehničkom tajm - autu. Srbija je ponovo izjednačila na 14:14, a posle 15:15, Venecuela je povela sa 18:15, pa je Kolaković tražio tajm - aut. Usledila je serija Srbije 3:0 za izjednačenje na 18:18, a posle tajm - auta Nijeta i vođstvo od 19:18. Imala je Srbija set loptu (20:19), koju je Lisinac blokom pretvorio u 21:19 za vođstvo Srbije od 2:1 u setovima. U četvrtom setu Srbija je povela sa 3:1, a Venecuela izjednačila, da bi Srbija serijom 3:0 stigla do prednosti od 6:3. Vodila je zatim Srbija sa 9:6, pa 12:8 na tehničkom tajm - autu. U finišu, Srbija je vodila sa 15:13, pa prednost povećala serijom 3:0 na 18:13, kada je Nijeto tražio tajm - aut. Posle predaha Srbija je osvojila još dva poena i ukupnom serijom 5:0 stigla do 20:13. Iskoristila je Srbija drugu meč loptu za konačnih 21:14 za trijumf od 3:1. Srbija će sutra, u 2. kolu B grupe, igrati protiv Australije od 19.00 časova po našem vremenu. 1. Kolo - nedelja, 06. oktobar: Srbija - Venecuela 3:1 (15:21, 21:18, 21:19, 21:14) Rusija - Meksiko 3:0 (21:11, 21:14, 21:13) Iran - Australija 14,00 (19,00) Tabela: 1. Rusija 1 1 0 3:0 3 2. Srbija 1 1 0 3:1 3 3. Venecuela 1 0 1 1:3 0 4. Meksiko 1 0 1 0:3 0 5. Iran - - - - - - 6. Australija - - - - - - 2. Kolo - ponedeljak, 07. oktobar: Srbija - Australija 14,00 (19,00) Iran - Meksiko 09,00 (14,00) Rusija - Venecuela 11,00 (16,00) 3. Kolo - utorak, 08. oktobar: Srbija - Meksiko 14,00 (19,00) Rusija - Iran 09,00 (14,00) Venecuela - Australija 11,00 (16,00) 4. Kolo - sreda, 09. oktobar: Srbija - Iran 11,00 (16,00) Rusija - Australija 09,00 (14,00) Venecuela - Meksiko 14,00 (19,00) Četvrtak, 10. oktobar - slobodan dan. 5. Kolo - petak, 11. oktobar: Srbija - Rusija 14,00(19,00) Australija - Meksiko 09,00(14,00) Iran - Venecuela 11,00(16,00)
