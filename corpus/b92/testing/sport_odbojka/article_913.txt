> Izvor: B92
> Datum: subota 9.11.2013.  
> Rubrika: sport_odbojka
> Naslov: WL (ž): Prvi poraz NIS Spartaka
> Članak:

U premijernim mečevima petog kola Wiener lige odbojkašice Crvene zvezde i Kolubare ostvarile su pobede nad Dinamom (3:0), odnosno Spartakom (3:2).
„Crveno-bele“ su veoma lako stigle do svoje četvrte pobede, Bojana Milenković je prednjačila sa 15 poena, dok je u timu Dinama najbolja bila Marija Jovanović sa osam.
Pet setova je trebalo Kolubari da nanese Spartaku prvi poraz u sezoni, Ivana Luković je briljirala sa 25 poena, Ivana Vojinović je dodala 16, a u domaćem timu najbolja je bila Tatjana Matić sa 19 poena.
Odbojkašice Zvezde su Pančevkama dozvolile svega 33 poena u tri seta, od starta su nametnule svoj ritam i u prva dva seta su do prvog tehničkog tajm-auta imale 8:1, odnosno 8:2. Gostujući tim je jedino vođstvo imao u trećem periodu, na drugi minut odmora Dinamo je otišao sa 16:15, ali nije imao dovoljno snage da osvoji makar jedan, počasni set. Kolubara je načinila veliko iznenađenje u Subotici, do sada neporažene odbojkašice Spartaka pobeđene su nakon velike borbe, o čemu svedoči i ukupan broj poena na meču 106:105 za ekipu iz Lazarevca. U hali "Dudova šuma" viđena je set za set partija, u kojoj se bolje snašla gostujuća ekipa i u taj-brejku sa 15:13 odnela pobedu. Rezultati i parovi petog kola Wiener lige PetakCrvena zvezda - Dinamo 3:0 (25:8, 25:6, 25:19) NIS Spartak - Kolubara 2:3 (27:25, 22:25, 25:16, 18:25, 13:15) Subota19.00 TENT - Partizan Vizura 19.00 Jedinstvo (SP) - Železničar 20.00 Smeč - Jedinstvo (U) Tabela nakon nekompletnog 5. kola1. Crvena zvezda 4/1 2. NIS Spartak 4/1 3. TENT 3/1 4. Partizan Vizura 3/1 5. Jedinstvo (SP) 3/1 6. Železničar 2/2 7. Kolubara 2/3 8. Smeč 1/3 9. Jedinstvo (U) 0/4 10. Dinamo 0/5
