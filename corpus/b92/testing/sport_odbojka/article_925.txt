> Izvor: B92
> Datum: nedelja 17.11.2013.  
> Rubrika: sport_odbojka
> Naslov: Brazilkama drugi Svetski kup
> Članak:

Ženska odbojkaška reprezentacija Brazila osvojila je u Tokiju Svetski kup šampiona, pošto je u poslednjoj utakmici na turniru pobedila Japan.
Brazilke su do trijumfa nad Japanom došle sa 3:0, po setovima 29:27, 25:14, 25:18.
Brazil je tako postao prva ekipa koja je dva puta osvojila Svetski kup šampiona, a prethodno je ta reprezentacija to učinila 2005. godine. Južnoamerikanke su turnir u Tokiju završile sa svih pet pobeda i maksimalnih 15 bodova.
"Grešile smo u prvom setu, ali smo uspele da se konsolidujemo u drugom i trećem i počele bolje da igramo u bloku. Bolje smo servirale i igrale u odbrani", rekla je kapitenka Brazila Fabijana Klaudinjo, koja je proglašena za najkorisniju igračicu turnira. Srebrnu medalju osvojila je selekcija SAD pobedom nad Dominikanskom republikom sa 3:1 (25:14, 25:16, 21:25), a treće mesto zauzela je selekcija Japana.
