> Izvor: B92
> Datum: petak 27.12.2013.  
> Rubrika: sport_odbojka
> Naslov: Kup: CZ, Ribnica, Ljig na F4
> Članak:

Odbojkaši kraljevačke Ribnice, Crvene zvezde i Spartaka iz Ljiga izborili su plasman na završni turnir Kupa Srbije.
Ribnica je u revanšu četvrtfinala kod kuće savladala Mladi radnik iz Požarevca sa 3:1 (25:23, 25:20, 27:29, 25:16), a Crvena zvezda je bila bolja od novosadske Vojvodine – 3:0 (25:20, 25:15, 25:23).
S druge strane, Spartak je nadigrao u Kladovu ekipu domaćeg Đerdapa – 3:0 (25:22, 26:24, 25:19).
Preostali učesnik završnog turnira biće poznat posle četvrtfinalnih utakmica između Partizana Vizure i Radničkog iz Kragujevca, koje su na programu 15. i 22. januara.
