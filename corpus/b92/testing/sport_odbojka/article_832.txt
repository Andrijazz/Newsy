> Izvor: B92
> Datum: nedelja 29.09.2013.  
> Rubrika: sport_odbojka
> Naslov: Rusija je šampion Evrope
> Članak:

Odbojkaši Rusije osvojili su titulu prvaka Evrope, pobedom nad Italijom sa 3:1 (25:20, 25:22, 22:25, 25:17).
Bronzana medalja pripala je Srbiji, koja je u borbi za treće mesto savladala Bugarsku sa 3:0 (25:22, 32:30, 27:25).
Rusija je dominantno stigla do ovog trofeja, s obzirom da su tokom celog takmičenja zabeležili samo jedan poraz i to od Nemačke u prvom kolu.
Poslednju medalju na evropskim prvenstvima Rusija je osvojila 2003, kada je bila bronzana u Nemačkoj, a poslednje zlato osvojeno je davne 1991. u istoj državi. Italija je ponovila uspeh iz 2011. godine, kada su u finalu poraženi od Srbije. Igrač utakmice je Italijan Luka Vetori sa 21 poenom, dok je u pobedničkoj ekipi najbolji bio Pavlov sa 16.
