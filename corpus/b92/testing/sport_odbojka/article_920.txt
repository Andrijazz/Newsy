> Izvor: B92
> Datum: petak 15.11.2013.  
> Rubrika: sport_odbojka
> Naslov: Spisak odbojkašica za kvalifikacije
> Članak:

Selektor odbojkašica Srbije Zoran Terzić saopštio je širi spisak igračica na koje računa za turnir J grupe treće runde Evropskih kvalifikacija za SP u Italiji.
Turnir će biti održan od trećeg do petog januara u Bakuu, u Azerbejdžanu.
Odbojkašice Srbije će na kvalifikacionom turniru u Azerbejdžanu, pored domaće selekcije, igrati i protiv Estonije i Izraela.
Plasman na Svetsko prvenstvo, koje je na programu od 23. septembra do 12. oktobra 2014. u Italiji, izboriće pet pobednika grupa, kao i dve najbolje drugoplasirane selekcije. Na spisku se nalaze 22 odbojkašice: Tehničari: Maja Ognjenović, Bojana Živković, Danica Radenković i Slađana Mirković. Korektori: Jovana Brakočević, Ana Bjelica, Tijana Bošković i Nataša Čikiriz. Libera: Suzana Ćebić i Nina Rosić Blokeri: Nataša Krsmanović, Milena Rašić, Nađa Ninković, Stefana Veljković, Jovana Stevanović i Maja Savić. Primači: Jelena Nikolić, Brižitka Molnar, Brankica Mihajlović, Tijana Malešević, Sanja Malagurski i Bjanka Buša.
