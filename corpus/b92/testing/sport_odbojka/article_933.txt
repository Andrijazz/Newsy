> Izvor: B92
> Datum: nedelja 24.11.2013.  
> Rubrika: sport_odbojka
> Naslov: Brazilu Svetski kup šampiona
> Članak:

Muška odbojkaška reprezentacija Brazila osvojila je Svetski kup šampiona u Tokiju, pošto je u poslednjem kolu pobedila Italiju sa 3:2 u setovima.
Brazil je slavio po setovima 25:22, 25:33, 23:25, 20:25, 15:11) i došao do četvrte titule u ovom takmičenju-.
Brazil je turnir završio sa četiri pobede i jednim porazom i osvojio 12 bodova. To je treća uzastopna titula Brazila na Svetskom kupu šampiona. Prethodno, Brazil je osvajao titule 1999, 2005 i 2009. godine.
"Karioke" je do pobede protiv Italije predvodio Valas De Souza sa 28 poena. "U finalu je igrana odlična odbojka. Srećan sam što smo osvojili turnir. Bilo je teško posle jučerašnjeg poraza od Rusije, a 15 sati kasnije uspeli smo da se vratimo i trijumfujemo", rekao je selektor Brazila Bernardo Rezende. Selektor Italije Mauro Beruto rekao je da je ponosan na svoje igrače i rezultat koji su ostvarili na prestižnom turniru. "Čestitam Brazilu. Čast je igrati na ovako jakom turniru. Osvojili smo bronzanu medalju i izuzetno sam ponosan na svoje igrače i njihovo zalaganje. Došli smo na turnir sa mladim timom i ostvarili smo dobar rezultat", rekao je Beruto. Rusija je u poslednjem kolu pobedila selekciju SAD sa 3:0 u setovima (29:27, 25:22, 25:19) i osvojila srebrnu medalju, dok je Italija takmičenje završila na trećem mestu.
