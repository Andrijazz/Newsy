> Izvor: B92
> Datum: petak 27.09.2013.  
> Rubrika: sport_odbojka
> Naslov: Odbojka: Finale na stadionu (FOTO)
> Članak:

Finalna faza odbojkaškog prvenstva Evrope igraće se u Kopenhagenu, na nacionalnom stadionu Parken.
Srbija će u subotu igrati za finale sa Rusijom, dok će se u drugom polufinalu boriti Italija i Bugarska.
Mesto održavanja završnih borbi vrlo je neobično, jer se odbojka retko igra na stadionima. Parken će za ovu priliku biti pretvoren u halu kapaciteta 15 000 mesta.

Srbija sa Rusijom igra u 15 časova.
Italijani i Bugari sadtaju se od 18 časova.
Prvaci Evrope su u petak uveče trenirali na stadionu Parken, koji još uvek nije potpuno spreman, ali organizatori su uvereni da će sve biti spremno za polufinalne utakmice.
U petak je u hotelu Skandik Sidhaven u Kopenhagenu održana konferencija za novinare kojoj su prisustvovali Igor Kolaković, trener Srbije, Andrej Voronkov, trener Rusije, Mauro Beruto, trener Italije i Kamilo Plaći, trener Bugarske.
