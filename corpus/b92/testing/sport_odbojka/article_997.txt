> Izvor: B92
> Datum: subota 4.01.2014.  
> Rubrika: sport_odbojka
> Naslov: Odbojkašice na korak od SP
> Članak:

Srpske odbojkašice zabeležile su drugu pobedu u kvalifikacijama za Svetsko prvenstvo u Azarbejdžanu, pošto su pobedile Izrael.
Izabranice Zorana Terzića su posle maksimalne pobede nad Estonijom, sa 3:0 pobedile i Izrael, a po setovima je bilo 25:9, 25:12, 25:20.
Reprezentacija Srbije odlučujući meč za plasman na Svetsko prvenstvo u Italiji igra sa domaćinom turnira, odbojkašicama Azerbejdžana. Taj meč igra se u nedelju od 16 časova po našem vremenu.
U trijumfu nad Izraelom, najbolja među našim odbojkašicama bila je Nataša Krsmanović sa devet poena, dok su Brankica Mihajlović, Milena Rašić i Jelena Nikolić upisale po jeda manje. Kod Izraelki, istakla se Ron Ponte sa šest poena. Plasman na Svetsko prvenstvo u Italiji izboriće pet pobednika grupa kvalifikacija i dve najbolje drugoplasirane selekcije.
