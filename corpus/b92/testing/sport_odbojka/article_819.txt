> Izvor: B92
> Datum: sreda 25.09.2013.  
> Rubrika: sport_odbojka
> Naslov: "Grobari" podržali odbojkašice
> Članak:

Odbojkašice Partizana, koje će prvi put posle 40 godina pauze braniti "crno-bele" boje, osvojile su pripremni "Trofej Novog Beograda, pobedivši i Crvenu zvezdu.
"Crno-bele" su nakon šampionki Srbije, bile bolje od subotičkog Spartaka takođe sa 3:0, dok je rumunska Stinta Bakuau nadigrana sa 3:1.
Prvi put u istoriji navijači Partizana, "grobari", bodrili su ženski odbojkašti tim, a njih petnaestak je devojkama priredilo i bakljadu, najavivši im veliku podršku u povratničkoj sezoni.
Nema sumnje da će sledeća sezona sa Partizanom Vizurom u takmičenju doneti ženskoj odbojci u Srbiji veću pažnju nego što je imala ranije.
