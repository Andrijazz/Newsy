> Izvor: B92
> Datum: ponedeljak 30.12.2013.  
> Rubrika: sport_odbojka
> Naslov: Majstorović za B92: Možemo daleko
> Članak:

Odbojkaši Partizana od početka sezone su zabeležili samo jedan poraz u domaćem prvenstvu, a sigurno jedan od najzaslužnijih za to je Neven Majstorović.
Mladi primač ’crno-bele’ je pojačao tokom leta i vrlo brzo je sjajnim partijama, uz saigrače, bio junak niza od devet uzastopnih trijumfa.
Zahvaljujući svojim igrama zaslužio je poziv u reprezentaciju za kvalifikacije za Svetsko prvenstvo, a upravo o tome je pričao u intervjuu za B92.
Majstorović je u Partizan stigao iz Jedinstva iz Stare Pazove, a prethodno je igrao za Crvenu zvezdu, sa kojom je kao 19-godišnjak osvojio titulu 2008. godine. U redovima , a Majstorović ističe da je upravo ta pobeda bila ono što im je bilo potrebno. "Ni mi nismo očekivali takav niz, ali ta pobeda nad Zvezdom u prvom kolu nam je dala krila i samopouzdanje, jer smo videli da imamo kvalitetnu ekipu i da možemo da doguramo daleko. To nas je držalo sve vreme, imali smo težak raspored, ali ostvarili još osam pobeda i sada s pravom možemo da kažemo da smo među ozbiljnijim kandidatima za sve trofeje". Kompletan intervju sa Majstorovićem pročitajte ovde. Do sada ste u okviru našeg Paketića mogli da pročitate intervjue sa srpskom fudbalerkom u Barseloni, zatim sa kapitenom KK Partizan Draganom Milosavljevićem, centrom Crvene zvezde Telekom Bobanom Marjanovićem, trenerom Mega Vizure Dejanom Milojevićem, potpredsednicom KSS Anom Joković, novim selektorom Makedonije Aleksandrom Džikićem, zatim fudbalerima Milošem Jojićem, Radosavom Petrovićem i Draganom Mrđom, trenerom rukometaša Partizana Aleksandrom Brkovićem i vaterpolistom Radničkog Milošem Korolijom, kao i preglede godine u auto-moto sportovima, rukometu, tenisu, domaćem fudbalu i odbojci. Narednih dana očekuje vas još mnogo atraktivnih sadržaja iz različitih sportova.
