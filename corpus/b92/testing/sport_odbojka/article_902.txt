> Izvor: B92
> Datum: nedelja 3.11.2013.  
> Rubrika: sport_odbojka
> Naslov: WL(ž): Pobede Spartaka i Zvezde
> Članak:

U trećem kolu Viner štediše lige pobede su u gostima ostvarile odbojkašice Crvene zvezde i Spartaka.
Crvena zvezda je maksimalni rezultatom dobila Jedinstvo (25:13, 25:10, 25:19), dok je ekipa Spartaka savladala Partizan Vizuru sa 3:1 (25:22, 25:22, 20:25, 25:21).
Crvena zvezda je rutinski došla do treće prvenstvene pobede, druge u gostima. Protiv Jedinstva, ekipe sa kojom je ne tako davno vodila čak i epske bitke za titulu šampiona, Zvezda je do trijumfa došla posle samo 67 minuta igre.
Najefikasnija u Crvenoj zvezdi bila je Adela Helić sa 15 poena, a sjajan učinak imala je i Mina Popović koja je stala na 11.Kod Užičanki nešto bolja od ostalih bila je Kutlešić sa sedam poena. U pobedi Spartaka najefikasnija je bila Aleksandra Cvetičanin sa 20 poena, a pratile su je Medić sa 14 i Vujčin sa 12 poena, dok su se u Vizuri istakle Tijana Bošković sa 20 poena i Nataša Čirikiz sa 17. Viner štediše liga, četvrto kolo: Dinamo Azotara - Stara Pazova 0:3 Kolubara - Kragujevac 3:1 Železničar - Tent 3:2 Partizan Vizura - Spartak 1:3 Jedinstvo - Crvena zvezda 0:3 Tabela: 1. Spartak 4/0 2. Tent 3/1 3. Crvena zvezda 3/1 4. Vizura 3/1 5. Stara Pazova 3/1 6. Železničar 2/2 7. Kolubara 1/3 8. Kragujevac 1/3 9. Jedinstvo 0/4 10. Dinamo Azotara 0/4
