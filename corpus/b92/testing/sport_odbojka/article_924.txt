> Izvor: B92
> Datum: nedelja 17.11.2013.  
> Rubrika: sport_odbojka
> Naslov: WL: Zvezda lako protiv Požarevljana
> Članak:

Odbojkaši Crvene zvezde pobedili su Mladi radnik sa 3:0 u poslednjem meču petog kola Wiener Städtische lige.
’Crveno-beli’ su ostvarili četvrti trijumf ove sezone i to četvrti uzastopni bez izgubljenog seta, dok su Požarevljani zabeležili drugi poraz.
Pred taj duel oba tima su imala skor od po tri pobede i jednog poraza, pa se očekivao daleko zanimljiviji susret. Jeste Zvezda bila favorit, ali malo ko je očekivao da će tako lako domaćin stići do trijumfa.
 su odigrali fantastičan prvi set. Već na drugom tehničkom tajm-autu imali su duplo više poena od Požarevljana (16:8), a do kraja ovog perioda gostima su prepustili još samo tri poena za 25:11. Sve vreme je ekipa Duška Nikolića imala visok procenat realizacije napada, a razliku su pravili i servis i blok, dva elementa u kojima je Mladi radnik bio prilično loš. Ni u naredna dva seta nije bilo mnogo dileme, pa je pri kraju meča trener Zvezde Nikolić šansu ukazao i rezervistima Stokoviću, Periću, Gmitroviću, kao i debitantu Nikoli Munćanu, dok je Nikola Jovanović odigrao čitav susret. Ponovo je najbolji bio korektor Dušan Petković, koji je osvojio 20 poena, ali je sjajno odigrao i dizač Maksim Buculjević, koji je stigao da osvoji i sedam poena. Sa druge strane mreže niko nije imao dvocifren učinak, prednjačio je Micić sa devet poena. Crvena zvezda - Mladi radnik 3:0 (25:11, 25:17, 25:16) Crvena zvezda: Munćan, Stoković, Perić 1, Stoilović 12, Gmitrović 2, Koprivica 6, Milutinović 4, R. Jovanović, Petković 20, N. Jovanović 5, Buculjević 7, Vujić (libero). Trener: Duško Nikolić. Mladi radnik: Duduj 4, Kovačević, Petrović, Mašulović, Jevtić 8, Spasojević 1, Milošević, Peković (libero), Kočanović 1, Micić 9, Ilić 5, Popović 1. Trener: Dragan Bonić. U prethodnim mečevima kola, Partizan je nastavio maksimalan skor zahvaljujući pobedi nad Spartakom iz Ljiga, a trijumfe su zabeležili i Ribnica, Đerdap i Radnički. Wiener liga, peto kolopetak, 15. novembarSpartak Subotica - Ribnica 0:3 Vojvodina NS Seme - Radnički 2:3 subota, 16. novembarJedinstvo - Đerdap 0:3 Partizan Vizura - Spartak Ljig 3:0 nedelja, 17. novembarCrvena zvezda - Mladi radnik 3:0
Partizan Vizura 5 5 0 15:2 15 Crvena zvezda 5 4 1 12:3 12 Đerdap 5 3 2 11:6 10 Vojvodina NS Seme 5 3 2 12:9 9 Radnički 5 3 2 11:10 8 Mladi radnik 5 3 2 9:11 7 Ribnica 5 2 3 10:11 6 Spartak Subotica 5 1 4 5:13 4 Spartak Ljig 5 1 4 4:13 3 Jedinstvo 5 0 5 4:15 1
