> Izvor: B92
> Datum: ponedeljak 28.10.2013.  
> Rubrika: sport_odbojka
> Naslov: CEV: Đerdap i Radnički na sceni
> Članak:

Odbojkaši Đerdapa iz Kladova i Radničkog iz Kragujevca odigraće u sredu revanš utakmice šesnaestine finala Kupa CEV.
Đerdap će, u dvorani Jezero u Kladovu igrati protiv Tikerita Kokole iz Finske (18:00), dok će Radnički, u dvorani Jezero u Kragujevcu dočekati Hipo Amšteten iz Austrije (19:00).
U prvim utakmicama, odigranim u Finskoj i Austriji, Tikerit Kokola je pobedio Đerdap 3:2 (25:18, 23:25, 25:17, 23:25, 15:10), dok je Hipo Amšteten savladao Radnički 3:2 (27:25, 25:22, 18:25, 22:25, 15:13).
Ukoliko ekipe osvoje isti broj bodova, o konačnom pobedniku odlučiće "zlatni set", koji će se odigrati odmah završetku druge utakmice. Đerdap će u osmini finala, ukoliko eliminiše Fince, igrati protiv pobednika dvomeča Malije Mili Pjango Ankara (Turska) - Lokomotiva Harkov (Ukrajina). U prvoj utakmici, odigranoj u Ankari, Lokomotiva je slavila sa 3:2 (25:16, 19:25, 19:25, 25:20, 15:8). U slučaju eliminicije, Đerdap će takmičenje nastaviti u šesnaestini finala Kupa Izazivača, protiv pobednika dvomeča 2. kola, Nea Salamina Famagusta (Kipar) - Mladost Brčko (Bosna i Hercegovina). Kragujevčani će u osmini finala, ukoliko savladaju Austrijance, igrati protiv pobednika duela Paok Solun (Grčka) - Mladost Marina Kaštela (Hrvatska). U prvoj utakmici, odigranoj u Solunu, Paok je pobedio sa 3:0 (25:17, 25:14, 25:20). U slučaju eliminicije, Radnički će takmičenje nastaviti u šesnaestini finala Kupa Izazivača, protiv pobednika dvomeča 2. kola, Jedinstvo Brčko (Bosna i Hercegovina) - Kalcit Kamnik (Slovenija).
