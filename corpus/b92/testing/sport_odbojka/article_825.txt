> Izvor: B92
> Datum: subota 28.09.2013.  
> Rubrika: sport_odbojka
> Naslov: "Šansa propuštena u trećem setu"
> Članak:

Selektor reprezentacije Srbije Igor Kolaković rekao je da je Rusija bila bolja u polufinalu EP, ali i da je njegova ekipa šansu propustila u trećem setu.
"Rusija je bila bolji protivnik od nas i po rezultatu i po igri", izjavio je Kolaković.
Odbojkaši Srbije neće odbraniti titulu evropskog šampiona, pošto su u Kopenhagenu izgubili od Rusije sa 3:1. "U drugom setu, koji je igledalo da ćemo izgubiti, doveli smo do toga da smo ga u samoj završnici izuzetnom borbenošću dobili. Sledeći set smo, takodje, izuzetnom borbenošću doveli do toga da ga igramo egal u samoj završnici iako smo gubili. Tu je možda propuštena šansa kompletne utakmice jer su Rusi odradili ta dva poslednja poena na najbolji mogući način i pobedili 25:23", kazao je Kolaković. On je ocenio da se u četvrtom setu videlo da odbojkaši Srbije nisu bili sposobni za preokret. U drugom polufinalu, Italija je pobedila Bugarsku sa 3:1. Naši odbojkaši igraće za bronzu sa Bugarskom od 15 časova, dok je borba za titulu, između Italije i Rusije na programu tri sata kasnije. "Probaćemo da tražimo svoju priliku u meču za treće mesto da se nađemo na podijumu", naglasio je Kolaković. Srpski odbojkaši ocenili su da je reprezentacija Rusije dominirala na servisu i bloku.
