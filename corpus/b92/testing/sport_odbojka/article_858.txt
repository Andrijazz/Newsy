> Izvor: B92
> Datum: nedelja 13.10.2013.  
> Rubrika: sport_odbojka
> Naslov: Istanbul šampion, Brakočević MVP
> Članak:

Srpske odbojkašice Jovana Brakočević i Jelena Nikolić postale su šampionke sveta u klupskoj konkurenciji sa Vakifibankom iz Istanbula.
Šampion Evrope je u finalu Svetskog klupskog prvenstva u Cirihu nadigrao Unilever Volej iz Brazila sa 3:0 (25:23, 27:25, 25:16).
Najzaslužnija za prvu svetsku titulu Istanbula i 52. pobedu u nizu bila je upravo Brakočevićeva koja je sa 23 poena, 3 bloka i asom stigla do MVP priznanja. Drugim mestom na svetu morala je da se zadovolji Brankica Mihajlović.
Brakočevićeva je ušla u istoriju odbojke kao jedina Evropljanka sa četiri MVP nagrade - na Evropskom prvenstvu, u Evropskoj ligi, Ligi šampiona i sada klupskom SP. Priznanje Brakočevićevoj uručio je predsednik OSS Aleksandar Boričić. Treće mesto osvojil je kineski Gvangdong Evergrande poedom od 3:1 nad domaćinom Vloerom. Nijanse su delile dva finalna tima u prvom setu koji su bolje otvorile Brazilke sa nekoliko smečeva Sare Pavan i Kerol, ali im je odmah uzvratila Brakočevićeva. Poenima kapitenke Kirdar Sonsirme Gezde Istanbul je stigao do dva poena prednosti na drugom tehničkom tajmautu, ali Brazilke ostaju u igri do samog kraja seta. U najvažnijim trenucima odgovornost je preuzela Brakočevićeva koja sa dva žestoka smeča donosi set Istanbulu.
U drugom su Turkinje potpuno dominirale, lako stigle do 10:6, ali se Unilever vraća nakon tajm-auta i smanjuje na 16:15. Međutim, taj priključak nije trajao dugo, pa Istanbul stiče tri poena prednosti. U završnici su mirne Turkinje su iz trećeg pokušaja stigli do 2-0 u setovima. Na sličan način je Istanbul otvorio i naredni, poenima Gezde i First stiže do 8:4, ali očajne Brazilke ostaju u igri nakon što je Mihajlovićeva sjajnim probojem bloka smanjila na 9:7. Oba tima su se oslanjala na brze akcije kroz sredinu i snažne smečeve iz drugog plana. Brakočevićeva je novim vinerom odvela Istanbul sa 16:11 na drugi tehnički tajm-aut, a nakon njega First moćnim udarcem povećava prednost na 18:11. Novi tajm-aut Brazilki nije zaustavio Brakočevićevu i njen tim, naša odbojkašica novom raketom ponovo razbija blok rivalki i odvodi Istanbul do ubedljivih 25:16 za 3-0 u setovima i prvi titulu šampiona sveta.. Svetsko klupsko prvenstvo u muškoj konkurenciji na programu je od 15-20. oktobra u brazilskom gradu Betimu. Čast Evrope braniće šampion kontinenta Lokomotiva Novosibirsk iz Rusije, te italijanski Trentino Diatek, koji brani trofej od prošle godine. Nažalost, neće biti srpskih odbojkaša.
