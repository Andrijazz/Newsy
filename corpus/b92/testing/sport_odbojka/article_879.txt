> Izvor: B92
> Datum: utorak 22.10.2013.  
> Rubrika: sport_odbojka
> Naslov: Pavličević zadovoljan zalaganjem
> Članak:

Trener odbojkašica Crvene zvezde Ratko Pavličević rekao je da je zadovoljan zalaganjem svojih igračica u utakmici protiv Igtisadčija, ali ne i rezultatom.
"Atmosfera u ekipi je bila dobra, bili smo borbeni, zalaganje je bilo na nivou, ali nam je nedostajalo iskustvo kao i uvek do sada za neki bolji rezultat", rekao je Pavličević novinarima posle meča u Beogradu.
Odbojkasice Crvene zvezde izgubile su večeras u Beogradu od ekipe Igtisadči iz Bakua sa 0:3 (15:25, 16:25, 23:25) u prvom kolu grupe B Lige šampiona. Pavličević je dodao da motiv ekipe u Ligi šampiona ostaje isti i posle ubedljivog poraza. "Mi smo podbacili u nekim trenucima kada se prelamao rezultat, ali i dalje želimo da u Ligi šampiona osvojimo neki set i unesemo neizvesnost u nekom meču. Siguran da ovakvim zalaganjem kao što je bilo danas možemo da opravdamo naš potencijal", kazao je Pavličević. Kapiten Zvezde Julija Milovic rekla je gostujuća ekipa odigrala sjajan meč i da oni nisu uspeli da se suprotstave tome na pravi način. "One su odigrale sjajno, toliko brzo i nepredvidivo u pojedinim momentima i mi nismo uspele da ih ispratimo", kazala je Milovic. Trener Igtisadčija Bulent Karslioglu neveo je da je zadovoljan prikazanom igrom svoje ekipe. "Veoma sam uzbudjen kako smo odigrali ovaj meč. Drago mi što smo na prvom gostiovanju u Ligi šampiona zabeležili pobedu, iako smo u pojedinim momentima imali padove u igri i prepuštali inicijativu protivniku, ali je svakako nivo igre bio na nivo kako zahteva ovo takmičenje", kazao je trener ekipe iz Bakua.
