> Izvor: B92
> Datum: utorak 24.09.2013.  
> Rubrika: sport_odbojka
> Naslov: EP: Srbija i Danska za četvrtfinale
> Članak:

Odbojkaši Srbije igraju u utorak veče meč osmine finala Evropskog prvenstva protiv domaćina Danske.
Meč između Srbije i Danske igra se u Orhusu od 20 časova, a ukoliko "Orlovi" pobede, rival u četvrtfinalu biće im Belgija.
Danci su bili treći u svojoj grupi u prvoj fazi, sa jednom pobedom iz tri meča, i to u pet setova nad Belorusijom. Glatko su poraženi od Italije, dok su jedan set uzeli Belgiji. Najbolji igrač u prva tri meča bio je Mads Hartman Ditlevsen sa 63 poena.
Selektor Igor Kolaković traži maksimalan pristup istakavši da rival sigurno nije zalutao na Evropsko prvenstvo. Evropsko prvenstvo, osmina finala: Od 17:00:Italija - Holandija Rusija - Slovačka Od 20:00:Poljska - Bugarska Srbija - Danska
