> Izvor: B92
> Datum: utorak 26.11.2013.  
> Rubrika: sport_odbojka
> Naslov: Pavličević srećan osvajanjem seta
> Članak:

Trener odbojkašica Crvene zvezde Ratko Pavličević zadovoljan je osvajanjem prvog seta u Ligi šampiona., iako je njegov tim doživeo treći poraz u takmičenju.
Crveno-bele su izgubile od moskovskog Dinama 3:1 u Šumicama, u trećem kolu Grupe B elitnog takmičenja.
"Dobro je da smo uspeli da uzmemo set, držali smo se onoliko koliko smo mogli. Mislim da nije bilo laganih, izgubljenih poena, jeste bilo nekih grešaka", rekao je Pavličević.
Pavličević je rekao i da je dobro što je Zvezda odigrala još jednu jaku utakmicu iz koje će, kako je dodao, sigurno izvući pozitivne stvari. "Ono što je bio problem je da smo ih malo više respektovali nego što je trebalo i to se videlo u odredjenim situacijama, tako da nismo ni servirali kako umemo", dodao je trener Zvezde. Libero Teodora Pušić je, takođe, zadovolja utakmicom, bez obzira što je Zvezda uspisala treći poraz u isto toliko utakmica. "Bile smo dobre, u pojedinim trenucima smo možda mogle bolje da odigramo, ali je to ipak veliki Dinamo iz Moskve. One su iskoristile naš pad koncentracije, ali mislim da treba da budemo zadovoljni, jer smo uzeli set jednom velikom Dinamu", kazala je Pušić. Zvezda već 4. decembra ponovo igra protiv Dinama, ovaj put u Moskvi.
