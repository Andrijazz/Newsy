> Izvor: B92
> Datum: petak 1.11.2013.  
> Rubrika: sport_odbojka
> Naslov: Zvezda ponovo bolja od Radničkog
> Članak:

Odbojkaši Crvene zvezda nadigrali su Radnički iz Kragujevca 3:0 (25:20, 25:16, 29:27), u meču trećeg kola Viener štetiše lige.
"Crveno-beli" su drugi put u sezoni nadigrali Kragujevčane, ova put znatno ubedljivije nego u Superkupu kada su se dva tima borila u pet setova za prvi trofej u sezoni.
Zvezdu je do drugog trijufa u ligi ponovo predvodio Dušan Petković sa 24 poena, dok su mu sa druge strane parirali Uglješa Ilić i Dušan Vulović.
U prvom meču trećeg kola Partizan Vizura je u četvrtak savladao Vojvodinu 3:1 i zadržao maksimalan učinak, u subotu igreju Mladi radnik i Ribnica, a u nedelju Spartak Subotica - Đerdap i Jedinstvo - Spartak Ljig. U prvom periodu rivali su do završnice bili potpuno ravnopravni. Crvena zvezda je imala dva poena viška na prvom (8:6), Radnički minimalnu prednost na drugom obaveznom predahu (16:15), a pred kraj seta rezultat je glasio 19:19.
Tada su domaći vezali najpre tri poena (22:19), a potom su rutinski sačuvali prednost za uvodno vođstvo - 25:20. U drugom setu Crvena zvezda je bila bolja, razliku je stvarala najviše zahvaljujući sjajnim servisima. Čak šest as poena imali su crveno-beli u ovom periodu, a prednjačio je Milutinović, koji je tokom meča nanizao i pet poena iz bloka. Za Petkovića Kragujevčani ponovo nisu imali rešenja, pa je Zvezda lako duplirala prednost - 25:16. U trećem setu drama. Činilo se da će ga Radnički rešiti u svoju korist, imali su gosti veliku prednost, u završnici je bilo čak 22:17. Zvezda se nije predavala, uspela je da priđe na poen zaostatka (24:23), potom da spase nekoliko set lopti i svoju prvu meč loptu realizuje za konačan trijumf - 29:27. Pored pomenutih Petkovića (24 poena) i Milutinovića (11), istakli su se još Koprivica (11) i Stoilović (8), a sa druge strane bolji od ostalih bili su Uglješa Ilić (14) i Dušan Vulović (12). Crvena zvezda - Radnički 3:0 (25:20, 25:16, 29:27) Dvorana: SC "Šumice". Gledalaca: 200. Sudije: Goran Gradinski i Svetlana Zotović (oboje Beograd). Trajanje meča: 81 minut. Crvena zvezda: Okolić 5, Stoković, Perić, Stoilović 8, Gmitrović, Koprivica 11, Milutinović 11, Jovanović, Petković 24, R. Jovanović, Buculjević 4, Vujić (libero). Trener: Duško Nikolić. Radnički: Ćirović 5, Premović, I. Jovanović 1, Protić, Perović 3, Vulović 12, Stevanović 2, M. Ilić, U. Ilić 14, Maksimović 4, Blagojević 7, Pantelić (libero). Trener: Dejan Matić.
