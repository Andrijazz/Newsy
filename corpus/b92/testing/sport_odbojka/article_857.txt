> Izvor: B92
> Datum: subota 12.10.2013.  
> Rubrika: sport_odbojka
> Naslov: WL: Spartaku pobeda na otvaranju
> Članak:

Odbojkašice NIS Spartaka pobedile su Jedinstvo iz Užica na otvaranju nove sezone u Wiener Städtische Superligi pred svojim navijačima u Subotici.
Subotičanke su do trijumfa došle sa 3:0, po setovima 25:18, 25:18, 25:11, posle jednog sata i devet minuta igre.
Renovirani tim koji i ove sezone sa klupe predvodi trener Damir Petković bio je bolji u svim elementima igre od veoma mlade i perspektivne ekipe iz Užica, koja je pružila sasvim solidan otpor.
Posebno to važi za prva dva seta. Na startu su Užičanke imale prednost sve do 9:8, ali je potom došlo do preokreta. Spartak je vrlo brzo napravio zavidnu zalihu (21:14), pa su lako priveli uvodni set kraju - 25:18. Nešto drugačiji tok imao je drugi period. Domaće su na prvom obaveznom predahu imale samo dva poena viška (8:6), ali na drugom je već bilo "plus sedam" (16:9). Do kraja seta su Subotičanke zadržale tu razliku - 25:18. Domaće su najubedljivije bile u trećem delu igre, ispostavilo se i poslednjem. Iako je na startu ponovo bilo 8:6, posle toga je razlika samo rasla u korist Spartaka, koji j vodio sa 12:6, 16:9, 20:10, a nešto kasnije na semaforu je zasijalo 25:11. Ostali mečevi prvog kola igraju se tokom vikenda. NIS Spartak - Jedinstvo (Užice) 3:0 (25:18, 25:18, 25:11) Spartak: Vukojjković 4, Snić. Trener: Adis Micanović. Wiener Städtische liga, prvo kolo petak, 11. oktobar NIS Spartak - Jedinstvo 3:0 subota, 12. oktobar Partizan Vizura - Dinamo 19.00 Železničar - Kolubara 19.00 TENT - Smeč 5 20.00 nedelja, 13. oktobar Jedinstvo - Crvena zvezda 18.00
