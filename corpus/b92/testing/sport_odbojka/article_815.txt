> Izvor: B92
> Datum: utorak 24.09.2013.  
> Rubrika: sport_odbojka
> Naslov: EP: Kraj za oba domaćina
> Članak:

Odbojkaši Srbije, Bugarske, Italije i Rusije plasirali su se u četvrtfinale Evropskog prvenstva u Danskoj i Poljskoj.
Četiri selekcije su iz grupne faze izborile dirketan plasman u četvrtfinale, a to su Belgija, Finska, Francuska i Nemačka.
Rezultati mečeva osmine finala znače da su oba domaćina Šampionata ‘Starog kontinenta’ eliminisana. Bolja od Danske bila je Srbija sa 3:0, dok je Bugarska pobedila Poljsku posle velike borbe u pet setova i 18:16 u odlučujućem.
U preostalim mečevima, Rusija je ostvarila ubedljiv trijumf nad Slovačkom sa 3:0, dok je Italija bila bolja od Holandije sa 3:1. Mečevi četvrtfinala igraju se u sredu, u danskom Arhusu od 17 časova igraju Finska i Italija, dok je tri sata kasnije na programu duel Srbije i Belgije. U poljskom Gdanjsku u prvom terminu igraju Francuska i Rusija, a u drugom Nemačka i Bugarska. Sama završnica Evropskog prvenstva biće odigrana u Kopenhagenu, na stadionu Parken, koji ima kapacitet od 15.000 mesta. Polufinala se igraju u subotu, dok su finale i meč za treće mesto zakazani za nedelju.
