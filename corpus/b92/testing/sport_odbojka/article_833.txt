> Izvor: B92
> Datum: nedelja 29.09.2013.  
> Rubrika: sport_odbojka
> Naslov: "Pokazali kako se igra za zemlju"
> Članak:

Ministar omladine i sporta Srbije Vanja Udovičić čestitao je muškoj odbojkaškoj reprezentaciji bronzanu medalju na Evropskom prvenstvu.
"Čestitam vam na odličnom uspehu i osvajanjem bronze na Evropskom prvenstvu, odnosno 10. jubilarnu medalju na šampionatima Evrope. Još jednom ste pokazali kako se igra za zemlju i nacionalni tim. Desetom medaljom pokazali ste da srpska odbojka dominira Evropom. Vi ste najbolji ambasador naše zemlje. Srbija je ponosna na vas", piše u čestitki Udovičića.
Srpski odbojkaši su bez izgubljenog seta savladali Bugarsku i stigli do bronzane medalje.
