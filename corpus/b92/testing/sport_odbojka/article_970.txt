> Izvor: B92
> Datum: petak 20.12.2013.  
> Rubrika: sport_odbojka
> Naslov: WL(m): Pobede Vojvodine i Ribnice
> Članak:

Odbojkaši Vojvodine i Ribnice zabeležili su pobede u mečevima desetog kola Wiener Städtische lige, koji su odigrani u petak osim ’večitog’ derbija.
U derbiju je Crvena zvezda slavila sa 3:1 protiv Partizana, dok je Vojvodina sa 3:0 bila bolja od Jedinstva, isto kao i Ribnica od Đerdapa.
Ostali mečevi kola igraju se tokom vikenda, u subotu se u Ljigu sastaju dva Spartaka, dok dan kasnije u Kragujevcu igraju Radnički i Mladi radnik.
Vojvodina seme je lako došla do pobede protiv Jedinstva iz Stare Pazove. Za samo 63 minuta igre Novosađani su ostvarili sedmu prvenstvenu pobedu, kojom su se učvrstili na trećem mestu tabele. U sva tri seta Vojvodina je bila daleko bolji rival, kontrolisala je igru i rezultat. Gosti su u prva dva perioda igrali sasvim dobro, ali ipak bez šanse da urade nešto konkretnije. Jedinstvo je u prva dva seta uspelo da stigne do 19. poena. U trećem periodu Novosađani se nisu opuštali. Naprotiv, zaigrala je ekipa Strahinje Kozića još angažovanije, u želji da što pre zabeleže vredan trijumf pred mečeve četvrtfinala Kupa Srbije sa Crvenom zvezdom, poslednje u ovoj kalendarskoj godini. Vojvodina NS seme - Jedinstvo 3:0 (25:19, 25:19, 25:12) Vojvodina NS seme: Kolarić (libero), Martinović, Č. Stanković, Strugar, Veselinović, Katić, Radić, Milutinov, Petković, Luburić, M. Stanković, Kapur (libero). Trener: Strahinja Kozić. Jedinstvo: Jovanović, Jevtić (libero), Aničić, Milisavljević, Radišić, Bubulj, Pajić, Matijašević, Stokuća, Vrban, Paravinja. Trener: Željko Vukelić. Po drugi put u sezoni Ribnica je bila bolja od Đerdapa, ovoga puta u Kraljevu posle samo tri seta. Domaći su iskoristili sjajnu formu, vezali treću pobedu u nizu i posle dugo vremena prešli su u gornji deo tabele, dok je Kladovčanima ovo peti vezani poraz. Brojne kadrovske probleme od početka sezone ima Đerdap. Ribnica se na to nije obazirala, igrala je svoju igru, uz sjajni kvartet iskusnih prvotimaca, Mladena Bojovića, Mirka Radevića, Vladimira Usiljanina i Predraga Bićanina. Kraljevčani su vrlo ubedljivo dobili prvi set, a potom nešto teže, ali opet bez veće neizvesnosti drugi. U trećem je Đerdap pružio najjači otpor, ali nedovoljno da u ovom susretu učini nešto više. Sasvim zasluženo sva tri boda pripala su domaćinu. Ribnica - Đerdap 3:0 (25:13, 25:17, 25:20) Ribnica: Marinković, Usiljanin, Okošanović, Pavlović, Bojović, Močić (libero), Radović, Bićanin, Veljović, Milovanović, Radević, Kiković (libero). Trener: Boško Mačužić. Đerdap: Škundrić (libero), Ilić, Rajković, Ristić, Mirosavljević, Krsmanović, Ćosić, Živanović, Borovićanin, Antić, Brzaković. Trener: Milan Tošić. Wiener liga, deseto kolo petak, 20. decembar Partizan Vizura - Crvena zvezda 1:3 Ribnica - Đerdap 3:0 Vojvodina - Jedinstvo 3:0 subota, 21. decembar Spartak Ljig - Spartak Subotica nedelja, 22. decembar Radnički - Mladi radnik Tabela: 1. Crvena zvezda 10 9 1 27:4 27 2. Partizan Vizura 10 9 1 28:8 26 3. Vojvodina 10 7 3 24:14 20 4. Ribnica 10 5 5 21:19 16 5. Radnički 9 5 4 20:17 15 6. Mladi radnik 9 5 4 17:18 14 7. Đerdap 10 3 7 13:21 10 8. Spartak Ljig 9 3 6 10:22 8 9. Spartak Subotica 9 2 7 9:23 7 10. Jedinstvo 10 0 10 7:30 1
