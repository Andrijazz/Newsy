> Izvor: B92
> Datum: subota 12.10.2013.  
> Rubrika: sport_odbojka
> Naslov: SP: Odbojkaši sjajni, pet od pet
> Članak:

Mlada odbojkaška reprezentacija zabeležila je i peti uzastopni trijumf na Svetskom prvenstvu u Brazilu, pošto je u petom kolu slavila protiv Rusije.
Izabranici Igora Kolakovića su protiv Rusije do trijumfa došli sa 3:0, po setovima 21:15, 21:16, 21:18, posle samo 55 minuta igre.
’Orlovi’ su prethodno slavili i protiv Irana, Venecuele, Australije i Meksika.
Srpski odbojkaši će naredne noći, od 2 časa, igrati sa Bugarskom za plasman u finale. U drugom polufinalu sastaće se Brazil i Rusija. Zrelo, koncetrisano i maksimalno angažovano odigrali su Kolakovićevi izabranici protiv Rusije i došli do brze pobede. Ponovo su mlađi seniori Srbije odigrali sjajan meč, u kojem je Rusija konstantno pokušavala da stigne prednost, ali bezuspešno. Čak i kada se činilo da Rusi možda mogu da naprave preokret,  su odličnim odbranama i blokovima zaustavljali sve pokušaje Rusa. Najbolji u našem timu bio je Atanasijević sa 18 poena, Kovačević je dodao osam, a Stoilović i Lisinac po šest. Kod Rusa se istakao Komarov sa 12 poena. Povela je Srbija na početku meča sa 3:0, pa 7:1, 9:3 i 12:5 na tehničkom tajm-autu. Posle vođstva Srbije od 14:7, Rusi su smanjili na 14:10, a posle 16:10 na 16:12. Do kraja, Srbija je Rusiji prepustila samo tri poena, do konačnih 21:15 za vođstvo do 1:0 u setovima. U drugom setu, posle prednosti Rusije od 2:1, Srbija je povela sa 3:2, a posle 3:3 serijom 5:0 stigla do 8:3. Prvi vođstvu Srbije 10:4, Sergej Šljapnikov je tražio drugi tajm-aut u drugom setu (prvi pri rezultatu 6:3). Srbija je na tehničkom tajm-autu vodila sa 12:6, a posle 14:8, Rusija smanjuje na 14:11, kada je Kolaković zatražio 30 sekundi odmora. Povela je Srbija sa 15:12, pa 18:14, kada su Rusi smanjili na 18:16. Serijom 3:0 Srbija je završila set sa 21:16 i povela sa 2:0 u setovima. U trećem setu, posle vođstva Srbije od 4:2, Rusi prave seriju od 4:0 i prelaze u vođstvo od 6:4, pa je Kolaković tražio tajm-aut. Usledilo je izjednačenje na 6:6, pa novo vođstvo Rusije - 8:6. Srbija je od vođstva Rusa 9:7 serijom 3:0 stigla do prednosti od 10:9, odnosno 12:10 na tehničkom tajm-autu. Izjednačili su Rusi na 12:12, a Srbija povela sa 14:12 i 15:13. Usledilo je novo izjednačenje na 15:15, a zatim i nova prednost Srbije od dva poena, 17:15. Ponovo su Rusi izjednačili, 17:17, a Srbija povela sa 19:17, pa Šljapnikov tražio tajm-aut. Smanjili su Rusi na 19:18, a Srbija sa dva vezana poena dobila set sa 21:18, a meč sa maksimalnih 3:0 za prvo mesto u grupi.
