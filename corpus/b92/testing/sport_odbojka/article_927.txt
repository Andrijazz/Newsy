> Izvor: B92
> Datum: četvrtak 21.11.2013.  
> Rubrika: sport_odbojka
> Naslov: Rutinska pobeda Zvezde u Subotici
> Članak:

Odbojkaši Crvene zvezde pobedili su u Subotici Spartak 3:0, u prvom meču 6. kola Viner štetiše lige.
Zvezdina dominacija na jedinom terenu na kojem su prošle sezone izgubili ogleda se u samo 44 poena za subotički tim.
Crveno-beli su stigli do pete pobede, koliko ima i vodeća Partizan Vizura. Spartak je posle petog neuspeha i dalje na poziciji osam, i ima 4 boda iz šest mečeva.
Gosti iz Beograda bili su dominantni u svim elementima igre, lako su pravili serije poena i u ranoj fazi svakog seta praktično pravili nedostižnu prednost. Spartak je konačno zaigrao kompletan, ali uz dosta dekoncentrisanu igru, pogotovu u fazi bloka i odbrane. Crveno-beli su poveli sa 8:3, posle sjajne kontre Petkovića. Tu prednost Spartak nije mogao da stigne, pogotovo bez dobrog bloka, koji nije uspeo da zaustavi raspoložene napadače Zvezde. Slično je bilo i u drugom periodu, Zvezda je povela sa 8:4, a nedugo potom serijom koju zaključuje Stoilović bilo je 18:10 za goste. "Golubove" je dokrajčio Petković, serijom snažnih servisa - 25:11. Spartak je nešto bolje počeo treći set, ali kada se činilo da Subotičani mogu da stignu rivala, silovit smeč Petkovića ponovo donosi Zvezdi plus četiri (12:8). Greške Spartaka pomogle su rivalu da povede i sa 18:11, pa je već tada praktično bilo sve gotovo. Šesto kolo Ribnica - Spartak Ljig petakRadnički - Partizan Vizura petakĐerdap - Vojvodina NS seme subotaMladi Radnik - Jedinstvo subotaSpartak Subotica - Crvena Zvezda 0:3 (17:25, 11:25, 16:25) Tabela: 1. Partizan Vizura 5 5 0 15:2 434:364 15 2. Crvena Zvezda 6 5 1 15:3 459:357 15 3. Đerdap 5 3 2 11:6 394:352 10 4. Vojvodina NS seme 5 3 2 12:9 449:441 9 5. Radnički 5 3 2 11:10 444:432 8 6. Mladi Radnik 5 3 2 9:11 405:436 7 7. Ribnica 5 2 3 10:11 463:479 6 8. Spartak (SU) 6 1 5 5:16 427:502 4 9. Spartak Ljig 5 1 4 4:13 361:397 3 10. Jedinstvo 5 0 5 4:15 368:444 1
