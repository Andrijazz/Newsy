> Izvor: B92
> Datum: utorak 15.10.2013.  
> Rubrika: sport_odbojka
> Naslov: 'Srebrni' odbojkaši sleteli u BG
> Članak:

Odbojkaška selekcija Srbije, koja je na Svetskom prvenstvu u Brazilu osvojila srebro, doputovala je u Beograd.
Vicešampione su na aerodromu “Nikola Tesla” dočekali brojni prijatelji, rođaci, ali i kompletno rukovodstvo Odbojkaškog saveza Srbije sa predsednikom Aleksandrom Boričićem na čelu. Kapiten mlađe seniorske reprezentacije Aleksandar Atanasijević nije krio zadovoljstvo uspehom koji su ostvarili na prvom prvenstvu sveta za igrače mlađe od 23 godine.
"Čestitao bih saigračima i selektoru na zaista ogromnom uspehu. Posle Kopenhagena, gde je seniorski tim osvojio evropsku bronzu, rekao sam da se nadam sjajnijoj medalji na narednom takmičenju. To se i ostvarilo. Veliko hvala našem Savezu na pažnji i na motivaciji da budemo još bolji". Selektor  u Brazilu. "Pre svega, zahvaljujem se što je organizovano ovo prvenstvo. Sjajna je ideja da se mladim momcima pruži prilika da pokažu svoj talenat i na taj način zasluže mesto u seniorskim selekcijama svojih zemalja. Ostaje žal za najsjajnijom medaljom, ali to je dobro jer će nas terati da u narednom periodu igramo sa većom motivacijom i ambicijom. Ovi momci su stvarno pravi heroji jer su i pored iscrpljenosti i povreda pokazali da je reprezentacija iznad svega". Srbija je u finalu Svetskog prvenstva poražena od domaćina Brazila rezultatom 3:2.
