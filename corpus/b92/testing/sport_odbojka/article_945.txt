> Izvor: B92
> Datum: utorak 3.12.2013.  
> Rubrika: sport_odbojka
> Naslov: LŠ: Zvezdašice uz podršku u Moskvi
> Članak:

Odbojkašice Crvene zvezde sastaju se u sredu sa moskovskim Dinamom, u četvrtom kolu grupe B CEV DenizBank Lige šampiona.
Zvezdin tim je u Rusiju stigao u ponedeljak.
Crveno-bele su izgubile sva tri meča u dosadašnjem toku takmičenja, ali su protiv Dinama osvojile jeda set. Prošle godine isti timovi igrali su u istoj grupi, a oba meča završena su sa po 3:1 za Dinamo.
"O kvalitetu Dinama ne treba previše trošiti reči s obzirom da su svi imali prilike da se uvere o kakvoj je ekipi reč. Prošle nedelje smo videli sa kakvom ekipom ove sezone raspolažu i za nas su one i dalje jake. Ipak, u Beogradu smo ima uzele set i u preostala tri pružile jak otpor, ali mislim da će ovde u Moskvi biti dosta teže. S druge strane, godinama unazad igramo sa njima najbolje utakmice pa mislim da imamo pravo da se nadamo da možemo da ponovimo igru iz Beograda", rekla je zamenik kapitena Ljubica Kecman. Zvezda po pravilu ima veliku podršku u Rusiji, zahvaljujući bliskim odnosima navijača beogradskog kluba sa pristalicama Spartaka. "Oni su nam uvek najveća podrška i iskreno verujem da će i ovoga puta biti na tribinama pogotovo što Dinamo u meč ulazi kao veliki favorit. Na nama je da odigramo najbolje što možemo i probamo da pokažemo da prethodni meč nije bio samo plod njihove nešto slabije igre već i naše dobre", rekla je Kecman. Meč se igra u sredu od 16 časova po našem vremenu. Prvo kolo Crvena zvezda - Igtisadči Baku 0:3 (15:25, 16:25,23:25) Dinamo Moskva - Rebeki NordMekanika Pjačenca 3:1 (25:21, 25:27, 25:23, 25:19). Drugo kolo Igtisadči Baku - Dinamo Moskva 3:2 (23:25, 25:21, 19:25, 25:23, 15:13) Pjačenca - Crvena zvezda 3:0 (25:18, 25:18, 25:11) Treće kolo Crvena zvezda - Dinamo Moskva 1:3 (26:24, 20:25, 16:25, 18:25) Igtisadči Baku - Pjačenca 1:3 (16:25, 18:25, 25:21, 20:25) Četvrto kolo Dinamo Moskva - Crvena zvezda (sreda) Pjaćenca - Igtisadči (četvrtak) 1. Dinamo Moskva 3 2 1 8:5 7 2. Rebeki NM Pjačenca 3 2 1 7:4 6 3. Igtisadči Baku 3 2 1 7:5 5 4. Crvena Zvezda 3 0 3 1:9 0
