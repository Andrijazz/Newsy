> Izvor: B92
> Datum: petak 15.11.2013.  
> Rubrika: sport_odbojka
> Naslov: Kolakovićev spisak za kvalifikacije
> Članak:

Selektor srpskih odbojkaša objavio je širi spisak igrača za turnir trećeg kola kvalifikacija za Svetsko prvenstvo 2014. godine.
Naši odbojkaši, koji su ove godine osvojili bronzu na Evropskom prvenstvu, biće domaćini grupe J kvalifikacija u dvorani „Čair“ u Nišu od 3. do 5. januara.
Pored reprezentacije Srbije u tim kvalifikajama igraće i selekcije Makedonije, Slovenije i Portugala.
Plasman na Svetsko prvenstvo 2014. godine u Poljskoj izboriće pet pobednika grupa, kao i najbolja drugoplasirana reprezentacija. Na spisku su: tehničari: Vlado Petković, Nikola Jovović, Mihajlo Mitić i Aleksa Brđović. korektori: Saša Starović, Aleksandar Atanasijević, Dušan Petković i Milija Mrdak. libera: Nikola Rosić i Filip Vujić. blokeri: Dragan Stanković, Marko Podraščanin, Milan Rašić, Srećko Lisinac i Petar Krsmanović. primači: Miloš Nikić, Nikola Kovačević, Uroš Kovačević, Marko Ivović, Nemanja Petrić, Filip Stoilović i Neven Majstorović.
