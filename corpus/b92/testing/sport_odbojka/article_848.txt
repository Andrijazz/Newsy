> Izvor: B92
> Datum: utorak 8.10.2013.  
> Rubrika: sport_odbojka
> Naslov: SP: Srbija blizu polufinala
> Članak:

Muška odbojkaška reprezentacija Srbije pobedila je u trećem kolu Grupe B na prvom SP za mlađe seniore u Brazilu Meksiko sa 3:0, u setovima 21:18, 21:14, 21:19.
Najefikasniji u selekciji Srbije bio je korektor Dušan Petković sa 11 poena, dok su Srećko Lisinac i Filip Stoilović zabeležili po osam.
osam.
U reprezentaciji Meksika istakao se Roberto Rinkon sa 14 poena.
Izabranici Igora Kolakovića tako su i u trećem meču na Svetskom prvenstvu za mlađe seniore u Brazilu osvojili maksimalna tri boda. U meču sa Meksikom, Kolaković nije izveo prvu postavu, a uspešna zamena za Aleksandra Atanasijevića i Uroša Kovačevića bili su Lazar Koprivica, Stoilović i Petković. Srbija se u Grupi B nalazi na deobi prvog mesta sa Rusijom, koja je ranije danas pobedila Iran sa 3:1. Reprezentacija Srbije u sredu će se od 16.00 po srednjeevropskom vremenu u četvrtom kolu Grupe B sastati sa Iranom, a izabranici Kolakovića će eventualnom pobedom izboriti polufinale Mundijala.
