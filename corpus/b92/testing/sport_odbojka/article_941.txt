> Izvor: B92
> Datum: subota 30.11.2013.  
> Rubrika: sport_odbojka
> Naslov: Vesna Čitaković u Čankaleu
> Članak:

Iskusna srpska odbojkašica Vesna Čitaković-Đurišić igraće do kraja sezone u Turskoj, jer je pre nekoliko dana potpisala ugovor sa novim članom elite Čanakaleom.
"Još sam daleko od spasioca, ali je činjenica da ćemo se boriti za opstanak. Pozvao me je Dragan Nešić, objasnio situaciju u klubu i odlučila sam da potpišem ugovor do kraja sezone", rekla je Vesna. Na pitanje koliko je spremna u ovom trenutku, 34-godišnja srpska odbojkašica je rekla: "Trenirala sam, koliko je bilo u mojim mogućnostima, ali biću spremna za najvažnije mečeve, koji su za nekih desetak dana. Propustiću utakmicu sa Ezačibašijem, a onda ćemo u kompletnom sastavu igrati protiv Ereglija i Ješiljurta, u kojima očekujemo prve pobede". Vesni Čitaković-Đurišić će to biti peta sezona i treći klub u Turskoj, "Igrala sam u Ezadžibašiju i Galatasaraju, sa ta dva kluba borila se za najviši plasman, a sada ću voditi bitku za opstanak. I jedno i drugo je slatko, nadam se da ćemo uspeti", rekla je srpska odbojkašica.
