> Izvor: B92
> Datum: sreda 11.12.2013.  
> Rubrika: sport_odbojka
> Naslov: Ubedljive odbojkašice Partizana
> Članak:

Odbojkašice Partizana Vizure savladale su u prvoj utakmici šesnaestine finala Kupa izazivača Bešiktaš - 3:0.
Za ukupno 75 minuta igre 'crno-bele' su stigle do značajne prednosti pred revanš, 25:20, 25:20, 25:17.
Pobeda od 3:0 u prvoj utakmici znači da je beogradskom timu u revanšu za plasman u osminu finala dovoljan i poraz u pet setova. Ako Turkinje dobiju rezultatom 3:0 ili 3:1 igraće se 'zlatni set'.
Ekipa Darka Zakoča do pobede je stigla ubedljivom igrom, gošće su vodile samo jednom, 2:1 u trećem setu. Revanš je na programu sledeće srede u Istanbulu a pobednik dvomeča Partizan Vizura - Bešiktaš igraće u osmini finala sa boljim iz dve utakmice u kojima se sastaju Vašaš Budimpešta (Mađarska) - Kanti Šafhauzen (Švajcarska). Prvi meč u Mađarskoj dobile su odbojkašice Šafhauzena, 3:1.
