> Izvor: B92
> Datum: subota 14.12.2013.  
> Rubrika: sport_odbojka
> Naslov: Crno-bele prve, NIS Spartak prati
> Članak:

Odbojkašice Partizana Vizure zadržale su prvo mesto na tabeli Viner štetiše lige, pošto su u desetom kolu savladale ekipu Dinama 3:0 (25:12, 25:16, 25:10).
Ekipa NIS Spartaka ima bod zaostatka za liderom posle trijumfa nad Jedinstvom u Užicu sa 3:1, a u petak je Železničar maksimalnim rezultatom dobio Kolubaru.
Crvena zvezda u nedelju na svom parketu dočekuje Jedinstvo iz Stare Pazove, a istog dana na programu je i okršaj između TENT-a i ekipe Smeč 5.
Meč između Dinama i Partizana igran je u pančevačkoj dvorani Strelište pred oko 300 gledalaca, a trajao je jedan čas i pet minuta. Neizvesnosti nije bilo, sva tri seta gošće su ubedljivo dobile, iako su u drugom odbojkašice Dinama imale prednost od 8:2. Najbolji utisak ostavile su Maja Savić sa 16 poena i Ljiljana Ranković sa 14. Iako je NIS Spartak bio veliki favorit, do pobede u Užicu je došao posle dosta problema i 104 minuta igre. Malo je nedostajalo da Jedinstvo osvoji veoma važne bodove u borbi za opstanak, ali je presudilo iskustvo Subotičanki. Najbolja je bila Aleksandra Cvetićanin sa 17 osvojenih poena, Medićeva i Tatjana Matić uzele su po 16, a u ekipi Jedinstva najefikasnija je bila Trajkovićeva sa 21 poenom. Viner štetiše liga, 10. kolo: Kolubara - Železničar 0:3 (23:25, 18:25, 18:25) Dinamo - Partizan Vizura 0:3 (12:25, 16:25, 10:25) Jedinstvo (U) - NIS Spartak 1:3 (19:25, 25:22, 24:26, 23:25) Smeč 5 - TENT nedeljaCrvena Zvezda - Jedinstvo (SP) nedelja Tabela: 1. Partizan Vizura 10 8 2 26:7 790:595 24 2. NIS Spartak 10 7 3 26:13 882:792 23 3. Crvena Zvezda 9 7 2 24:12 820:676 20 4. TENT 9 6 3 22:13 784:694 19 5. Jedinstvo (SP) 9 6 3 19:14 735:664 16 6. Železničar 10 5 5 21:19 841:866 16 7. Kolubara 10 3 7 13:25 753:877 8 8. Dinamo 10 3 7 10:24 639:785 8 9. Jedinstvo (U) 10 2 8 10:27 706:873 6 10. Smeč 5 9 1 8 7:24 603:731 4
