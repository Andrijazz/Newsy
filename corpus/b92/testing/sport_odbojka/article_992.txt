> Izvor: B92
> Datum: petak 3.01.2014.  
> Rubrika: sport_odbojka
> Naslov: Odbojkašice rutinski krenule ka SP
> Članak:

Srpske odbojkašice ostvarile su rutinsku pobedu nad Estonijom na startu kvalifikacija za Svetsko prvenstvo u Azerbejdžanu.
Izabranice Zorana Terzića su do trijumfa došle sa 3:0, po setovima 25:21, 25:18, 25:15, posle jednog sata i deset minuta igre.
U drugom kolu, u subotu od 13 časova, Srbija igra sa Izraelom, dok će protivnice naših odbojkašica u poslednjem kolu, u nedelju od 16 časova, biti Azerbejdžanke.
Najbolja u našem timu bila je Jelena Nikolić sa 11 poena, dok su Jovana Brakočević i Milena Rašić meč završile sa po deset. U reprezentaciji Estonije posebno se istakla Polina Bratuhina sa 16 poena. Plasman na Svetsko prvenstvo koje se održava u Italiji, izboriće pet pobednika grupa i dve najbolje drugoplasirane selekcije.
