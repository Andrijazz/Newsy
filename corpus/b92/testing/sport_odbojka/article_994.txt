> Izvor: B92
> Datum: subota 4.01.2014.  
> Rubrika: sport_odbojka
> Naslov: Srbija set od Svetskog prvenstva
> Članak:

Odbojkaši Srbije nalaze se na korak od plasmana na Svetsko prvenstvo jer su ostvarili i drugu pobedu na kvalifikacionom turniru u Nišu.
"Orlovi" su bez mnogo problema bili bolji i od Slovenije sa 3:0 (25:20, 25:19, 26:24), pa im je za plasman na završni turnir potreban još samo jedan set.
Najefikasniji u pobedi Srbije bili su Miloš Nikić i Aleksandar Atanasijević sa po 14 poena, dok je Nikola Kovačević zabeležio 12. U selekciji Slovenije istakao se Mitja Gasparini sa 14 poena.
U petak je Srbija savladala Makedoniju, a u nedelju igra sa Portugalijom (18h) koja je u drugom kolu bila bolja od naših južnih suseda. U osvajanja samo jednog seta Srbija će osvojiti grupu i plasirati se na SP. Plasman na SP 2014. izboriće pet pobednika grupa, kao i najbolja drugoplasirana reprezentacija. Planetarni šampionat na programu je od 3. do 21. septembra u Poljskoj.
