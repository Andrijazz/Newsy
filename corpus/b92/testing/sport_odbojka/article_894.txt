> Izvor: B92
> Datum: ponedeljak 28.10.2013.  
> Rubrika: sport_odbojka
> Naslov: Kiprani: Kosovo je Srbija!
> Članak:

Navijači kiparskog Anortozisa pružili su podršku Srbiji na meču odbojkaškog Kupa izazivača protiv turskog Fenerbahčea.
Na tribinama je bilo oko hiljadu navijača tima iz Famaguste, bilo je grčkih zastava, motiva okupirane Varoše (dela Famaguste, središta turske invazije 1974), kao i transparenti "Sloboda za Famagustu", "Grčka-Srbija-pravoslavlje" i "Kosovo je Srbija".
Ti transparenti očigledno su odgovor na izjavu premijera Turske Tajipa Erdogana da je "Kosovo Turska, a Turska Kosovo". Od 1974. godine i turske okupacije Kipar je faktički podeljen na severni, pretežno turski deo i južni, koji pretežno naseljavaju Grci. Famagusta se nalazi u  delu Kipra. Kipar je jedna od pet zemalja EU koja nije priznala Kosovo, uz Španiju, Rumuniju, Grčku i Slovačku.
