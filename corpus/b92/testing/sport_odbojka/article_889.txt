> Izvor: B92
> Datum: nedelja 27.10.2013.  
> Rubrika: sport_odbojka
> Naslov: Pobede Partizan Vizure i TENT-a
> Članak:

Odbojkašice Partizan Vizure, ekipe TENT i Jedinstva iz Stare Pazove ostvarile su ubedljive trijumfe u nedeljnim mečevima trećeg kola Viner lige.
Partizan Vizura bio je bolje od Kolubare 3:0 (25:16, 25:14, 25:14), TENT je bio jednako ubedljiv sa Dinamom 3:0 (25:22, 25:20, 25:18), a maksimalnim rezultatom slavilo je i Jedinstvo nad imenjakom iz Užica – 25:11, 27:25, 25:20.
Najefikasnija u pobedi Partizana bila je Čikiriz sa 14 poena, Buša je imala osam, Aleksićeva sedam. Kod Kolubare Ivana Vojinović je prednjačila sa 13 poena. Sjajan meč u duelu dva Jedinstva odigrala je Dubravka Đurić, koja se zaustavila na 18 poena, a u pobedi TENT-a istakle su se Pilipovićeva sa 13 poena, kao i Andrićeva i Stanimirovićeva sa po 11. U ranije odigranim mečevima pobede su ostvarili Crvena zvezda i NIS Spartak. Viner liga, treće kolo, nedelja:TENT - Dinamo 3:0 (25:22, 25:20, 25:18) Partizan Vizura - Kolubara 3:0 (25:16, 25:14, 25:14) Jedinstvo Stara Pazova - Jedinstvo Užice (25:11, 27:25, 25:20) Tabela: Partizan 9, NIS Spartak 9, TENT 9, Crvena zvezda 7, Jedinstvo (SP) 5, Železničar 3, Smeč 5 3, Kolubara 0, Jedinstvo (U) 0, Dinamo 0.
