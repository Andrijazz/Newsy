> Izvor: B92
> Datum: ponedeljak 14.10.2013.  
> Rubrika: sport_odbojka
> Naslov: Udovičićeva čestitka odbojkašima
> Članak:

Ministar omladine i sporta Vanja Udovičić čestitao je mladoj odbojkaškoj reprezentaciji Srbije osvajanju srebra na Svetskom prvenstvu.
Ministar je čestitao i Emiru Bekriću na nagradi "Zvezda u usponu", kao i karling reprezentaciji osvajanje bronze na prvenstvu Evrope.
Odbojkaška selekcija Srbije do 23 godine juče je u finalu SP u Brazilu izgubila od domaćina.
"Pokazali ste kako se igra za zemlju i nacionalni tim. Dokazali ste da srpska odbojka i dalje dominira na svetskoj sceni. Takodje, čestitam kapitenu Srbije Aleksandaru Atanasijeviću na proglašenju za najboljeg korektora SP, a Urošu Kovačeviću i Filipu Stoiloviću za najbolje primače. Želim vam još mnogo medalja", navodi se u Udovičićevoj čestitki odbojkašima. Atletičar Emir Bekrić u subotu je na svečanosti u Talinu proglašen za najperspektivnijeg evropskog takmičara. U konkurenciji je bila i Amela Terzić. Ministar Udovičić je Bekriću i Terzićevoj poželeo uspeh na predstojećim trkama i da nastave sa osvajanjem medalja. Vanja Udovičić je čestitao i Novaku Đokoviću na odbrani titule u Šangaju. "Tvoje pobede i način na koji predstavljaš Srbiju su od neprocenjivog značaja za nas i natome smo ti neizmerno zahvalni. Kada je najteže i najpotrebnije, nalaziš način dapokažeš zašto si više od 100 nedelja bio najbolji igrač na svetu. Ne sumnjam daćeš uskoro ponovo to biti. Srbija je uvek uz tebe!", poručio je Udovičić najboljem srpskom teniseru. Odličan sportski vikend upotpunili su i igrači karling reprezentacije Srbije koji su pobedom nad selekcijom Slovenije, osvojili bronzu na Evropskom prvenstvu.
