> Izvor: B92
> Datum: ponedeljak 28.10.2013.  
> Rubrika: sport_odbojka
> Naslov: CEV: Partizan brani 3:2 u Bakuu
> Članak:

Odbojkašice Partizana Vizure igraće u četvrtak (15:00) u Bakuu revanš utakmicu šesnaestine finala Kupa CEV.
U prvom meču "crno-bele" su pobedile Azerail Baku sa 3:2. U slučaju poraza, Partizan će imati šansu da prođe dalje samo ako takođe osvoji dva seta, jer će u tom slučaju igrati "zlatni".
Ukoliko eliminiše Azerail, Partizan Vizura će u osmini finala igrati protiv pobednika duela Olomuc (Češka) – Linc Steg (Austrija). U prvom meču u Češkoj, Olomuc je pobedio sa 3:0 (25:10, 25:13, 25:12).
U slučaju eliminacije od Azeraila, Partizan Vizura će takmičenje nastaviti u šesnaestini finala Kupa Izazivača, protiv pobednika duela 2. kola Šarlroa (Belgija) - Bešiktaš Istanbul (Turska).
