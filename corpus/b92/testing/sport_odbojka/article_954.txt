> Izvor: B92
> Datum: utorak 10.12.2013.  
> Rubrika: sport_odbojka
> Naslov: LŠ: Zvezda i dalje bez pobede
> Članak:

Odbojkašice Crvene zvezde poražene su u petom kolu CEV Deniz Bank Lige šampiona od ekipe Rebeki Mekanika iz Pjačence.
Italijanski tim je u dvorani Šumice trijumfovao rezultatom 3:1, po setovima 25:18, 21:25, 25:19 i 25:15, nakon 102 minuta igre.
Ovo je peti poraz odbojkašica Crvene zvezde iz pet odigranih mečeva i one se nalaze na četvrtom mestu grupe B bez osvojenih bodova.
'Crveno-bele' će se oprostiti od ovogodišnjeg takmičenja narednog utorka kada gostuju u Azerbejdžanu ekipi Igtisadčija iz Bakua. Tim iz Pjačence nalazi se na drugoj poziciji grupe B sa 12 bodova, a u poslednjem kolu će dočekati ekipu Dinama iz Moskve u duelu dve ekipe koje su već osigurale plasman u narednu rundu takmičenja.
