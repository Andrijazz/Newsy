> Izvor: B92
> Datum: nedelja 5.01.2014.  
> Rubrika: sport_odbojka
> Naslov: I odbojkašice na Mundijalu!
> Članak:

Odbojkašice Srbije plasirale su se na Svetsko prvenstvo, kao jedna od dve najbolje drugoplasirane selekcije u kvalifikacijama.
Naše devojke su u trećem kolu svoje grupe poražene od Azerbejdžana sa 3:2 (19:25, 25:18, 18:25, 25:16, 18:16), ali im je put na SP donela Belgija.
Srpske odbojkašice zauzele su drugo mesto na turniru u Bakuu, ali su imale bolji učinak od Belgije, Češke i Rumunije u duelu sa ostalim drugoplasiranim timovima.
Izabranice Zorana Terzića su u prethodna dva kola savladale Estoniju i Izrael, maksimalan učinak imale su i odbojkašice Azerbejdžana, koje su nakon ovog trijumfa završile kao prve u grupi. Ranije u nedelju u prvom meču Izrael je pobedio Estoniju sa 3:0 (25:21, 25:20, 25:18). Svetsko prvenstvo se održava u Italiji od 23. septembra do 12. oktobra. Na Svetskom prvenstvu učestvovaće domaćin Italija, Tajland, Japan, Rusija, Nemačka, Brazil, Kina, Kazahstan, Argentina, Turska, Bugarska, Azerbejdžan, Hrvatska, Belgija, Holandija i Srbija. Srbija će na žrebu biti u drugom 'šeširu', a trenutno se zna da neće moći da igra u grupi sa Brazilom i Turskom. Plasman na Svetsko prvenstvu u nedelju je obezbedila i muška selekcija Srbije. Tabele kvalifikacionih grupa: Grupa I 1. Turska 3 3 0 9:0 9 2. Rumunija 3 2 1 6:5 5 3. Ukrajina 3 1 2 5:6 4 4. Kipar 3 0 3 0:9 0 Grupa J: 1. Azerbejdžan 3 3 0 9:3 8 2. Srbija 3 2 1 8:3 7 3. Izrael 3 1 2 4:6 3 4. Estonija 3 0 3 0:9 0 Grupa K: 1. Belgija 3 3 0 9:0 9 2. Poljska 3 2 1 6:3 6 3. Španija 3 1 2 3:7 3 4. Švajcarska 3 0 3 1:9 0 Grupa L: 1. Hrvatska 3 3 0 9:3 8 2. Holandija 3 2 1 8:3 7 3. Mađarska 3 1 2 3:8 2 4. Francuska 3 0 3 3:9 1 Grupa M: 1. Bugarska 3 3 0 9:2 9 2. Češka Republika 3 2 1 6:3 6 3. Slovačka 3 1 2 4:7 3 4. Belorusija 3 0 3 2:9 0 Tabela drugoplasiranih timova: 1. Srbija 3 2 1 8:3 7 2. Holandija 3 2 1 8:3 7 3. Češka Republika Ž 3 2 1 6:3 6 4. Poljska 3 2 1 6:3 6 5. Rumunija 3 2 1 6:5 5
