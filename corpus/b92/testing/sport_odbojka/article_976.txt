> Izvor: B92
> Datum: utorak 24.12.2013.  
> Rubrika: sport_odbojka
> Naslov: Kup: Zvezda slavila u Novom Sadu
> Članak:

Odbojkaši Crvene zvezde, Spartaka iz Ljiga i kraljevačke Ribnice ostvarili su pobede u prvim mečevima četvrtfinala Kupa Srbije.
Najzanimljivije je bilo u Novom Sadu gde je Zvezda u derbiju savladala Vojvodinu sa 3:2 u setovima.
Spartak je na svom parketu pobedio Đerdap iz Kladova sa 3:1, a Ribnica je lako pobedila Mladi Radnik u Požarevcu sa 3:0.
U preostalom meču četvrtfinala sastaju se Partizan Vizura i kragujevački Radnički, a termin odigravanja te utakmice biće naknadno određen. Ravanš mečevi ove tri odigrane utakmice na programu su u petak, a trofej u Kupu brani Crvena zvezda. Kup Srbije, četvrtfinale: Spartak Ljig - Đerdap Kladovo 3:1 Mladi Radnik Požarevac - Ribnica Kraljevo 0:3 Vojvodina NS Seme - Crvena zvezda 2:3 Partizan Vizura - Radnički Kragujevac
