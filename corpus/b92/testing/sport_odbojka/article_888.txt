> Izvor: B92
> Datum: nedelja 27.10.2013.  
> Rubrika: sport_odbojka
> Naslov: Dirljiv gest navijača za Vujevića
> Članak:

Navijači Peruđe pokazali su veliko poštovanje i zahvalnost prema Goranu Vujeviću.
Oni su pred meč drugog kola sa Modenom odali počast njegovom preminulom petogodišnjem sinu Stefanu – uoči meča održan je minut ćutanja, a navijači su ubrzo okačili transparente podrške i veliku sliku dečaka. Vujević je bio dirnut pažnjom, a navijači su ga pozdravili velikim aplauzom.

