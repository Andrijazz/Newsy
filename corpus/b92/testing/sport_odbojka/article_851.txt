> Izvor: B92
> Datum: sreda 9.10.2013.  
> Rubrika: sport_odbojka
> Naslov: FIVB: Odbojkašice 7, odbojkaši 9.
> Članak:

Ženska odbojkaška reprezentacija nalazi se na sedmom mestu svetske rang liste FIVB, dok su odbojkaši Srbije deveti.
Odbojkašice zauzimaju isto mesto kao i pre mesec dana sa 153 boda na najnovijoj listi, dok je muška selekcija pala za dva mesta na deveto sa 169 bodova.
U obe konkurencije vodeća je reprezentacija Brazila. Kod dama je prate SAD i Japan, a u muškoj konkurenciji Rusija i Italija.
U konkurenciji kadetkinja i juniorki Srbija se trenutno nalazi na osmom mestu sa 134 boda, dok je muška kadetska i juniorska reprezentacija na 16. mestu sa 58 bodova. FIVB rang lista za seniorke: 1. (1) Brazil 320 2. (2) SAD 305 3. (3) Japan 291 4. (4) Italija 252 5. (5) Kina 229 6. (6) Rusija 195 7. (7) Srbija 153 8. (8) Dominska Republika 130 9. (9) Nemačka 126 10. (10) Južna Koreja 122 FIVB rang lista za seniore: 1. (1) Brazil 345 2. (2) Rusija 342 3. (3) Italija 286 4. (5) SAD 183 5. (4) Poljska 176 6. (9) Bugarska 173 7. (5) Kuba 171 7. (8) Argentina 171 9. (7) Srbija 169 10. (10) Nemačka 120
