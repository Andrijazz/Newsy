> Izvor: B92
> Datum: subota 14.12.2013.  
> Rubrika: sport_odbojka
> Naslov: WL: Zvezdi derbi, Partizan čuva vrh
> Članak:

Odbojkaši Partizana Vizure čuvaju prvo mesto u Viener štediše ligi sa maksimalnim učinkom posle devet kola.
Crno-beli su u subotu bili jedini domaćini koji su ostvarili pobedu, nadigrali su Spartak iz Subotice 3:1 (24:26, 25:22, 25:12, 25:19) posle preokreta.
U stopu ih prati najveći rival Crvena zvezda koja je slavila u derbiju protiv Vojvodine u Novom Sadu sa 3:0 (25:19, 25:23, 25:22).
Na gostovanjima su slavili još Ribnica protiv Jedinstva u Staroj Pazovi sa 3:1 i Mladi radnik u Ljugu protiv Spartaka 3:0. U nedelju igraju Radnički i Đerdap u Kragujevcu. U sledećem kolu igra se 'večiti derbi', Partizan dočekuje drugoplasiranu Crvenu zvezdu.
Crno-bele je do novog trijumfa nosio Milija Mrdak sa 23 poena, 18 je osvojio odlični Marko Nikolić, dok je sa 14 pomogao Neven Majstorović. Luka Medić je bio najzapaženiji u redovima Subotičana, a pratili su ga Uroš Kecman sa 12 i Miomir Crnjanski sa 11 poena. Partizan Vizura je posle preokreta slavio pobedu protiv Spartaka, pa je prvi deo ligaške sezone završio sa svih devet pobeda! Crno-beli su sačuvali dva boda viška pred novi, drugi okršaj sa prvim pratiocem Crvenom zvezdom. Odlično su Subotičani odigrali u prvom setu. Iako je Partizan nešto bolje krenuo i poveo sa 8:6, imao potom i minimalnu prednost na drugom obaveznom predahu (16:15), Spartak je uspeo da preokrene. Gosti su najpre poveli u završnici sa 21:20, a potom su blokom i servisom uspeli da dobiju prvi set - 26:24. Zadržali su gosti dobru igru i u drugom periodu, ali je Partizan tada bio na znatno višem nivou. Crno-beli su znatno poboljšali realizaciju napada, pa su ponovo imali dva poena viška na prvom (8:6), a potom i četiri na drugom tehničkom tajm-autu (16:12). Ovoga puta tu prednost nisu prokockali - 25:22. U nastavku meča gosti nisu imali snage da pruže otpor kao u prva dva seta. To posebno važi za treći period, u kojem je Partizan imao i duplo više poena od rivala (16:8). Nedugo potom Partzan je dobio ovaj set - 25:12. Bolji su Subotičani bili u četvrtom setu, držali su se u egalu do 7:7, ali je potom Partizan opet dodao gas. Poveli su crno-beli sa 16:12, potom i 21:14 i tu je bio kraj otpora hrabrih Subotičana - 25:19.
Sjajan je bio Dušan Petković sa 20 poena, baš kao i oba primača servisa, Lazar Koprivica (12) i Filip Stoilović (11). Sa druge strane, bolji od ostalih bili su Luburić sa 10 i Mihajlo Stanković sa 9. U derbi meču devetog kola Viner štetiše Super lige Crvena zvezda je posle samo tri seta došla do pobede protiv Vojvodine NS seme. Beograđani su do trijumfa došli posle samo 79 minuta igre. U sva tri seta na prvom tehničkom tajm-autu Zvezda je imala dva poena viška (8:6), a istu razliku sva tri puta je zadržala i na drugom obaveznom predahu (16:14). U prvom periodu gosti su lako uvećali razliku (21:15), a potom mirno priveli set kraju - 25:19. Ipak, problem za aktuelnog šampiona usledili su u drugom period. Vojvodina je tada uspela da preokrene i čak povede u završnici (21:20). Zvezda se nije predavala, pa je predvođena Dušanom Petkovićem uzvratila i duplirala prednost - 25:23. U trećem period Zvezda je kao i u prvom uspela da sačuva razliku i slavi osmu pobedu u devet mečeva ove sezone u Super ligi - 25:22.
Igrač meča u Ljigu bio je Tomo Micić sa 22 poena, dok ga je sa 11 dostojno pratio samo Ivica Jevtić. S druge strane dvocifren učinak imao je samo Radosav Dojčilović sa 12 poena. Mladi radnik je slavio trijumf u Ljigu protiv Spartaka, peti u sezooni. Mnogo lakše nego što je to bilo očekivano Požarevljani su došli do sva tri boda protiv ekipe koja je u prošlom kolu iznenadila Đerdap. Gosti su od starta nametnuli svoj ritam, preuzeli su kontrolu meča i odmah poveli (8:5). Kako je set odmicao razlika je samo rasla u korist Mladog radnika, koji je lako priveo ovaj period kraju - 25:20. Slično je bilo i u drugom setu, u kojem je doduše Spartak imao minimalnu prednost na prvom tehničkom tajm-autu (8:7). Ipak, brzo su Požarevljani preokrenuli i stekli "plus tri" (16:13). Uz sjajnog Tomu Micića gosti su potom lako duplirali prednost - 25:21. I u trećem setu Spartak nikako nije uspevao da se vrati u igru, iako je njihov trener Bogdan Veličković izmenama pokušavao da promeni ritam. Goste je do trijumfa vodio već pomenuti Tomo Micić sa 22 poena, a odličan je bio i nekadašnji reprezentativac Ivica Jevtić sa 11. Kod ekipe iz Ljiga najraspoloženiji je bio Radosav Dojčilović sa 12.
U pobedi Ribnice istakao se Mirko Radević sa 19 poena, 14 je osvojio Branislav Radović, dok su po 12 izborili Vladimir Usiljanin i Luka Marinković. Jedinstvo je predvodio Ivan Bubulj sa 16, Dragan Jovanović je osvojio 12, a Mihajlo Pajić i Miroslav Vrban po 11 poena. Teškom mukom Ribnica je došla do sva tri boda protiv Jedinstva u Staroj Pazovi. Domaćin je dobio prvi set, a potom pružio žestok otpor pre svega u trećem i četvrtom. Malo je nedostajalo da poslednjeplasirani tim u Super ligi otkine makar bod, a možda učini i nešto više. Sjajno je Jedinstvo igralo na početku meča. Poveli su domaći najpre sa 8:3, potom sa 16:9, a tek u završnici seta Ribnica je došla do igre. Za ovaj period bilo je prekasno - 25:19. Nije Boško Mačužić želeo ništa da menja. I bio je u pravu, njegovi izabranici su odlično odreagovali, primirli su prijem i znatno poboljšali igru. Sjajno je funkcionisao blok Kraljevčana, koji su zasluženo došli do izjednačenja - 25:19. A potom je usledila drama u trećem setu, i pored vođstva Ribnice u većem delu ovog perioda. Imali su gosti 16:12, ali im to nije bilo dovoljno. Jedinstvo je uspelo da preokrene (21:20), ali ne i da izdrži u neizvesnoj završnici - 26:24. U četvrtom setu su domaći opet bili daleko bolji nego u nekim prethodnim mečevima, ali je ipak Ribnica diktirala ritam i kontrolisala rezultat. Kraljevčani su ovoga puta poveli sa 16:13, potom i sa 21:17, a nedugo zatim su rešili meč u svoju korist - 25:22. Viener štediše liga, 9. kolo: Jedinstvo - Ribnica 1:3 (25:19, 19:25, 24:26, 22:25) Vojvodina NS seme - Crvena zvezda 0:3 (19:25, 23:25, 22:25) Partizan Vizura - Spartak Subotica 3:1 (24:26, 25:22, 25:12, 25:19) Spartak Ljig - Mladi radnik 0:3 (20:25, 21:25, 22:25) nedelja Radnički KG - Đerdap Tabela: 1. Partizan Vizura 9 9 0 27:5 26 2. Crvena zvezda 9 8 1 24:3 24 3. Vojvodina NS seme 9 6 3 21:14 17 4. Mladi radnik 9 5 4 17:18 14 5. Ribnica 9 4 5 18:19 13 6. Radnički 8 4 4 17:16 12 7. Đerdap 8 3 5 12:15 10 8. Spartak Ljig 9 3 6 10:22 8 9. Spartak Subotica 9 2 7 9:23 7 10. Jedinstvo 9 0 9 7:27 1
