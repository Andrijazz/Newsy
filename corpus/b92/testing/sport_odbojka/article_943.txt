> Izvor: B92
> Datum: ponedeljak 2.12.2013.  
> Rubrika: sport_odbojka
> Naslov: WL: Ubedljiva Zvezda prati Partizan
> Članak:

Odbojkaši Crvene zvezde savladali su sa maksimalnih 3:0 (25:18, 25:22, 25:18) Ribnicu u poslednjem meču sedmog kola Viener štetiše lige Srbije.
Crveno-beli su ostvarili šestu pobedu pa u stopu prate najvećeg rivala Partizan Vizuru koji jedini ima maksimalan učinak u sezoni. Ribnica je sedma sa dve pobede.
Zvezdu je predvodio kapiten Dušan Petković sa 16 poena, dok je 15 osvojio Filip Stoilović. Najbolji u timu iz Kraljeva bio je Radević sa 11 poena, dok je 9 osvojio Bojović.
Crvena zvezda je bila bolji rival, imala je pre svega sjajan servis, ali i odličnu realizaciju napada, posebno u prvom setu. Najviše zahvaljujući as poenima, ali i već pomenutim dobrim napadima crveno-beli su se najpre odlepili na plus četiri (16:12), a potom lako sačuvali prednost - 25:18. U drugom periodu sličan razvoj situacije. Ovoga puta proradio je i blok domaćih, koji inače nije bio tako dobar na ovom susretu, pa je Zvezda tri poena viška sa prvog obaveznog predaha (8:5) na drugom duplirala (16:10). U završnici su Kraljevčani zapretili, ali nisu imali snage za preokret - 25:22. Vrlo brzo je aktuelni šampion stekao prednost i u trećem setu, kad je vodio sa 8:3, potom u završnici i sa devet poena razlike (21:12). Do kraja Crvena zvezda je rutinski odradila posao i osvojila nova tri boda - 25:18. Dušan Petković je i ovoga puta bio najefikasniji, iako je njegovih 16 poena najmanje u jednom meču ove sezone. Ipak, kapiten je bio zaista sjajan, odigrao je gotovo bez greške. Crvena zvezda - Ribnica 3:0 (25:18, 25:22, 25:18) Dvorana: SC "Šumice". Gledalaca: 100. Sudije: Jovana Živanić i Goran Gradinski. Trajanje meča: 71 minut. Crvena zvezda: Okolić 5, Munćan, Stoković, Perić, Stoilović 15, Gmitrović, Koprivica 9, Milutinović 7, R. Jovanović, Petković 16, Buculjević 3, Vujić (libero). Trener: Duško Nikolić. Ribnica: Marinković 5, Stojsavljević 3, Usiljanin 6, Okošanović 8, Bojović 9, Močić (libero), Radović, Bićanin, Veljović 4, Milovanović, Radević 11, Kiković (libero). Trener: Boško Mačužić. Wiener štetiše liga, 7. kolo:Crvena zvezda - Ribnica 3:0 (25:18, 25:22, 25:18) Jedinstvo - Spartak Subotica 1:3 (18:25, 19:25, 25:23, 19:25) Vojvodina NS seme - Mladi Radnik 3:2 (25:21, 25.14, 24:26, 19.25, 15:9) Partizan Vizura - Đerdap 3:0 (25.15, 25:20, 25:22) Spartak Ljig - Radnički 0:3 (22:25, 23:25, 22:25) Tabela:1. Partizan Vizura 7 7 0 21:4 621:527 202. Crvena zvezda 7 6 1 18:3 534:415 183. Vojvodina NS seme 7 5 2 18:11 635:599 144. Radnički 7 4 3 16:13 625:611 125. Mladi Radnik 7 4 3 14:15 588:621 116. Đerdap 7 3 4 11:12 514:505 107. Ribnica 7 2 5 12:17 624:659 78. Spartak Subotica 7 2 5 8:17 525:583 79. Spartak Ljig 7 2 5 7:18 533:575 510. Jedinstvo 7 0 7 6:21 526:630 1
