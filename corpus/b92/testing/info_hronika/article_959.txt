> Izvor: B92
> Datum: utorak 8.04.2014  
> Rubrika: info_hronika
> Naslov: SD: Zlostavljao i mučio devojčice
> Članak:

Smederevo -- Smederevska policija uhapsila je P. G. (25), zbog postojanja osnova sumnje da je, na štetu nekoliko devojčica, izvršio krivično delo zlostavljanje i mučenje.
Pripadnici Odeljenja kriminalističke policije Policijske uprave u Smederevu uhapsili su P. G. (25) iz Smedereva, zbog postojanja osnova sumnje da je, na štetu nekoliko devojčica, izvršio krivično delo zlostavljanje i mučenje, saopštila je danas Policijska uprava u Smederevu.
On je osumnjičen da je od februara ove godine pratio nekoliko devojčica, uzrasta od četvrtog do sedmog razreda osnovne škole i ulazio za njima u zgrade u kojima stanuju. Kada bi ušao u zgradu i uverio se da u hodniku nema nikoga osim njih, on bi prošao pored žrtve, stao ispred nje, svlačio se i onanisao. Osumnjičenom će biti određeno policijsko zadržavanje, nakon koga će biti predat Osnovnom javnom tužiocu u Smederevu. Inspektori Policijske uprave u Smederevu pretpostavljaju da ima još žrtava i apeluju na roditelje da, ukoliko su im se deca poverila da su doživela ovakvo zlostavljanje, dođu u Policijsku upravu i to prijave, navedeno je u saopštenju.
