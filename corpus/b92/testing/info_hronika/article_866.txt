> Izvor: B92
> Datum: utorak 1.04.2014  
> Rubrika: info_hronika
> Naslov: Novo saslušanje Peurače zbog mita
> Članak:

Beograd -- Danas je saslušan direktor Inspektorata za rad Dragoljub Peurača zbog sumnje da je od vlasnika jedne firme tražio i dobio mito od 50.000 evra, saznaje RTS.
Inspektori kriminalističke policije su Peurači ponudili poligrafsko testiranje, ali je on to odbio.
Kako saznaje RTS, njegova izjava se ne poklapa sa izjavom oštećenog, niti sa dokazima koje su prikupili policija i tužilaštvo.
Da podsetimo, Peurači je određen pritvor zbog sumnje da je primio mito od 15.000 evra. Prošle nedelje u toj istrazi je saslušan i zamenik direktora BIA Dragan Marković, koji je juče podneo zahtev za razrešenje sa te funkcije. Mediji su objavili da Marković na saslušanju nije prošao poligraf.
