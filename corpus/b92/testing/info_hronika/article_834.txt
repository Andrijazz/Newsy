> Izvor: B92
> Datum: petak 28.03.2014  
> Rubrika: info_hronika
> Naslov: DB: Drašković bio "predmet obrade"
> Članak:

Beograd -- U Višem sudu nastavljeno ponovljeno suđenje trojici bivših radnika beogradskog centra Državne bezbednosti zbog neuspelog atentata na lidera SPO Vuka Draškovića
Na optuženičkoj klupi su nekadašnji šef beogradskog centra DB-a Milan Radonjić, načelnik odeljenja u tom centru za unutrašnji ekstremizam Ratko Romić koji su osumnjičeni i za učešće u ubistvu novinara Slavka Ćuruvije 1999, kao i bivši načelnik za spoljni ekstremizam Stevan Basta.
Na današnjem suđenju penzionisani radnik Državne bezbednosti Goran Kuzmanović posvedočio je da je lider SPO-a godinama bio "predmet obrade" službe jer se sumnjalo da preduzima aktivnosti koje bi mogle da ugroze ustavni poredak. "Bilo je poznato da Vuk Drašković ima stan u Budvi, što i ne čudi jer je bio pod obradom. U to proleće, 2000. godine bilo je neobično što odlazi u taj stan, jer je u Beogradu bilo značajnih političkih dešavanja. Nama je bilo indikativno što je baš tada odlazio", ispričao je Kuzmanović. Kuzmanović, kojeg je Bezbednosno informativna agencija (BIA) prethodno oslobodila čuvanja službene tajne, objasnio je da nije bilo ničeg neobičnog što su Basta i Romić odlazili u Budvu da prikupe informacije. On se seća da je Bastin zadatak je bio da sazna da li je moguće da se ugrade prislušni uređaji u Draškovićevu kuću. Takođe je svedočio o načinu rada službe. Na danasnjem suđenju saslušane su pripadnice DB-a Vera Stanković i Nadica Kosanić, koje su su sa Bastom i Romićem boravile u Budvi, na tajnom zadatku. Sva trojica optuženih od početka procesa negiraju da su izvršili bilo koje krivično delo i tvrde da su Draškovića pratili po pravilima službe da bi se utvrdilo da li ima uslova za postavljanje prislušnih uređaja, kao i da dokumentuju njegov eventualni tajni susret sa američkim diplomatom. Njima se ponovo sudi pošto je Apelacioni sud prošlog leta ukinuo prvostepenu presudu kojom su bili osuđeni na višegodišnje kazne zatvora. Ukinutom presudom Vikovića i fotografisali njegovu kuću u Budvi. Kako se navodi u optužnici, Radonjić je te fotografije posredno predao neposrednim izvršiocima neuspelog atentata - pripadnicima "Crvenih beretki" koji su već osuđeni na višedecenijske zatvorske kazne pred Specijalnim sudom - Branku Berceku, Leonidu Milivojeviću i Nenadu Iliću. Radonjić, Basta i Romić brane se sa slobode. Na teret im se stavlja krivično delo "ubistvo u pokušaju izvršeno pomaganjem".
