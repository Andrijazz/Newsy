> Izvor: B92
> Datum: Hronika		| četvrtak 27.03.2014  |  13:57
> Rubrika: info_hronika
> Naslov: Lebane: Uhapšena bivša direktorka
> Članak:

Lebane -- Pripadnikici policije u Leskovcu uhapsili su O.P.(1969) iz Lebana, bivšu direktorku JKP "Vodovod" iz tog mesta, jer se sumnja da je počinila 11 krivičnih dela.
Kako se navodi u saopštenju MUP-a, O.P. se teretri za zloupotrebe službenog položaja i falsifivanja službenih isprava.
"Osumnjičena je u svojstvu direktora JKP 'Vodovod' iz Lebana, prekoračenjem službenog ovlašćenja u toku 2013. zloupotrebila svoj službeni položaj tako što je od predviđenih novčanih sredstava JKP 'Vodovod' iz Lebana, koji su bili predviđeni Programom poslovanja i finansijskim planom za 2013. godinu i usvojeni od strane Upravnog odbora JKP 'Vodovod' i Skupštine opštine, na ime troškova neproizvodnih usluga, nenamenski potrošila na reprezentacije, ugostiteljske usluge, kupovinu odevnih stvari, telefona, službena putovanja i drugo", kaže se u saopštenju. Kako se dodaje, ona je na taj način nanela štetu JKP "Vodovod" iz Lebana od 2.570.800 dinara, a istovremeno za sebe pribavila protivpravnu imovinsku korist u iznosu od 471.066 dinara.
