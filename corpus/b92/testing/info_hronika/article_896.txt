> Izvor: B92
> Datum: Hronika		| četvrtak 3.04.2014  |  15:29 -> 17:38
> Rubrika: info_hronika
> Naslov: Policija radi na ubistvu Rakonjca
> Članak:

Beograd -- Dok javnost spekuliše šta su razlozi likvidacije Arkanovog telohranitelja Radeta Rakonjca, policija već ima neke tragove.
Nenad Marković, načelnik Uprave kirminalističke policije Beograd kaže za B92 da u Beogradu šest meseci nije bilo slične likvidacije.
"Ovo je prva likvidacija u tom periodu i treba da znači da su se gangovi, opasni klanovi međusobno sukobili, što mi u kontinuitetu pratimo, i imamo neke naznake koje bi nas dovele do rešenja ovog slučaja ili eventualng saznanja ko su mogući izvršioci ovog krivičnog dela", kaže on. Pored toga što je bio Arkanov telohranitelj, Rakonjac je bio blizak i Luki Bojoviću, koji je preuzeo "zemunski klan". Bojović, koji se nalazi u zatvoru u Španiji, u sukobu je sa porodicom Šaranović iz Crne Gore. Slobodan Šaranović uhapšen je u Podgorici zbog sumnje da je naručio ubistvo Lukinog brata Nikole, kao osvetu za ubistvo njegovog brata Branislava. Urednik u nedeljniku "Vreme", Filip Švarm, kaže da u organizovanom kriminalu nema sentimentalnosti i da se sve vrti oko novca. "Međutim, ako se neko ne osveti, onda u tim krugovima organizovanog kriminala počinje se govoriti da je taj slab, da nema dovoljno moći pa je on prinuđen da se sveti. Dakle, šta sve stoji iza ovih ubistava, da li su to osvete, da li je u pitanju neko ludilo, da li je u pitanju uklanjanje konkurenata sa određenih delova tih kriminalnih poslova u ovom momentu j eteško reći, ali kad se podvuče crta ispod svega jedna stvar uvek ostaje, a to je novac", rekao je on. Rade Rakonjac ubijen je dva dana nakon informacije o novim dokazima koji ukazuju na to da je ubistvo Željka Ražnatovića Arkana imalo političku pozadinu.
