> Izvor: B92
> Datum: sreda 26.03.2014  
> Rubrika: info_hronika
> Naslov: Dvoje ljudi povređeno u N. Beogradu
> Članak:

Beograd -- Tokom noći na Novom Beogradu dogodila su se dva saobraćajna udesa i povređene su dve osobe, od kojih je jedna prevezena u Urgentni centar.
U udesu koji se desio oko 6.00 na uglu Bulevara Nikole Tesle i ulice Trešnjin cvet povređen je vozač (40), rekla je portparolka Hitne pomoći Nada Macura i dodala da je on zbog povreda glave prevezen u Urgentni centar.
Motociklista (20) je u udesu do koga je došlo nešto posle ponoći u Ulici Jurija Gagarina, zadobio oguljotinu ruku i odbio prevoz u bolnicu. Hitna pomoć je tokom noći u Beogradu obavila 128 intervencije, od kojih 26 na javnim mestima. Prema rečima portparolke Hitne pomoći, lekarima su se najčešće javljali srčani bolesnici s bolom u grudima i astmatičari.
