> Izvor: B92
> Datum: utorak 8.04.2014  
> Rubrika: info_hronika
> Naslov: Priveden Bane Sanšajn
> Članak:

Beograd -- Policija pretresa stan osobe za koju se sumnja da je u nedelju prodala drogu Banetu Bojoviću pevaču grupe Sanšajn. Zbog posedovanja droge Bane Sanšajn priveden.
Blic piše da beogradska policija pretresa stan osobe, osumnjičenog dilera, na Novom Beogradu, a da je Bane Sanšajn uhapšen u nedelju kada je kod njega nađeno šest paketića "spida" i i kutija sa praškastim materijalom.
Prilikom privođenja, kako tvrdi taj list, Bane Sanšajn je napao policajca. On je priveden u policijsku stanicu Novi Beograd, gde mu je određeno zadržavanje od 48 sati. Tokom dana, oglasila se i policija saopštenjem u kom se navodi da su "policijski službenici PU za grad Beograd lišili slobode B. B. (45) zbog posedovanja sintetičke droge i pružanja aktivnog otpora i napada na policijske službenike i po nalogu Višeg tužilaštva odredili mu zadržavanje do 48 sati". Kako se navodi u saopštenju MUP, pregledom osumnjičenog, navodi se u saopštenju MUP, pronađeno je šest paketića sintetičke droge - amfetamin sulfata, takozvani spid. "On je, uz krivičnu prijavu, priveden nadležnom tužilaštvu. Operativnim radom, beogradska policija identifikovala je osobu od koga je osumnjičeni B. B., kupovao opojne supstance", navodi se u saopštenju. Pretresom stana gde je i uhapšen M. L. (33), dodaje se, pronađen je 81 paketić sintetičke droge najverovatnije "amfetamin sulfat" takozvanog spida, oko 120 grama marihuane i vagica za precizno merenje kesica za pakovanje. "Privedenom M. L. je po nalogu višeg tužioca doneto rešenje o zadržavanju do 48 sati", zaključuje se u saopštenju.
