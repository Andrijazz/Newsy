> Izvor: B92
> Datum: petak 4.04.2014  
> Rubrika: info_hronika
> Naslov: MUP zaplenio 460 bokseva cigareta
> Članak:

Kraljevo -- Policija u Kraljevo presekla je lanac trgovine akciznom robom pošto su u automobilu pronašli 460 bokseva cigareta.
Protiv A.M. (1980) i S.C. (1982) iz Novog Pazara podneta je krivična prijava, zbog osnova sumnje da su izvršili krivično delo nedozvoljena trgovina, saopštila je Policijska uprava Kraljeva.
Na državnom putu I B reda Kraljevo - Raška u Bogutovcu kod Kraljeva, večeras oko 19 časova, policijski službenici su prilikom kontrole putničkog motornog vozila marke "audi A6", novopazarske registracije, kojim je prema Kraljevu upravljao A.M. sa suvozačem S.C., u prtljažniku, pronašli 460 bokseva cigareta marke "san za koje nisu posedovali neophodnu dokumentaciju. Cigarete su pripadnici kriminalističke policije, uz potvrdu, oduzeli i po nalogu zamenika Osnovnog javnog tužioca u Kraljevu osumnjičene saslušali na okolnosti izvršenja ovog krivičnog dela, kaže se u saopštenju.
