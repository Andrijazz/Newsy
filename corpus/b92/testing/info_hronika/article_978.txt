> Izvor: B92
> Datum: sreda 9.04.2014  
> Rubrika: info_hronika
> Naslov: Uhapšen pedofil s lažnim profilom
> Članak:

Beograd -- Policija uhapsila Z.L. (35) iz Malog Zvornika zbog sumnje da je preko Fejsbuka stupao u kontakt sa decom i od njih tražio da mu šalju obnažene fotografije.
Određeno mu je zadržavanje do 48 sati i u zakonskom roku biće priveden u Posebnom tužilaštvu za visokotehnološki kriminal. Na teret mu se stavlja da je izvršio krivična dela prinuda i prikazivanje,pribavljanje i posedovanje pornografskog materijala i iskorišćavanje maloletnog lica za pornografiju.
MUP saopštava da je Z.L. stupao u kontakt sa maloletnim devojčicama i decom sa teritorije Srbije. Naime, policija je, sprovodeći akciju ''Armagedon", uhapsila Z.L. zbog sumnje da je u dužem periodu, lažno se predstavljajući kao Nikola Ivanović na društvenoj mreži "Fejsbuk", stupao u kontakt sa maloletnicima. Nakon zadobijanja njihovog poverenja zahtevao je da mu dostavljaju obnažene fotografije, posle čega bi ih pretnjama da će slike dostaviti njihovim roditeljima i poznanicima, a neretko i pretnjama silom, prinudio da mu putem veb kamera izvode eksplicitne pornografske predstave radi ličnog samozadovoljavanja. Snimke je sačuvao u mobilnom telefonu i lažnom profilu. Tako sačuvane video klipove osumnjičeni je nudio na prodaju za iznos od 3.000 do 5.000 dinara, a dostavljao ih je putem MMS poruka ili putem "'Fejsbuka". Radi potpunog rasvetljavanja krivičnih dela, Uprava kriminalističke policije pozvala je gradjane da ako, prepoznaju fotografiju lažnog profila Nikole Ivanovića sa "Fejsbuka" preko koje je osumnjičeni kontaktirao sa žrtvama i prinudjivao ih, obaveste najbližu policijsku stanicu i u prisustvu roditelja ili staratenja dostave potrebna obaveštenja ili da pozovu na telefon 064-734-08-42 Akciju su sproveli pripadnici Uprave kriminalističke policije, u koordinaciji sa Posebnim tužilaštvom za visokotehnološki kriminal. Pripadnici Uprave kriminalističke policije, u koordinaciji sa Posebnim tužilaštvom za visokotehnološki kriminal, sprovodeći akciju ''ARMAGEDON'' uhapsili su i odredili zadržavanje do 48 časova Z.L. (1979) iz Malog Zvornika, zbog postojanja osnova sumnje da je u dužem vremenskom periodu, lažno se predstavljajući preko društvene mreže ''Facebook'' kao Nikola Ivanović, stupao u kontakt sa maloletnim devojčicama i decom sa teritorije Republike Srbije. Nakon zadobijanja njihovog poverenja i lakomislenosti zahtevao je da mu dostavljaju obnažene fotografije, posle čega ih je pretnjama da će takve fotografije dostaviti njihovim roditeljima i poznanicima, a neretko i pretnjama silom, prinudio da mu putem veb kamera izvode eksplicitne pornografske predstave u cilju ličnog samozadovoljavanja. Snimke je sačuvao u svom mobilnom telefonu i lažnom profilu na društvenoj mreži ''Facebook''. Tako sačuvane video klipove osumnjičeni je nudio na prodaju za iznos od 3.000 do 5.000 dinara, a dostavljao ih je putem MMS poruka ili preko društvene mreže ''Facebook''. Osumnjičeni će u zakonskom roku biti priveden u Posebno tužilaštvo za visokotehnološki kriminal zbog sumnje da je izvršio krivična dela prinuda i prikazivanje, pribavljanje i posedovanje pornografskog materijala i iskorišćavanje maloletnog lica za pornografiju. U cilju potpunog rasvetljavanja krivičnih dela, Uprava kriminalističke policije moli sve građane da ukoliko prepoznaju fotografiju lažnog profila Nikole Ivanovića sa društvene mreže ''Facebook'' preko koje je osumnjičeni kontaktirao sa žrtvama i prinuđivao ih, obaveste najbližu policijsku stanicu i u prisustvu roditelja ili staratenja dostave potrebna obaveštenja ili da pozovu na telefon 064 / 734-08-42
