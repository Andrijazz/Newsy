> Izvor: B92
> Datum: Hronika		| četvrtak 10.04.2014  |  07:41
> Rubrika: info_hronika
> Naslov: BG: Dečak povređen u sudaru
> Članak:

Beograd -- Tri osobe, među kojima i jedan sedmogodišnji dečak lakše su povređene u nesrećama koje su se dogodile tokom noći u Beogradu, rečeno jeBeta u Hitnoj pomoći.
U ulici Branka Momira 91 u saobraćajnoj nesreći lakše je povređen dečak (7) koji je zbog povrede leđa prevezen u Institut za majku i dete.
Na auto-putu u smeru ka Zagrebu, na benzinskoj pumpi lakše je povređen radnik (32) koga je nepoznata osoba vukla od pumpe do Krivolačke ulice. Portparolka Hitne pomoći Nada Macura rekla je da ne zna na koji način je muškarac bio vučen i da je sreća što je on samo zadobio lakšu povredu kuka i oguljotine po glavi i telu. On je prebačen u Vojno-medicinsku akademiju (VMA). U saobraćajnoj nesreći koja se dogodila sinoć nešto pre ponoći na uglu Goce Delčeva i Otona Župančiča, lakše je povređen mladić (25) koji je zbog povrede vrata, levog ramena i nadlaktica prevezen u Kliničko-bolnički centar Zemun. Tokom noći bilo je 97 intervencija, od čega 16 na javnom mestu. Najviše su se javljali astmatičari, srčani i moždani bolesnici.
