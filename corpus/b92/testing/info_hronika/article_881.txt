> Izvor: B92
> Datum: sreda 2.04.2014  
> Rubrika: info_hronika
> Naslov: KG: 14 godina za pokušaj ubistva
> Članak:

Kragujevac -- Viši sud u Kragujevcu u ponovljenom postupku osudio na 14 godina zatvora dvojicu mladića iz Kragujevca zbog prebijanja maturanta Politehničke škole.
Darko R. je osuđen za ubistvo u pokušaju na zatvorsku kaznu od 10 godina, a Nikola Š. na četiri godine zatvora za pomaganje u pokušaju ubistva.
Portparolka Višeg suda Svetlana Simović rekla je agenciji Beta da je obojici produžen pritvor do pravosnažnosti presude. Darko R. i Nikola Š. su u novembru prošle godine bili osudjeni na iste zatvorske kazne kao i danas, posle ponovljenog sudskog postupka. Apelacioni sud je zbog bitne povrede odredaba krivičnog postupka predmet vratio Višem sudu u februaru 2014. godine na ponovno sudjenje. Darko R. je 28. marta 2013. godine zadao palicom više udaraca po glavi i telu maturantu Politehničke škole, koji je sedeo u kafiću preko puta te škole. Maturant je zbog zadobijenih povreda bio komi četiri meseca, a od jula prošle godine se lečio na klinici za rehabilitaciju "Dr Miroslav Zotović" u Beogradu iz koje se vratio kući prošlog petka, na godišnjicu nesreće. On i dalje ima problem sa vidom i govorom, hodom i koordinacijom pokreta, kao i pokretljivošću leve ruke.
