> Izvor: B92
> Datum: Hronika		| četvrtak 27.03.2014  |  14:32
> Rubrika: info_hronika
> Naslov: Kruševac:Uhapšena zbog malverzacija
> Članak:

Kruševac -- Kruševačka policija uhapsila je A. B. odgovorno lice u okviru Gradske uprave zbog postojanja sumnje da je izvršila krivično delo zloupotreba službenog položaja.
U nastavku suzbijanja koruptivnih krivičnih dela, policijski službenici Policijske uprave u Kruševcu u saradnji sa Osnovnim javnim tužilaštvom u Kruševcu, uhapsili su A. B., (51) iz Kruševca, odgovorno lice u okviru Gradske uprave, zbog postojanja osnova sumnje da je izvršila krivično delo zloupotreba službenog položaja, saopštio je danas MUP.
Krivičnom prijavom u redovnom postupku biće obuhvaćeno 12 odgovornih lica osnovnih škola sa teritorije Grada Kruševca, zbog postojanja osnova sumnje da su izvršili krivično delo zloupotreba službenog položaja. Osumnjičena A. B. je, od januara do avgusta 2013. godine, iskoristila svoj službeni položaj tako što je omogućila preduzeću ''Migomi kompani''d.o.o. Beograd da sa školama na području Grada Kruševca sklopi ugovore o prodaji 641 tone uglja "Breza". Ne poštujući potpisane ugovore, preduzeće ''Migomi kompani'' doo, isporučilo je školama ugalj ''Banovići'', a potom u julu i avgustu 2013. godine, u nameri sticanja koristi za sebe i preduzeće ''Migomi kompani''d.o.o., sa umišljajem podstrekla odgovorna lica osnovnih škola sa teritorije Grada Kruševca, da potpišu Anekse ugovora i prihvate isporučeni ugalj ''Banovići'' koji je lošijeg kvaliteta od ugovorenog uglja "Breza", a takodje, lošijeg kvaliteta od uglja "Soko", drugoplasiranog ponudjača koji je učestvovao u javnoj nabavci i koji je jeftiniji za 846.120 dinara. Za navedeni iznos naneta je šteta budžetu Grada Kruševca, a istovremeno, osumnjičena je sebi pribavila korist u iznosu od 146.000 dinara, koliko joj je uplaćeno na njen tekući račun, navedeno je u saopštenju.
