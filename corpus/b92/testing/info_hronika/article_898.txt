> Izvor: B92
> Datum: Hronika		| četvrtak 3.04.2014  |  13:02 -> 15:42
> Rubrika: info_hronika
> Naslov: Vlasnica agencije ubila staricu
> Članak:

Beograd -- Policija je uhapsila G. J. (54) iz Beograda zbog sumnje da je prošle godine ubila N. K. (76) iz koristoljublja, saopštio je danas MUP.
Telo N. K. iz Beograda pronađeno je 13. juna 2013. u njenom stanu u ulici Luke Vojvodića u Rakovici.
Kako se navodi u saopštenju, G. J. je vlasnica agencije za nekretnine preko koje je žrtva 2010. godine prodala stan, pa se sumnja da je novac koji je žrtva čuvala u kući bio motiv da osumnjičena nakon dve godine dodje kod nje i zadavi je. Osumnjičena je privedena nadležnom tužiocu, a akciju su sproveli inspektori Odeljenja za krvne i seksualne delikte beogradske kriminalističke policije.
