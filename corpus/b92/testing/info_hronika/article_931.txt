> Izvor: B92
> Datum: subota 5.04.2014  
> Rubrika: info_hronika
> Naslov: Novosađanin poginuo u sudaru
> Članak:

Novi Sad -- U saobraćajnoj nesreći koja se dogodila na autoputu u blizini Novog Sada, jedan Novosađanin (79) zadobio je teške telesne povrede od kojih je ubrzo preminuo.
U saobraćajnoj nesreći koja se protekle noći dogodila na autoputu u blizini Novog Sada, jedan Novosađanin (79) zadobio je teške telesne povrede od kojih je ubrzo preminuo u Kliničkom centru Vojvodine a drugi je lakše povređen, saopštila je Policijska uprava.
Nesreća se dogodila oko 1.30 sati, kada je S. V. (59) svojim automobilom, u kojem je nastradali bio suvozač, usled neprilagođene brzine udario u teretno vozilo koje se kretalo ispred njega. Protiv S. V. biće podneta krivična prijava za teško delo protiv bezbednosti javnog saobraćaja, navedeno je u saopštenju.
