> Izvor: B92
> Datum: sreda 26.03.2014  
> Rubrika: info_hronika
> Naslov: Uhapšeni direktori u Nišu
> Članak:

Niš -- Izvršni direktor Direkcije za izgradnju i funkcioner niškog URS-a Branislav Jovanović priveden je jutros, zajedno sa još sedam osoba osumnjičenih za korupciju.
Policija je potvrdila da su zbog sumnje da su budžet grada oštetili za skoro 13.5 miliona dinara privedeni, pored Jovanovića, i Miodrag Brešković, bivši direktor Direkcije, Branislav Jocić, njegov zamenik, Dragan K, pomoćnik za pravne poslove.
Takođe, privedeni su i Gorica Mitić, bivša direktorka Toplane i Milan Ogrizović, zamenika direktorke, Zoran B, vlasnik preduzeća "Urban 018" i Slaviša A. vlasnika građevinskog preduzeća "Kosanica", javljaju Južne vesti. Zbog teškog zdravstvenog stanja, bivša direktorka JKP "Gradska toplanaNiš" Gorica Mitić nije privedena u nišku policiju već će naknadno biti sprovedena u Više javno tužilaštvo u Nišu. Svim privedenima određen je pritvor od 48 sati. Oni su osumnjičeni za krivično delo "zloupotreba službenog položaja saizvršilaštvom" čime su oštetili budžet grada za skoro 13,5 miliona dinara. Policija sumnja da su osumnjičeni investitoru - preduzeću "Urban 018" i "Kosanica" iz Niša, svojim potpisima overili protokol, kojim se investitoru priznaju navodni troškovi izgradnje toplovoda i dozvoljava priključenje na toplovodnu mrežu nekoliko objekata, a bez plaćanja naknade za toplifikaciju. Po isteku mere zadržavanja, osumnjičeni će, s krivičnom prijavom, biti sprovedeni u Više javno tužilaštvo u Nišu. Više o tome pogledajte u našem prilogu:
