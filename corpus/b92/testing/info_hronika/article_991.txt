> Izvor: B92
> Datum: Hronika		| četvrtak 10.04.2014  |  00:22
> Rubrika: info_hronika
> Naslov: Sudar komunalaca i putničkog auta
> Članak:

Beograd -- Automobil komunalne policije sudario se večeras oko 23.40 sati sa putničkim vozilom na raskrsnici Otona Župančića i Goce Delčeva u Beogradu, javlja Blic.
U nezgodi nema povređenih, ali je pričinjena veća materijalna šteta.
Prema pisanju Blica, putničkim automobilom upravljala je žena, dok su se u drugom vozilu nalazila trojica komunalnih policajaca. Komunalni policajci nisu hteli da komentarišu nezgodu dok na uviđaj ne dođu pripadnici saobraćajne policije.
