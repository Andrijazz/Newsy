> Izvor: B92
> Datum: sreda 2.04.2014  
> Rubrika: info_hronika
> Naslov: Progutao kesicu droge zbog racije
> Članak:

Prokuplje -- U prokupačku bolnicu hitno je odveden jedan žitelj tog mesta koji je tokom intervencije policije, progutao kesicu u kojoj je, kako se veruje, heroin.
Predstavnica bolnice Irena Kovačević je danas rekla da je M.V. (28) spasen ispiranjem želuca čime je izvadjena kesica droge.
Policija je saopštila da je M.V, kada ga je patrola zaustavila na ulici, izvadio kesicu, stavio je u usta i progutao. U kesici je 0,3 grama praška, veruje se - heroina. Policija je najavila da će protiv osumnjičenog podneti krivičnu prijavu tužiocu zbog krivičnog dela nedozvoljenog posedovanja droge.
