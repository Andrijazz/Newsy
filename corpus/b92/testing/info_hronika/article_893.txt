> Izvor: B92
> Datum: sreda 2.04.2014  
> Rubrika: info_hronika
> Naslov: Povređen u tuči na Zelenom Vencu
> Članak:

Beograd -- Muškarac star oko 33 godine povređen je oko 01.35 časova u tuči na Zelenom Vencu u Beogradu, izjavila je jutros Tanjugu portparol Hitne pomoći Nada Macura.
Muškarac je u tuči na Zelenom Vencu ispred broja 10 zadobio povrede lica, a prevezen je u Urgentni centar, rekla je Macura.
Hitna pomoć je tokom noći u Beogradu obavila 107 intervencija od kojih osam na javnim mestima, a za protekla 24 sata ukupno 250 intervencija od kojih 85 na javnim mestima, precizirala je Macura. Portparol Hitne pomoći je savetovala nošenje adekvatne odeće i obuće, uzimanje toplih i voćnih napitaka, čajeva i antioksidanata. Starije osobe bi trebalo što češće da se odmaraju, dodala je Macura i savetovala kontrolu arterijskog krvnog pritiska.
