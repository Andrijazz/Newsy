> Izvor: B92
> Datum: Hronika		| četvrtak 3.04.2014  |  12:56 -> 14:09
> Rubrika: info_hronika
> Naslov: Dojava o bombi u Kasacionom sudu
> Članak:

Beograd -- Zgrada Vrhovnog kasacionog suda je evakusiana zbog anonimne dojave o postavljenoj bombi. KD ekipe policije su utvrdile da je dojava bila lažna.
Anonimna dojava da je postavljena bomba stigla je preko telefonske centrale suda u 11.20 sati i po odluci predsednika suda zaposleni i stranke su napustile objekta, rečeno je Tanjugu u Ministarstvu unuitaršnjih poslova.
Specijalne kontradiverzione ekipe policije izvršile su pregled zgrade i u 12.25 sati utvrdile da je dojava o postavljenoj bombi bila lažna, naveli su u MUP. Predsednik Vrhovnog kasacionog suda u Beogradu Dragomir Milojević izjavio je da je anonimna dojava o bombi, koja je stigla danas nešto pre 12.00 časova, bila lažna. "Ja sam naložio da svi zaposleni napuste radna mesta i pozvao policiju. Kontradiverziona policija utvrdila je da je dojava lažna i da nema nikakve opasnosti, nakon čega su zaposleni vraćeni u zgradu", rekao je Milojević agenciji Beta. Dodao je da su anonimni pozivi s informacijom o bombi stigli dva puta, kao i da je ovo prvi ovakav slučaj otkako se Vrhovni kasacioni sud nalazi u zgradi u Nemanjinoj ulici 9 u Beogradu, od januara 2010. U toj zgradi su takodje smešteni Apelacioni, Privredni apelacioni, Upravni i Vrhovni sud, s oko 800 zaposlenih.
