> Izvor: B92
> Datum: utorak 8.04.2014  
> Rubrika: info_hronika
> Naslov: Kondukterka ispala iz autobusa
> Članak:

Niš -- Kondukterka autobusa u gradskom saobraćaju povređena je oko 17 časova kada je ispala kroz vrata tokom vožnje, rečeno je Tanjugu u niškoj policiji.
Kondukterka S.M.(19) povređena je kada se otkinula ručka na vratima za koju se držala dok su vrata bila otvorena da bi autobus bio provetren, rekli su u policiji.
Kondukterka je prebačena u niški Klinički centar, a policija je obavila uviđaj.
