> Izvor: B92
> Datum: petak 11.04.2014  
> Rubrika: info_hronika
> Naslov: Poslali marihuanu poštom u Srbiju
> Članak:

Beograd -- Carinici su danas na carinskoj ispostavi Pošta Beograd, kontrolom poštanskih pošiljaka koje su stigle iz inostranstva, otkrili manju količinu marihuane.
Dve kese "Cannabis tea" i špric, otkriveni su u pošiljci koja je pristigla iz Holandije za jednog našeg državljanina, saopštila je Uprava carine.
S obzirom na to da se radi o opojnoj drogi, otkriveni kanabis je predat u dalju nadležnost Ministarstva unutrašnjih poslova, navodi se u saopštenju.
