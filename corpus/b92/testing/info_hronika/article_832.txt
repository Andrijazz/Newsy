> Izvor: B92
> Datum: petak 28.03.2014  
> Rubrika: info_hronika
> Naslov: Pronađeno telo nestalog mladića
> Članak:

Požega -- Spasioci Gorske službe spasavanja Srbije pronašli su danas telo Đorđa M. (23) iz Požege, koji je nestao u sredu, 19. marta, saopšteno je večeras.
Ekipe Gorske službe spasavanja Srbije, zajedno sa pripadnicima Kluba za ekstremne i borilačke sportove "Soko" iz Požege, od ranih jutarnjih sati nastavili su pretragom terena u okolini Požege i oko 15.30 pronašli telo mladića.
"Gorska služba spasavanja Srbije apeluje na javnost da se slučajevi nestanka lica prijavljuju, kao i da policija po dobijanju informacija odmah kontaktira našu službu, jer je to jedini način da pretrage budu dovoljno brze i efikasne", navodi se u saopštenju. U saopštenju se ne navodi na koji način je mladić izgubio život.
