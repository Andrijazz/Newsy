> Izvor: B92
> Datum: ponedeljak 31.03.2014  
> Rubrika: info_hronika
> Naslov: BG: Šestoro povređeno u tri udesa
> Članak:

Beograd -- Tokom noći u Beogradu dogodila se tri saobraćajna udesa u kojima je povređeno šest osoba, među kojima i jedno dete, izjavila portparol Hitne pomoći Nada Macura.
Jedan mladić je povređen kada mu je na glavu pala košarkaška konstrukcija.
Mladić star 17 godina povredjen je sinoć oko 19 časova kada mu je u Ulici Gandijeva 23 A u parkiću na glavu pala košarkaška konstrukcija, rekla je Macura.
Sa povredom tela, razderotinom glave i sa neurološkim reakcijama mladić je prevezen na odeljenje za reanimaciju Urgentnog centra, istakla je portparol Hitne pomoći. Tri osobe povredjene su u udesu, koji se dogodio oko 21.55 časova u Ulici Vladimira Tomanovića, rekla je Macura. Vozač star 27 godina zadobio je povredu glave i razderotinu čela i prevezen je u Urgentni centar, a žena stara 37 godina povredu grudnog koša. Devojčica uzrasta osam godina zadobila je povredu desnog lakta i bol u stomaku, a prevezena je u Dečiju kliniku u Tiršovu ulicu, navela je Macura. U udesu oko 19.15 časova u Ulici Jurija Gagarina ispred "Delta sitija" osoba stara 63 godine zadobila je istezanje vrata, a prevezena je u KBC Zemun, istakla je Macura. Dve osobe su povredjene u udesu oko 19.05 časova na Kružnom putu kod skretanja za Avalski put, rekla je Macura. Žena stara 40 godina zadobila je povredu grudnog koša, ali je odbila prevoz u bolnicu, a ženska osoba stara oko 72 godine je imala hipertenziju i prevezena je u Urgentni centar. Hitna pomoć je tokom noći u Beogradu obavila 104 intervencije od kojih 15 na javnim mestima, a lekarima su se najčešće obraćali astmatičari, srčani bolesnici, osobe sa hipertenzijom i dijabetičari, dodala je Macura.
