> Izvor: B92
> Datum: ponedeljak 7.04.2014  
> Rubrika: info_hronika
> Naslov: Popisivao struju i napao devojčicu
> Članak:

Požarevac -- Požarevačka policija podnela je krivičnu prijavu protiv Gorana P.(50) iz Požarevca zbog sumnje da je činio nedozvoljene polne radnje sa devojčicom.
Osnovano se sumnja da je radnik "Elektromorave" Goran P, očitavajući stanje električnog brojila u jednom požarevačkom domaćinstvu, dodirivao, štipao i privlačio sebi jednu devojčicu želeći da je poljubi, rekla je za agenciju Beta portparolka policije Jasmina Tišma.
Devojčica je pozvala roditelje, koji tada nisu bili kod kuće pa je slučaj prijavljen policiji. Policija je zamolila građane da se obrate policiji ukoliko znaju za slične slučajeve sa osumnjičenim. Krivična prijava protiv osumnjičenog podneta je Osnovnom javnom tužilaštvu u Požarevcu.
