> Izvor: B92
> Datum: petak 4.04.2014  
> Rubrika: info_hronika
> Naslov: Ivanu Živkovu prete putem SMS-a
> Članak:

Novi Sad -- Ivan Živkov, bivši šef kabineta Gorana Kneževića, izjavio da policija još uvek nije otkrila ko stoji iza pretnji koje su mu upućene.
On kaže da je prijavu policiji podneo pre mesec dana.
Živkov je medijima dostavio i tekst preteće SMS poruke u kojoj piše: "Prekini da laješ i ucenjuješ ili ćemo te poslati na paraolimpijske igre", dodajući da je tu poruku primio 4. marta, ali da do sada nije o tome obaveštavao javnost kako ne bi ometao istragu i da slučaj ne bi bio zloupotrebljen u izbornoj kampanji.
"Smatram da pretnja ima političku pozadinu pa sam o tome pismom obavestio i Aleksandra Vučića, prvog potpredsednika Vlade Srbije zaduženog za odbranu, bezbednost i borbu protiv korupcije i kriminala", naveo je Živkov. Ivan Živkov je u proteklim mesecima u više navrata iznosio oštre optužbe protiv Gorana Kneževića za navodne malverzacije za vreme njegovog ministarskog mandata.
