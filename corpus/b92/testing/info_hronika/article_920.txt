> Izvor: B92
> Datum: petak 4.04.2014  
> Rubrika: info_hronika
> Naslov: 17-godišnjak preminuo na treningu
> Članak:

Smederevo -- Sedamnaestogodišnji Lazar Simjanović iz Smedereva umro je u sinoć posle treninga u Veslačkom klubu Smederevo.
U saopštenju kluba navodi se da je Simjanović redovno obavljao lekarske preglede i da nije imao zdravstvenih problema.
"Njemu je pozlilo tokom treninga sinoć oko 21 sat. Odmah je prevezen u Urgentni centar smederevske bolnice, gde je kasnije i preminuo. Lazar je, kao i svi članovi veslačkog kluba, redovno obavljao lekarske preglede, a poslednji put 6. februara, iako nije bio deo takmičarske ekipe. Veslanjem se bavio rekreativno, tri - četiri puta nedeljno i nije učestvovao na veslačkim takmičenjima na vodi, samo je prošle godine učestvovao na takmičenju na veslačkim ergometrima. Uprava kluba izjavljuje najiskrenije saučešće porodici preminulog Lazara", navodi se u saopštenju. Simjanovićeva smrt je druga u ovom klubu u poslednje dve godine, nakon što je u junu 2012. godine, tokom treninga, preminuo reprezentativac i olimpijski kandidat Nemanja Nešić.
