> Izvor: B92
> Datum: subota 29.03.2014  
> Rubrika: info_hronika
> Naslov: Čačak: Dete povređeno u pucnjavi
> Članak:

Čačak -- U Čačku je sinoć oko 22.30 sata izvršeno krivično delo teško ubistvo u pokušaju na M.R. (40) iz Čačka i njegovo sedmogodišnje dete, saopštila čačanska policija.
Postoje osnovane sumnje da je izvršilac krivičnog dela u ulici Devet Jugovića B.A. (34) iz Čačka i za njim policija intezivno traga, navodi se u saopštenju Plicijske uprave.
On je sinoć, kako se navodi, iz vozila u pokretu, ispalio više hitaca iz vatrenog oružja u pravcu vozila u kojem su se nalazili M.R. i njegovo sedmogodišnje dete, koje je tom prilikom zadobilo lake telesne povrede, odnosno ima ogrebotine lica od stakla. Uviđaj su po ovlašćejnu zamenika višeg javnog tutžioca u Čačku, obavili policijski službenici Policijske uprave iz tog grada, dodaje se u saopštenju.

Čačanska policija pozvala je danas građane da ukoliko primete putničko motorno vozilo marke "audi A8, crne metalik boje, registarskih oznaka BG-678-AE odmah prijave najbližoj stanici, jer je, kako navode, njime upravljao B.A. (34) iz Čačka koji se sumnjiči da je izvršio krivično delo teško ubistvo u pokušaju.
