> Izvor: B92
> Datum: Hronika
> Rubrika: info_hronika
> Naslov: 7,5 godina za ubistvo iz nehata
> Članak:

Beograd -- Viši sud u Beogradu osudio Aleksandra Đurđevića (27) na sedam i po godina zatvora jer je 18. maja 2013. iz nehata, ubio Milicu Vojvodić (21).
On je devojku pogodio hicem u glavu, iz pištolja za koji nije imao dozvolu, a ona je četiri dana kasnije preminula u bolnici. Incident se dogodio u jednom kafiću u Bulevaru kralja Aleksandra, dok je Đurđević pokušavao da privuče pažnju nastradale devojke, koja mu se dopadala.
Dok je mahao pištoljem on je opalio, a metak je devojku pogodio u glavu. Iako je delo počinio slučajno, Đurđević je odlukom sudskog veća osuđen na maksimalnu kaznu za nehat. Vojvodićeva je bila student Filološkog fakulteta.
