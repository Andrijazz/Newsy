> Izvor: B92
> Datum: petak 11.04.2014  
> Rubrika: info_hronika
> Naslov: Napad na odbor Zajedno za Srbiju
> Članak:

Obrenovac -- Zajedno za Srbiju saopštila je večeras da su nepoznata lica izvršila vandalski napad na prostorije opštinskog odbora te stranke u Obrenovcu.
ZZS je navela da je razbijeno staklo na ulazu i pričinjena materijalna šteta na prostorijama obrenovačkog dbora.
Iz te stranke apelovali su na sve učesnike u političkom životu Srbije - političke organizacije i pojedince - da se sve razlike u političkim pozicijama rešavaju na način primeren civilizovanom i demokratskom društvu, pre svega demokratskim sučeljavanjem mišljenja. ''Za akte besmislenog vandalizma nikako ne sme biti mesta u političkom životu Srbije, a posebno ne u trenutku kada se svi zajedno nalazimo pred ogromnim poslom na rešavanju brojnih problema sa kojima se kao društvo suočavamo'', istaknuto je u saopštenju, u kojem se najoštrije osudjuje napad na prostorije ZZS u Obrenovcu.
