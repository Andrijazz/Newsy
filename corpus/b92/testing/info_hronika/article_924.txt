> Izvor: B92
> Datum: petak 4.04.2014  
> Rubrika: info_hronika
> Naslov: Noć u BG: Muškarac ranjen nožem
> Članak:

Beograd -- Tokom noći u Beogradu jedna osoba zadobila ubodnu ranu nanetu nožem, a dogodio se i jedan saobraćajni udes u kojem su tri lica povređena, izjavila Nada Macura.
Muškarac star oko 60 godina oko 20.35 časova u Ulici Vladimira Tomanovića na Voždovcu zadobio je ubodnu ranu nanetu nožem u predelu desne strane stomaka, rekla je portparolka Hitne pomoći.
Povredjeni muškarac prevezen je na odeljenje za reanimaciju Urgentnog centra, istakla je portparol Hitne pomoći. Tri osobe povredjene su u saobraćajnom udesu, koji se dogodio oko 23.40 časova Beogradskoj ulici u Sremčici, istakla je Macura. Mladić star 20 godina zadobio je povredu glave, drugi mladić star 20 godina istezanje vrata, a treći muškarac star 30 godina razderotinu na čelu, rekla je Macura. Sva trojica su prevezeni u Urgentni centar, dodala je portparol Hitne pomoći. Hitna pomoć je tokom noći u Beogradu obavila 95 intervencija od kojih 11 na javnim mestima, precizirala je Macura.
