> Izvor: B92
> Datum: sreda 9.04.2014  
> Rubrika: info_hronika
> Naslov: Turčin švercovao heroin za Sriju
> Članak:

Beograd -- Državljanin Turske N.T. (46) uhapšen je na graničnom prelazu Gradina zbog pokušaja šverca narkotika iz Turske u Srbiju, saopštio je MUP.
Kod njega je, kako se navodi u saopštenju, prilikom pretresa pronađeno preko dva kilograma heroina, upakovanih u četiri paketa, koji su mu bili oblepljeni oko nogu.
Zaplenjeni heroin bio je namenjen za prodaju na ilegalnom tržištu u Srbiji, izuzetno je visokog kvaliteta, vrednosti oko 150 hiljada evra, saopštila je policija. N. T. je uhapšen u akciji pojačane kontrole na graničnim prelazima.
