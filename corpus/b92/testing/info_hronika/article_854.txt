> Izvor: B92
> Datum: ponedeljak 31.03.2014  
> Rubrika: info_hronika
> Naslov: Poginuo mladić kod Grocke
> Članak:

Smederevo -- Mladić (21) iz Smedereva poginuo je u sudaru u 16.15 na Smederevskom putu, nedaleko od Grocke, kada je autom naleteo na autobus, javlja Blic.
On je, prema prvim informacijama, "golfom" naleteo na autobus "Laste" i na mestu ostao mrtav.
Hitna pomoć, koja je ubrzo stigla u Brestovik kod Grocke na mesto tragedije, mogla je, nažalost, samo da konstatuje smrt. Jedna osoba iz autobusa požalila se na lakše povrede i njoj su medicinari Hitne pomoći na licu mesta ukazale pomoć, saznaje "Blic". Okolnosti pod kojima je u ovoj teškoj saobraćajnoj nesreći poginuo mladi vozač još se utvrđuju, a policija je obavila uviđaj. Zbog uviđaja je bio obustavljen i saobraćaj na Smederevskom putu.
