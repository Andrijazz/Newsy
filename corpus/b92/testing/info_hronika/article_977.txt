> Izvor: B92
> Datum: sreda 9.04.2014  
> Rubrika: info_hronika
> Naslov: Bane Sanšajn bez komentara
> Članak:

Beograd -- Frontmen Sanšajna Bane Bojović pušten da se brani sa slobode, nakon što ga je policija privela zbog posedovanja narkotika i pružanje otpora prilikom privođenja.
Beogradska štampa navodi da je Bane Sanšajn pušten da se brani sa slobode jer je nadležno tužilaštvo utvrdilo "da ne postoje razlozi za određivanje pritvora".
Policija je juče saopštila da je Bane Sanšajn priveden zbog poosedovanja sintetičke droge i pružanja aktivnog otpora i napada na policijske službenike.
Policija je uhapsila M. L. (33), osumnjičenog da je Bojoviću prodao drogu. Kod njega je kako navodi MUP pronađen 81 paketić sintetičke droge najverovatnije "amfetamin sulfat" takozvanog spida, oko 120 grama marihuane i vagica za precizno merenje kesica za pakovanje. Bane Sanšajn nije želeo da za beogradsku štampu komentariše ovaj slučaj, ali prenose da se oglasio na društvenoj mreži "Fejsbuk gde je napisao da je pod velikim pritiskom on i njegov advokat o ujedno se zahvalio svima koji ga podržavaju.
