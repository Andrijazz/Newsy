> Izvor: B92
> Datum: ponedeljak 31.03.2014  
> Rubrika: info_hronika
> Naslov: Lažni policajci "operišu" po NS
> Članak:

Novi Sad -- Ranko Marković iz novosadske policije kaže da je policija rasvetlila četiri slučaja razbojništva tokom kojih su se osumnjičeni lažno predstavljali kao policajci
Reč je o prevari u kojoj su najčešće zajedno "operisale" prostituke i njihovi makroi, a prevaranti su sami napravili lažne isprave tako što su fotokopirali policijsku značku i dopisali lažno ime i prezime.
"Prostitutke su odvodile mušterije u šumu koja se nalazi pokraj Kaćke petlje. Makroi bi presretali njihove mušterije, predstavljajući se kao policajci i tražili im novac. Otimali su sve što su pronašli, pa i mobilne telefone. Ljudi su iz straha da ne budu uhapšeni predavali sve. Međutim, akcijom policije, razbojništva su prekinuta", objašnjava Marković za 24 sata. Kaže da nije retkost ni da lažni policajci zaustavljaju ljude u automobilima, i to na glavnim putevima.
"Ubedio" čoveka da je diler Čoveka sa suprugom zaustavio je prevarant u civilu i pokazao lažnu legitimaciju. Govorio je da je vozač osumnjičen jer je trgovao drogom, čak je u sve to ubedio i njegovu suprugu. U jednom momentu je navodno pozvao kolege da krenu da hapse nesretnog čoveka, te da će čitavu akciju stopirati ukoliko mu plati 1.200 evra. Srećom, sugrađaninu je situacija bila sumnjiva, pa je obavestio policiju, pa je lažni policajac "pao" na primopredaji 1.200 evra.
"Ubedio" čoveka da je diler
Čoveka sa suprugom zaustavio je prevarant u civilu i pokazao lažnu legitimaciju. Govorio je da je vozač osumnjičen jer je trgovao drogom, čak je u sve to ubedio i njegovu suprugu. U jednom momentu je navodno pozvao kolege da krenu da hapse nesretnog čoveka, te da će čitavu akciju stopirati ukoliko mu plati 1.200 evra. Srećom, sugrađaninu je situacija bila sumnjiva, pa je obavestio policiju, pa je lažni policajac "pao" na primopredaji 1.200 evra.
"Bilo je slučajeva da su razbojnici u lažnim uniformama zaustavljali ljude dok su bili u vozilima. Zatim bi ih izvukli iz vozila vezali, otimali novac i sve vredno što imaju sa sobom", kaže Marković. Pojedini lažni policajci poseduju i rotaciono svetlo, pa su presretali vozila koja su prevozila novac. Vozač bi zaustavio vozilo kako bi sarađivao sa policijom, ali od saradnje nije bilo ništa, jer bi ubrzo ostao bez novca koji je prevozio. "Lažni policajci koriste policijske sindikalne stare isprave i na razne načine se dovijaju kako bi isprava bila što bliža originalu. Međutim, ljudi treba da znaju da na svakoj znački koju policajac nosi sa sobom mora biti poseban broj. Ako nisu sigurni, građani uvek mogu pozvati broj 192 i proveriti o čemu se radi. Istovremeno, ne bi trebalo da zaustavljaju svoja vozila na putu, ako pokraj policajca nema automobila sa natpisom i svim obeležjima, kako do prevare ne bi došlo", upozorava Marković. U toku prošle i 2012. godine policija je zabeležila osam slučajeva lažnog predstavljanja, za šta je zaprećena novčana i kazna zatvora do tri godine.
