> Izvor: B92
> Datum: Hronika		| četvrtak 10.04.2014  |  12:55 -> 14:00
> Rubrika: info_hronika
> Naslov: Novi Sad: Pucnjava usred bela dana
> Članak:

Novi Sad -- U pucnjavi oko 11 časova u Novom Sadu, na Temerinskom putu kod broj 6, ranjena je jedna osoba. Druga osoba je uhapšena.
Portparol Policijske uprave Novi Sad Mileva Tomić je kazala da je za sada jedna osoba, za koju se sumnja da je učestvovala u pucnjavi, uhapšena, a da je druga prevezena u Klinički centar Vojvodine sa lakšim telesnim povredama.
Uhapšen je S.T. (23), koji je prilikom hapšenja bacio oružje koje je policija kasnije pronašla, dok je lakše povređeni S.O (29). Prema rečima Tomićeve, u toku je istraga ovog događaja nakon koje će biti poznato više detalja o samom incidentu i broju učesnika u njemu. Portparol Kliničkog centra Vojvodine Jelena Jurišin rekla je Tanjugu da je S.O. primljen u Urgentni centar sa lakim telesnim povredama. Prema njenim rečima, nakon ukazane lekarske pomoći on je otpušten iz Urgentnog centra.
