> Izvor: B92
> Datum: nedelja 6.04.2014  
> Rubrika: info_hronika
> Naslov: Noć u BG: Mladić povređen u udesu
> Članak:

Beograd -- Jedan mladić (21) lakše je povređen u saobraćajnoj nesreći u Beogradu, rečeno je jutros agenciji Beta u gradskoj službi Hitne pomoći.
U nesreći koja se dogodila nešto pre 22 časa sinoć, na Ovčanskom putu suvozač (21) je istegnuo vrat, zbog čega je prebačen u Urgentni centar.
Kako je rekla portparolka Hitne pomoći Nada Macura, prethodna noć je bila mirnija sa 15 intervencija na javnom mestu, ali je zato, kako je navela, dan bio veoma naporan sa četiri saobraćajne nesreće i 141 intervencijom. Tokom noći, bilo je 99 intervencija, a Hitnoj pomoći najviše su se javljali srčani bolesnici i astmatičari.
