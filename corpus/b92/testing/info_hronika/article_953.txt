> Izvor: B92
> Datum: ponedeljak 7.04.2014  
> Rubrika: info_hronika
> Naslov: BG: Devojčica povređena u udesu
> Članak:

Beograd -- Pet osoba povređeno, od kojih i dvogodišnja devojčica, u saobraćajnoj nesreći koja se dogodila u beogradskoj opštini Palilula, rečeno u Službi hitne pomoći.
Portparolka Hitne pomoći Nada Macura rekla je da se nesreća dogodila sinoć oko 21 sat u Ulici Jovanke Radaković, a intervenisale su dve lekarske ekipe.
Vozač (60) je povredio glavu i vrat, žena (30) ima povrede glave, a sumnja se da dvogodišnja devojčica ima potresa mozga. Povredjeni su jos jedan muškarac (29) i jedna žena (27), koji imaju povrede glave, vrata i ramena. Svi povredjeni su prebačeni na Urgentni centar. Lekarske ekipe su prošle noći imale 109 intervencija, od čega 11 na javnom mestu. Najviše su se za pomoć javljali astmatičari i kardio-vaskularni bolesnici.
