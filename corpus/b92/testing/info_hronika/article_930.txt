> Izvor: B92
> Datum: subota 5.04.2014  
> Rubrika: info_hronika
> Naslov: Novi Sad: Sprečen obračun navijača
> Članak:

Novi Sad -- Novosadska policija sprečila je tuču dve grupe navijača, zakazanu na Oficirskoj plaži i legitimisala više osoba, od kojih je privela četvoricu.
Novosadska policija sprečila je tuču dve grupe navijača, zakazanu na Oficirskoj plaži u Petrovaradinu i legitimisala više osoba, od kojih su četvorica dovedena u službene prostorije, saopštila je danas Policijska uprava u Novom Sadu.
Novosađaninu K. Ž. (19), jednom od učesnika obračuna koji je bio zakazan za petak, posle odobrenja nadležnog tužioca određeno je zadržavanje do 48 sati jer je kod sebe imao pištolj u nelegalnom posedu. K. Ž. će u zakonskom roku biti doveden na saslušanje sudiji za prethodni postupak, uz krivičnu prijavu za nedozvoljeno držanje i nošenje oružja, navedeno je u saopštenju.
