> Izvor: B92
> Datum: sreda 26.03.2014  
> Rubrika: info_hronika
> Naslov: Dojava o bombi u Palati pravde
> Članak:

Beograd -- Beogradska Palata pravde bila je evakuisana na oko sat vremena, a suđenja odložena, zbog lažne dojave da je u toj zgradi postavljena bomba.
U Birou Ministarstva unutrašnjih poslova Srbije Tanjugu je rečeno da je kontradiverziona ekipa utvrdila da je reč o lažnoj dojavi pa su se zaposleni i gradjani vratitili u zgradu oko podneva.
Anonimni telefonski poziv upućen je pisarnici suda u 10,50 časova. U sedmospratnoj zgradi Palate pravde u Savskoj ulici smeštena su krivična deljenja Prvog, Drugog i Trećeg osnovnog suda, kao i Višeg suda u Beogradu, i sva nadlezna tuzizlaštva. Tokom 2008. ta sudska zgrada bila je evakuisana više od 70 puta, suđenja su odlagana, a sve zbog lažnih dojava. Nakon što su nadležni organi pooštirli kažnjavanje anonimnih dojavljivača taj trend je zaustavljen već početkom naredne godine.
