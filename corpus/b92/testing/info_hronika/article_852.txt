> Izvor: B92
> Datum: nedelja 30.03.2014  
> Rubrika: info_hronika
> Naslov: Vučić: O Markoviću posle Brisela
> Članak:

Beograd -- Vlada Srbije raspravljaće o razrešenju zamenika direktora BIA Dragana Markovića Markonija, po povratku delegacije iz Brisela, potvrdio za B92 Aleksandar Vučić.
Prvi potpredsednik vlade kaže da će lično na sednici Vlade zatražiti da se ceo slučaj istraži do kraja.
Zbog sumnje da je s Dragoljubom Peuračom, direktorom Inspekcije za rad u Ministarstvu rada, učestvovao u primanju mita od vlasnika više firmi, Marković je bio na saslušanju u Upravi kriminalističke policije. Podvrgnut je i poligrafskom testiranju i pao je na ključnim pitanjima. Blic navodi i pet pitanja na kojima je Marković pao na poligrafu: - "Da li ste 19. marta u 'Fokaču' u "Hajatu' od Peurače uzeli novac od mita?" - "Da li ste na bilo koji način učestvovali u uzimanju mita od firme Menpauer?" - "Da li ste na bilo koji način učestvovali u primanju mita od firme Sekuritas?" - "Da li ste nekad s Peuračom na bilo koji način učestvovali u planiranju i uzimanju mita od pojedinih firmi u Srbiji?" - "Da li ste nekad u životu primili bilo kakav mito?"
