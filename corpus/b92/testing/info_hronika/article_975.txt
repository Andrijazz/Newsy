> Izvor: B92
> Datum: sreda 9.04.2014  
> Rubrika: info_hronika
> Naslov: Čačak: Ubio sestru pa ga udario voz
> Članak:

Čačak -- Osumnjičeni Z.T. (56) iz Čačka, za kojim je bila raspisana poternica zbog ubistva svoje sestre, poginuo je na pruzi kada ga je pregazio voz.
Z.T. je hodao prugom juče oko 19.30, kada ga je udario putnički voz koji je sabraćao na relaciji Kraljevo-Požega i on je poginuo na licu mesta, a 
identitet poginulog utvrđen je sinoć oko 23 časa.
Telo njegove sestre M.T. (66), koja je penziju dobijala iz Francuske, pronađeno je juče ujutru u kući u kojoj je živela u naselju Atenica. Na telu su ustanovljeni tragovi nasilja. Prema nezvaničnim podacima, brat i sestra su se posvađali zbog novca.
