> Izvor: B92
> Datum: utorak 1.04.2014  
> Rubrika: info_hronika
> Naslov: Hapšenje dilera u Nišu
> Članak:

Niš -- U Nišu je u toku akcija privođenja osoba osumnjičenih za prodaju narkotika, rečeno je jutros Tanjugu u Policijskoj upravi u Nišu. Privedeno 10 osumnjičenih.
Akcija se odvija na više lokacija u gradu, napomenuli su iz policije.
Niška policija privela je danas oko 10 osumnjičenih za prodaju narkotika i njihovo saslušanje je u toku, rečeno je agenciji Beta u Policijskoj upravi u Nišu.
Kako je precizirano, akcija još traje, na više lokacija u gradu vrše se pretresi, a za sada nije poznato koliko je narkotika pronađeno tokom pretresa stanova. RTS navodi da je niška policija već duže vreme pratila osumnjičene za dilovanje narkotika. Više detalja o akciji policija će saopštiti tokom dana.
