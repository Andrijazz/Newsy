> Izvor: B92
> Datum: Hronika		| četvrtak 27.03.2014  |  07:14
> Rubrika: info_hronika
> Naslov: Muškarac povređen u udesu
> Članak:

Beograd -- Jedan muškarac (51) lakše je povređen u saobraćajnoj nesreći koja se dogodila noćas u Beogradu, rečeno je jutros agenciji Beta u gradskoj službi Hitne pomoći.
U nesreći koja se dogodila u jedan sat i deset minuta posle ponoći, muškarac je zadobio tupu povredu stomaka, zbog čega je prevezen na Vojno-medicinsku akademiju.
Tokom noći, bilo je 100 intervencija, od kojih 11 na javnom mestu. Kako je rekla portparolka Hitne pomoći Nada Macura, tokom jučerašnjeg dana bilo je šest saobraćajnih nesreća i povišen broj intervencija (67) na javnom mestu. Pomoć su najčešće tražili astmatičari, srčani bolesnici, a bilo je i nekoliko šlogova i neregulisanih hipertenzija.
