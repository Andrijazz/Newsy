> Izvor: B92
> Datum: ponedeljak 7.04.2014  
> Rubrika: info_hronika
> Naslov: Nišlija uhapšen zbog smrti komšije
> Članak:

Prokuplje -- Pripadnici policije uhapsili su D.T. (43) iz Niša zbog osnovane sumnje da je rukama zadavio R.T. (59), komšiju iz sela Muzaće nadomak Blaca.
"Postoje osnovane sumnje da je D.T. prošle noći počinio krivično delo ubistva, tako što je rukama zadavio svog komšiju u njegovoj kući u selu Muzaće", navodi se u saopštenju Policijske uprave u Prokuplju.
Kako nezvanično saznajemo, nastradalog koji je živeo sam, nakon svađe u alkoholisanom stanju zadavio je komšija D.T. koji živi u Nišu i bio je u poseti ocu i bratu u rodnom selu. Nakon saslušanja, njemu je određen pritvor u trajanju do tri meseca.
