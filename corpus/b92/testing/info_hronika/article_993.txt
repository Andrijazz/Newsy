> Izvor: B92
> Datum: petak 11.04.2014  
> Rubrika: info_hronika
> Naslov: Zaječar: Uhapšen zbog droge
> Članak:

Zaječar -- Zaječarcu Lj.M. koji se sumnjiči za trgovanje drogom, danas je po nalogu Višeg javnog tužioca odredjena mera zadržavanja do 48 sati, saopštila je policija.
Prilikom pretresa njegovog stana, policija je pronašla sedam paketića praškaste materije nalik na opojnu drogu heroinu u PVC kesama ukupne težine 13 grama, jednu vagicu za precizno merenje i veću sumu novca.
Osumnjičeni će pre isteka mere biti sproveden nadležnom tužilaštvu, navodi se u saopštenju.
