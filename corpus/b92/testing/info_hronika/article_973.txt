> Izvor: B92
> Datum: sreda 9.04.2014  
> Rubrika: info_hronika
> Naslov: Odloženo suđenje Ljubiši Buhi
> Članak:

Beograd -- Početak ponovljenog suđenja Ljubiši Buhi Čumetu zbog optubi da je fizički napao svoju suprugu, odloženo je danas u Trećem osnovnom sudu za 29. maj.
Suđenje je odloženo na molbu tužilaštva.
Odlaganje je tražio zamenik tužioca, uz napomenu da mu je predmet dodeljen tek jutros i da zbog toga nije stigao da se upozna sa svim detaljima optužnog predloga koji Buhu tereti za krivično delo nasilje u porodici. Buha je pre godinu i po bio oslobođen optužbi zbog nedostaka dokaza da je 3. februara 2011. posle kraće rasprave udario suprugu, pevačicu Ivanu Tulović, usled čega je ona zadobila lake telesne povrede. Presudu je ukinuo Apelacioni sud i naložio da se suđenje ponovi. Buhina supruga je slučaj prijavila policiji, ali je kasnije povukla krivičnu prijavu protiv njega i na suđenju negirala da ju je tukao. Buha je svedok saradnik u procesima za ubistvo premijera Srbije Zorana đindića i "zemunskog klana ". Ima sedmoro dece sa tri žene, od kojih mu je venčana samo Tulovićka.
