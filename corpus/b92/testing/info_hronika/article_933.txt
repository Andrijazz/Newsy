> Izvor: B92
> Datum: nedelja 6.04.2014  
> Rubrika: info_hronika
> Naslov: Ubijen muškarac kod Blaca
> Članak:

Beograd/Niš -- Niška kriminalistička policija uhapsila je D. T. (43) zbog sumnje da je noćas u jednom selu kod Blaca ubio Radoja Tanaskovića (59).
Nakon ubistva, osumnjičeni D. T. pobegao je sa lica mesta. Operativnim radom, niška policija došla je do saznanja da je osumnjičeni pobegao u Niš, prenosi Telegraf.rs.
On je uhapšen u Ulici Kraljevića Marka u centru Niša i priveden je u sedište policije. Kako piše Telegraf.rs, D.T. je osumnjičen da je žrtvu zadavio, a nakon istrage, biće utvrđen motiv ubistva.
