> Izvor: B92
> Datum: subota 5.04.2014  
> Rubrika: info_hronika
> Naslov: NS: Kamion usmrtio pešaka
> Članak:

Novi Sad -- U saobraćajnoj nesreći koja se dogodila u ulici Kornelija Stankovića u Novom Sadu poginuo je 84-godišnji Novosađanin, saopštila je Policijska uprava Novi Sad.
U saopštenju se navodi da je poginulog pešaka, u 10.40 časova, udario kamion sa prikolicom, kojim je upravljao M.M. (49), iz Pančeva.
"Vozač kamiona je nakon nesreće otišao sa lica mesta, ali ga je ubrzo zaustavila policija", navedeno je u saopštenju PU Novi Sad. Policija radi na utvrđivanju svih činjenica i okolnosti vezanih za ovu nesreću, nakon čega će, kako stoji u saopštenju, biti preduzete sve zakonom predviđene mere.
