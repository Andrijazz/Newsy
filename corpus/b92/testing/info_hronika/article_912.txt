> Izvor: B92
> Datum: petak 4.04.2014  
> Rubrika: info_hronika
> Naslov: BG: Dečaka udario automobil
> Članak:

Beograd -- Jedan dečak povređen je danas u saobraćajnoj nesreći, kada ga je udario automobil na uglu ulica Maksima Gorkog i Južnog Bulevara.
Nesreća se dogodila oko 18.30, a dvanaestogodišnji dečak prevezen je na odeljenje reanimacije Urgentnog cetra.
"On je zadobio tupu povredu glave i potkolenice, svestan je i hemodinamski stabilan", rekla je za agenciju Beta portparolka Hitne pomoći Nada Macura. Na mesto nesreće izašla je policija i uvidaj je u toku, rečeno je Beti u MUP-u. Saobraćaj u tom delu grada otežano se odvija.
