> Izvor: B92
> Datum: ponedeljak 7.04.2014  
> Rubrika: info_hronika
> Naslov: Počuči i Ivanoviću određen pritvor
> Članak:

Beograd -- Radomiru Počuči i pripadniku organizacije "Naši" Ivanu Ivanoviću sudija za prethodni postupak odredio je pritvor do 30 dana.
Kako saznajemo, pritvor je određen zbog postojanja mogućnosti da bi boraveći na slobodi mogli da ponove krivično delo.
Počuča je priveden ranije danas, kako se navodi u saopštenju, zbog sumnje da je izvršio krivično delo ugrožavanja sigurnosti kada je preko Fejsbuka pozvao na linč pripadnica nevladine organizacije "Žene u crnom".
Pripadnik organizacije "Naši" Ivan Ivanović je priveden zbog osnovane sumnje da je izvršio krivično delo rasne i druge diskriminacije objavljivanjem teksta na internet prezentaciji SNP "Naši", gde je objavio "spisak 30 srbomrzaca izdajnika među javnim ličnostima", saopštava Tužilaštvo za visokotehnološki kriminal. Počuča i Ivanović su najpre saslušani, a potom im je određena mera policijskog hapšenja i sprovođenja u prostorije Tužilaštva za visokotehnološki kriminal u Beogradu, koje je pokrenulo istragu protiv njih u sklopu koje je sudiji za prethodni postupak Višeg suda u Beogradu predloženo određivanje pritvora okrivljenima. Podsetimo, Počuča je, dok je bio na mestu portparola Protivterorističke jedinice MUP-a na svom nalogu na Fejsbuku pozvao na linč "Žena u crnom", jer je na vest da ta NVO obeležava 15 godina od zločina nad albanskim civilima na Kosovu, pozvao navijače da se obračunaju sa "Ženama u crnom". "Mislim da ovo ne bi trebalo da se održi. Gospodo huligani, Delije, Grobari, radovci, Firmaši, umesto da trošite pesnice između sebe, a veliki ste rodoljubi udužite se", napisao je Počuča i nastavio poziv na linč u vulgarnom tonu. SNP "Naš"i su objavili spisak od 30 imena srbomrzaca među javnim ličnostima, koji su osudili poverenica za zaštitu ravnopravnosti Nevena Petrušić, zaštitnik građana Saša Janković, B92, brojne nevladine organizacije i stranke. I spisak "srbomrzaca" i pretnje "Ženama u crnom" upućene su 28. marta.Pozdravljam efikasan rad Republičkog jav. tužilaštva u vezi pretnji udruženju Žene u crnom. Neka sada sud radi svoje u tišini. Saša Janković (@Kihot_ex_of) April 7, 2014
Pozdravljam efikasan rad Republičkog jav. tužilaštva u vezi pretnji udruženju Žene u crnom. Neka sada sud radi svoje u tišini.


