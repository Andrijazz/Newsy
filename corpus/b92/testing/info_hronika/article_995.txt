> Izvor: B92
> Datum: petak 11.04.2014  
> Rubrika: info_hronika
> Naslov: Napao policajca tokom hapšenja
> Članak:

Novi Sad -- Novosađanin V. T. (34) je lišen slobode zbog osnovane sumnje da je neovlašćeno trgovao narkoticima i prilikom hapšenja napao službeno lice i lakše ga povredio.
V. T. je osumnjičen da je prodao paketić, najverovatnije marihuane, svom sugrađaninu B. D. (31) a kada su policajci pokušala da ga uhapse on se oglušio o naređenje da izađe iz vozila a zatim, posle neuspelog manevra unazad, krenuo automobilom na inspektora kriminalističke policije.
Tom prilikom inspektor je lakše povređen ali je, zajedno sa policajcem nastavio poteru za osumnjičenim, koji je pokušao da pobegne ostavivši automobil. Kada su policajci sustigli V. T. on se opirao hapšenju ali je savladan i doveden u službene prostorije gde mu je određeno zadržavanje do 48 sati, navedeno je u saopštenju.
