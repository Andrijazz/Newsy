> Izvor: B92
> Datum: ponedeljak 31.03.2014  
> Rubrika: info_hronika
> Naslov: Novi Pazar: Ukrao novac iz crkve
> Članak:

Novi Pazar -- Novopazarska policija uhapsila E.S. (33) zbog sumnje da je ukrao novac iz Petrove crkve i crkve Svetog Nikole u centru Novog Pazara, saopštila Policijska uprava
"Osumnjičeni se tereti da je juče, oko 14 časova, ušao u Petrovu crkvu, ukrao metalni novac sa ikone i 1.000 dinara iz stola. Zatim se popeo do prozora, polomio staklo i pokušao da pobegne, ali nije uspeo jer su na prozoru postavljene metalne šipke", navedeno je u saopštenju.
Policija osumnjičenog tereti i da je u noći izmedju 13. i 14. januara iz crkve Svetog Nikole u Novom Pazaru ukrao 20.000 dinara. Osumnjičenom je odredjeno zadržavanje do 48 časova, a o preduzetim merama policija je obavestila tužioca.
