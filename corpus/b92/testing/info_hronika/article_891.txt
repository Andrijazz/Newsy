> Izvor: B92
> Datum: sreda 2.04.2014  
> Rubrika: info_hronika
> Naslov: Trojka upućena u ubistvo Pantića
> Članak:

Beograd -- Stanko Kojić Geza (46) rekao je da je novinar Milan Pantić ubijen po nalogu jednog od bivših rukovodilaca "Jagodinske pivare", saznaje „Politika”.
Govoreći o detaljima zločina, Kojić je svedočeći u Tužilaštvu BiH u Sarajevu rekao i da je u Pantićevom ubistvu učestvovao Dragan Tešić, pripadnik nekadašnje Dobrovoljačke garde Željka Ražnatovića Arkana sa „još jednim”, a „preko jednog detektiva iz Beograda”.
Kojić se, inače, nalazi u zatvoru u Foči gde izdržava višedecenijsku kaznu zatvora na koju je osuđen zbog likvidacije Bošnjaka u julu 1995. godine u Srebrenici. Iz onoga što je Kojić (nekada se prezivao Savanović) ispričao, može da se zaključi da je Tešić čelne ljude "Jagodinske pivare" poznavao odranije. Na ovakav zaključak, upućuje i činjenica da je policija ranije došla do podatka da su se oni često sretali u novosadskom hotelu "Park". Inače, u vojvođanskoj prestonici nalazi se stovarište jagodinske pivare.
Hag veštači Dadu Vujasinović Srpsko tužilaštvo čiji predstavnici rade na utvrđivanju istine o smrti novinarke Dade Vujasinović, pre dva dana razgovarali su u Beogradu sa holandskom tužiteljkom u vezi sa superveštačenjem u ovom slučaju. Kako saznajemo, počelo je prevođenje dokumentacije koja će ubrzo biti poslata Nacionalnom institutu za forenziku u Hagu koji će uraditi superveštačenje. Paralelno sa ovim, predstavnici tužilaštva saslušaće, na predlog roditelja pokojne novinarke, nekoliko lica za koje se veruje da bi mogla imati saznanja u vezi sa smrću Dade Vujasinović.
Hag veštači Dadu Vujasinović Srpsko tužilaštvo čiji predstavnici rade na utvrđivanju istine o smrti novinarke Dade Vujasinović, pre dva dana razgovarali su u Beogradu sa holandskom tužiteljkom u vezi sa superveštačenjem u ovom slučaju. Kako saznajemo, počelo je prevođenje dokumentacije koja će ubrzo biti poslata Nacionalnom institutu za forenziku u Hagu koji će uraditi superveštačenje. Paralelno sa ovim, predstavnici tužilaštva saslušaće, na predlog roditelja pokojne novinarke, nekoliko lica za koje se veruje da bi mogla imati saznanja u vezi sa smrću Dade Vujasinović.
Kako je "Politika" ranije objavila, Pantić je u više desetina tekstova pisao o malverzacijama nekadašnjeg direktora "Jagodinske pivare" Jovana Stojanovića i ostalih rukovodilaca preduzeća. Detaljno informišući javnost o nezakonitim poslovima u ovom fabričkom gigantu, Pantić je pisao da su oni tokom 1999. do februara 2000. godine oštetili pivaru za 10,6 miliona dinara i to tako što je sa kragujevačkom preduzeću "Azuro" isporučeno oko 3,6 miliona polulitarskih flaša, navodno, pokvarenog piva. Dopisnik "Večernjih novosti" izveštavao je i o spornoj vlasničkoj transformaciji. Firma je bila procenjena na 51,2 miliona dinara, ali je 139.000 akcija ili približno sedmina firme pripadala jednom od rukovodilaca. U procenu, kako je tada utvrđeno, nisu ušli predstavništvo u Beogradu i plac od deset ari na Srebrnom jezeru. Pantić je pisao i o tome da su radnike pravosuđa u otkrivanju mućki u pivari ometali političari i funkcioneri na visokim položajima. Tokom nedavnog saslušanja u tužilaštvu u Sarajevu, Kojić je rekao da se dugo bavio "uterivanjem dugova" i "reketiranjem" po Beogradu, kao i da je prestao onda kada je shvatio da "može da se pretera u tome". Možda je to rekao posle ubistva Pantića s obzirom na to da, prema saznanjima kojima raspolažemo, plan bio da se novinar pretuče i na taj način zastraši, a ne ubije. Zanimljivo je da se posle Kojićevog iskaza, praktično, formirala "trojka" koja očigledno zna dosta pojedinosti o likvidaciji dopisnika "Večernjih novosti": Kojić, Tešić i Jugoslav Petrušić, nekadašnji pripadnik grupe "Pauk" čiji su članovi bili optuženi za špijunažu. - Evidentno je da među njima postoji konfrontacija s obzirom na to da je Kojić direktno optužio Tešića za ubistvo, a Petrušić i Kojića i Tešića. Tokom saslušanja koje je obavljeno u Foči, Kojić je tvrdio da mu je "slučaj Pantić" namestio upravo Petrušić s obzirom na to da ga je on optužio za "aferu Pauk" i da je svedočio kada je pokrenut sudski postupak - kaže "Politikin" sagovornik. Iako je utvrđeno da Tešić pod imenom Dragan Antić živi u Nemačkoj kao hrvatski državljanin, postavlja se pitanje kako nemačka policija nekoliko seci već ne odgovara da li se on nalazi na adresi koja joj je dostavljena iz Srbije. Možda bi solidarnost nemačkih novinara, s obzirom na to da se radi o njihovom srpskom kolegi, mogla da pomogne u pronalaženju Tešića, sada Antića.
