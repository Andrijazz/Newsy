> Izvor: B92
> Datum: petak 28.03.2014  
> Rubrika: info_hronika
> Naslov: Marković "pao" na poligrafu
> Članak:

Beograd -- Zamenik direktora BIA Dragan Marković saslušan je u Upravi kirminalističke policije u istrazi koja se vodi protiv Dragoljuba Peurače u svojstvu građanina.
Drugi čovek BIA pričao je o saznanjima u slučaju Peurača, odnosno primanju mita za koje se tereti direktor Inspekcije za rad. Kako saznaje B92 Marković nije prošao na poligrafu i to na ključnim pitanjima vezanim za uzimanje novca i za Peuraču.
Četiri sata drugi čovek BIA odgovarao je na pitanja o slučaju Dragoljuba Peurače uhapšenog zbog sumnje da je primao mito. Peurača se tereti da je na dan kada je uhapšen u hotelu Hajat uzeo mito od 65 hiljada evra. Na tom mestu istoga dana sreo se i sa Draganom Markovićem Markonijem. "Pitanje je da li je Marković znao šta je Peurača radio, odnosno ono za šta je osumnjičen. I to je pitanje na koje bi dalja policijska istraga trebalo da da odgovor. Cela ta akcija primopredaje novca je snimana i policija zna da li je Marković tu učestvavoa, da li je imao nekog udela, da li je sedeo sa Peuračom osumnjičenim ili sa ovima koji su davali novac", kaže Dušan Telesković novinar Politika. Ovaj slučaj po svemu sudeći je kap koja je prelila čašu jer bi prema sazanjima B92 uskoro trebalo da bude pokrenut zahtev za smenu drugog čoveka BIA, ali i detaljna istraga da li postoje još neki slični slučajevi u kojima se pominje Markovićevo ime. U "slučaju Peurača" Dragan Marković mogao bi ponovo da bude pozvan na saslušanje čak i u svojistvu osumnjičenog, ukoliko se takvi dokazi pojave. "Koliko smo mi upoznati policija proverava njegovu komunikaciju sa osumnijčenim Peuračom i odrediće se iskazom koji je dao. Istraga se nastavlja, proveravaće se, pretpostavljam, i sva preduzeća koja je kontrolisao Peruača tako da to može da bude jedna ozbiljna istraga i jedan skandal", s,atra Vuk Cvijić iz Blica, U "slučaju Peurača" narednih dana očekuju se novi saslušanja jer se se pojavili još neki svedoci i preduzeća koja tvrde da im je Peurača uzimao novac.
