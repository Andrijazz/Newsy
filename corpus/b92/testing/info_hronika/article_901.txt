> Izvor: B92
> Datum: Hronika		| četvrtak 3.04.2014  |  12:31
> Rubrika: info_hronika
> Naslov: Pravosnažne presude ubicama Simića
> Članak:

Vrnjačka Banja -- Apelacioni sud u Kragujevcu doneo je pravosnažnu presudu za ubistvo Slaviše Simića, vlasnika privatnog preduzeća "Gigant" iz Vrnjačke Banje.
Milanu Novakoviću (36) iz Jagodine i Bošku Markoviću (38) iz Ćuprije su kazne sa 40 godina zatvora koliko je presudio Viši sud u Kraljevu smanjene na po 37 godina zatvora.
Vladanu Radosavljeviću (35) iz Ćuprije kome je prvobitno presuđeno 40 godina zatvora, kazna je smanjena na 35, koliko je pravosnažno dobio i Saša Jovanović iz Jagodine (37) kome je bilo presuđeno 38 godina zatvora. Biznismen Slaviša Simić je ubijen16. decembra 2011. godine na putu Vrnjačka Banja - Goč, a nakon toga u brzoj akciji koja je trajala manje od 20 sati, policija je uhapsila počinioce.
