> Izvor: B92
> Datum: petak 4.04.2014  
> Rubrika: info_hronika
> Naslov: Pregazio dečaka, pušten iz pritvora
> Članak:

Niš -- Porodica Mihajla (10) iz Niša koji je stradao kao pešak 5. marta, ogorčena je jer je čovek koji je naleteo na njega kolima pušten iz pritvora nakon 13 dana.
U Osnovnom sudu u Nišu kažu da su, nakon saslušanja svedoka, prestali zakonski razlozi za pritvor.
U domuMihajlovih roditelja spremaju, za to vreme, 40-dnevni pomen. Niko nije očekivao da će se čovek koji je kolima usmrtio desetogodišnjeg dečaka tako brzo naći na slobodi.
Gafur Useinović kaže da je bio neprijatno iznenađen odlukom Suda, ali da ipak veruje u pravdu. On kaže da se auto kretao velikom brzinom i da je dečaka nakon udarca istrgao iz ruku majci, koja je sa njim prelazila ulicu. Podsetimo, vozač G. S. iz Jelašnice je 5. marta na pešačkom prelazu u naselju Nikola Tesla vozilom marke "jugo" usmrtio desetogodišnjeg Mihajla Dumitrua iz Niša. Vozaču je tada određen pritvor da ne bi ometao tok postupka uticajem na svoju suprugu koja se nalazila u vozilu. Opširnije u video prilogu.
