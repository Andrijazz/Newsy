> Izvor: B92
> Datum: petak 24.01.2014.  
> Rubrika: sport_fudbal
> Naslov: Fofana: Ostajem, želim titulu!
> Članak:

Partizana Ismael Beko Fofana rekao je da nije zadovoljan kako je odigrao prvi deo sezone, da želi da ostane u Beogradu i da sa ’crno-belima’ osvoji titulu.
Fofana je u jesenjem delu Superlige Srbije odirao 11 utakmica i postigao četiri gola.
"Nikako nisam zadovoljan, jer kada igraš za Partizan moraš da daješ mnogo više golova. Četiri pogotka je možda dobro, ali za mene nije. Kao napadač, trebalo je da postignem bar nekih šest, sedam golova. Moraću vredno da radim i da ponovo tresem mreže", rekao je Fofana.
Upitan kakve su mu ambicije u prolećnom delu sezone, on je naveo da želi titulu sa Partizanom. "Želim titulu sa Partizanom. Božija je volja hoću li ostati u Partizanu ili preći u neki drugi tim, ali bih ja voleo da ostanem ovde. Ali, to je fudbal. Ako budem dobro igrao, tu sam. Ako ne, odoh", rekao je Fofana. On je zbog zdravstvenih problema dva meseca proveo u bolnici, ali je istakao da se sada oseća dobro i da je vreme da radi i povrati formu. "Bio sam u bolnici dva meseca i ne znam šta mi se to desilo. Prošao sam niz testova, ali sada sam dobro. Stalno sam pitao doktore da li ću moći da igram fudbal i oni su mi pozitivno odgovarali", dodao je bivši napadač Širaka. Partizan je pred odlazak u Tursku na pripreme doveo dva nova napadača, Petra Škuletića i Danka Lazovića. "To je i te kako dobro za svaki tim. Na meni je da radim. Oni su dobri napadači i tehnički i fizički. Sve to je dobro i za tim i za klub", kazao je Fofana. Fudaler Obale slonovače rekao je da smatra da je Marko Nikolić dobar trener i dodao da ga stalno bodri i da mu govori: "Igraj, nema problema". "Fofane nije bilo, ali sada sam tu i spreman sam da zaigram kako valja i postignem mnogo golova za Partizan", poručio je Fofana.
