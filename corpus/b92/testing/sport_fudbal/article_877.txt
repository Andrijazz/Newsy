> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Njukasl odbio PSŽ, može li Mojsa?
> Članak:

Njukasl je odbio ponudu Pari Sen Žermena za Juana Kabaja vrednu 14 miliona funti, ali je pitanje da li će odoleti i interesovanju Mančester Junajteda.
Iako je Dejvid Mojs nakon dovođenja Huana Mate za rekordnih 37,1 milion funti iz Čelsija istakao da više neće biti transfera u januaru, Englezi prenose da želi i Kabaja.
Prema pisanju Gardijana "Crveni đavoli" su spremni da "svrakama" ponude 25 miliona funti za francuskog reprezentativca.
Pored Francuza, Dejvid Mojs navodno u svom timu želi da vidi i Nemca iz Bajerna iz Minhena Tonija Krosa, koji još uvek nije produžio ugovor sa šampionom Evrope i sveta. Pored dolazaka, na Old Trafordu ima i odlazaka, Vilfred Zaha i Brazilac Fabio da Silva su pozajmljeni Kardif Sitiju.
