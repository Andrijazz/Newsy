> Izvor: B92
> Datum: petak 24.01.2014.  
> Rubrika: sport_fudbal
> Naslov: Kapiten Novog Pazara u Singapuru
> Članak:

Dosadašnji kapiten Novog Pazara Emir Lotinac nastaviće karijeru u Balestje Kalsi iz Singapura.
26-godišnji fudbaler u subotu će otputovati u Singapur, a sa četvrtoplasiranim timom u tamošnjem prvenstvu i osvajačem Liga kupa potpisaća ugovor na godinu dana.
"Veoma sam zadovoljan. Što se finansija tiče, nije kao u bogatim evropskim klubovima, ali je za singapurske uslove to neki maksimum", rekao je Lotinac, "Žao mi je što sam otišao, ali moralo je tako. Ponosan sam što sam kao kapiten uveo dve selekcije u elitu, kadete i prvi tim. Nadam se da ću se vratiti u moj grad i klub, ali pod nekim boljim okolnostima. Imao sam sjajan odnos s navijačima, hvala im na svemu". Lotinac je tokom jeseni odigrao 12 utakmica za Novi Pazar u Jelen Superligi Srbije i postigao jedan gol. Lotinac je ranije nastupao još za OFK Beograd i kraljevački Metalac, a može igrati u veznom redu i na poziciji desnog spoljneg igrača. Novi Pazar su tokom zime napustili i Miloš Marković, Nino Pekarić, Uroš Nenadović, Vitalij Bulat i Petar Jelić, a neizvestan je ostanak Radoša Protića, Nemanje Supića, Mladena Lazarevića, Nemanje Vidakovića i Miloša Obradovića.
