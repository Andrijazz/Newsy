> Izvor: B92
> Datum: subota 25.01.2014.  
> Rubrika: sport_fudbal
> Naslov: Lacio zove Anelku
> Članak:

Rimski Lacio pokušava da iskoristi nezgodnu situaciju VBA i dovede Nikolu Anelku na Olimpiku.
Klub iz Birmingema mogao bi da ostane bez sponzora jer je francuski fudbaler kontroverznim "kenel" gestom navodno uvredio Jevreje.
Lacio je navodno ponudio Anelki šestomesečni ugovor, kojim bi Francuza vratio u SerijuA, gde je igrao za Juventus prošle sezone, ali samo tri puta kao rezerva i ukupno 58 minuta.
Međutim, Francuz navodno od Rimljana traži i ugovor za sledeću sezonu, kako bi došao u Lacio. Prva opcija Lacijala je i dalje Fabio Kvaljarela, ali imaju velikih problema da ga dovedu iz Juventusa. Anelka je ove sezone dao dva gola za VBA na devet utakmica. Tokom bogate karijere (PSŽ, Arsenal, Real Madrid, Liverpul, Mančester Siti, Fenerbahče, Bolton, Čelsi, Šangaj) postigao je 206 golova na 649 utakmica.
