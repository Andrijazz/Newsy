> Izvor: B92
> Datum: sreda 29.01.2014.  
> Rubrika: sport_fudbal
> Naslov: Siti sâm na vrhu, kiks Čelsija
> Članak:

Fudbaleri Mančester Sitija osamili su se na čelu Premijer lige, pošto su još jednom ubedljivom partijom savladali Totehnem u Londonu - 5:1(1:0).
Najveće iznenađenje 23. kola stiže nam takođe iz Londona, jer Čelsi nije uspeo na "Stamford Bridžu" da savlada u gradskom derbiju Vest Hem.
Najefikasniji meč viđen je u Birmingemu, gde je Aston Vila posle preokreta trijumfovala protiv Vest Bromvič Albiona - 4:3. U preostalom meču, Sanderlend je potvrdio da je u dobroj formi, minimalnom pobedom protiv gostiju iz Stouka.
U utorak je odigrano prvih šest mečeva vandrenog kola, Liverpul je demolirao Everton u 222. derbiju Mersisajda, dok je Huan Mata debitovao pobedom za Mančester Junajted.
Ekipa Manuela Pelegrinija održala je još jedan čas fudbala, ovoga puta u severnom Londonu - na "Vajt Hart Lejnu". 'Građani' su u prvih pola časa meča potpuno kontrolisali igru i nisu dozvoljavali domaćim igračima ni da priđu golu Džoa Harta. Prvi gol videli smo več u 15. minutu, posle fenomenalne kombinacije Davida Silve i Serhija Kuna Aguera. Španac je primio loptu na 30-ak metara od gola i spoljnom progirao zatrčalog Argentinca, Igo Ljoris je izašao i zatvorio bliži ugao, ali je Aguero majstorski plasirao loptu u dalju malu mrežicu. Samo nekoliko napada ranije, bivši zet Dijega Armanda Maradone imao je jiš jednu odličnu šansu, nanizao je nekoliko protivničkih igrača i snažno šutirao ali je lopta završila na stativi. Loša vest za Siti je da je Aguero morao da napusti igru na kraju prvog poluvremena, čini se, zbog povrede zadnje lože. Do kraja prvog dela igre nije bilo promene rezultata, ali smo za samo deset minuta u nastavku videli nova dva pogotka i crveni Deniju Rouzu.
Najpre je levi bek Totenhema, posle pet minuta igre, srušio Edina Džeka u petercu i zaradio direktan crveni karton. Može se reći da je ovo bio ključni momenat u meču, a opet su uglavnoj ulozi bile sudije. Rouz je u duelu sa Džekom izbacio čistu loptu u korner, da bi Mariner tek posle asistencije pomoćnika pokazao na belu tačku i isključio jednog od vinovnika incidenata u Kruševcu. Siguran izvođač najstrože kazne bio je Jaja Ture, a posle samo 120 sekundi nastavka gosti su imali velikih tri gola prednost. Ovoga puta strelac je Edin Džeko, bh. reprezentativac je dobio loptu u centru kaznenog i snažnim šutem je smestio u gornji desni ugao gola Totenhema. 'Pevci' su tek od tog trenutka krenuli da igraju, a posle časa igre uspeli su da smanje zaostatak. Eriksen je centrirao, a Kapue glavom poslao loptu u gol. Nastavili su momci Tima Šervuda na krilima gola da napadaju, ali im se to osvetilo u finišu meča. Završnica susreta u severnom Londonu ostaće zauvek u sećanju Stevanu Jovetiću. Bivši napadač Partizana i Fiorentine zamenio je povređenog Aguera, da bi u 78. minutu prevaraio tri čuvara i poslao loptu u dalji ugao gola Ljorisa. Konačan rezultat meča postavlja Vensan Kompani u 89. minutu. Matija Nastasić zamenio je posle sat vremena igre Jaju Turea, dok se Aleksandar Kolarov našao na terenu od 80. minutu, umesto Davida Silve.
Siti je iskoristio kiks Arsenala i preuzeo vrh, a dodatno će ih sigurno obradovati rezultat sa "Stamford Bridža". Čelsi je imao posed lopte 72 naspram 28 odsto i nestvarnih 39 šuteva na gol Vest Hema, ali nije uspeo da smesti loptu u gol Adrijana. Ipak, samo je devet udaraca završilo u okviru gola, pa možda u toj činjenici treba tražiti uzroke remija sa ekipom iz zone ispadanja. 'Plavci' su bukvalo na svakih dva minuta stvarali opasnu situaciju ispred gola gostiju, ali se istakao Španac na golu 'Čekićara'. Izvela je ekipa Žozea Murnja i 13 kornera, ali im ni to nije pomoglo da stignu do sva tri boda. Branislav Ivanovič odigrao je ponovo ceo meč za Čelsi, a upravo je desni bek Srbije u 94. minutu propustio doličnu priliku, posle asistencije Dembe Ba. Nemanja Matić nije se našao u startnoj postavi, da bi u 63. minutu zamenio Džon Obija Mikela. Za pola časa na terenu, ostavio je dobar utisak.
Najviše fudbala viđeno je u Birmingemu, a na kraju se radovala domaća Aston VIla. Iako su gosti posle deset minuta igre vodili 2:0, golovima Brunta i autogolom Delfa, Vila je uspela da stigne do tri boda. Vejman je smanjio, Bakuna izjednačio, da bi Delf ispravio grešku i doneo svom timu prednost. Međutim, gosti se nisu predali, pa je Mulumbu izjednačio pred odmor. Konačan rezultat postavlja Kristijan Benteke s penala u 64. minutu i donosi svom timu važna tri boda. PL, 23. kolo: sreda: Čelsi - Vest Hem 0:0 Sanderlend - Stouk 1:0(1:0) Džonson 17 Aston Vila - Vest Bromvič Albion 4:3(3:3) Vajman 12, Bakuna 24, Delf 37, Benteke 64. penal - Brant 4, Delf 9. autogol, Mulumbu 43) Totenhem - Mančester Siti 1:5 Kapue 59 - Aguero 15, Jaja Ture 51. penal, Džeko 53, Jovetić 78, Kompani 89 utorak: Mančester junajted - Kardif 2:0 Van Persi 6, Jang 59 Norič - Njukasl 0:0 Sautempton - Arsenal 2:2 Fonte 21, Lalana 54 - Žiru 48, Kasorla 52 Svonsi - Fulam 2:0 Šelvi 61, Čiko 79 Kristal Palas - Hal 1:0 Pančon 17 Liverpul - Everton 4:0 Džerard 22, Staridž 33, 35, Suares 50 Tabela: 1. Mančester Siti 23 17 2 4 68:26 53 2. Arsenal 23 16 4 3 45:21 52 3. Čelsi 23 15 5 3 43:20 50 4. Liverpul 23 14 4 5 57:28 46 5. Totenhem 23 13 4 6 30:31 43 6. Everton 23 11 9 3 35:24 42 7. Mančester Junajted 23 12 4 7 38:27 40 8. Njukasl 23 11 4 8 32:28 37 9. Sautempton 23 8 8 7 31:27 32 10. Aston Vila 23 7 6 10 26:32 27 11. Svonsi 23 6 6 11 29:33 24 12. Norič 23 6 6 11 18:35 24 13. Hal 23 6 5 12 22:29 23 14. Kristal Palas 23 7 2 14 15:31 23 15. Vest Bromvič Alibon 23 4 10 9 27:33 22 16. Stouk 23 5 7 11 22:37 22 17. Sanderlend 23 5 6 12 22:36 21 18. Vest Hem 23 4 7 12 22:33 19 19. Fulam 23 6 1 16 22:50 19 20. Kardif 23 4 6 13 17:40 18
