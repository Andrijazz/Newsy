> Izvor: B92
> Datum: petak 24.01.2014.  
> Rubrika: sport_fudbal
> Naslov: Jagodina u Antaliji - osam utakmica
> Članak:

Fudbaleri Jagodine u subotu će otputovati na pripreme u Antaliju, gde će odigrati osam kontrolnih utakmica.
Trener Jagodine Mladen Dodić će na dvonedeljne pripreme povesti 24 igrača: Darija Damjanovića, Vladimira Ilića, Milutina Ivanovića, Petra Jokića, Ivana Cvetkovića, Vuka Mitoševića, Miloša Lepovića, Danijela Mihajlovića, Slađana Mijatovića i Filipa Arsenijevića.
Na spisku su i Nikola Perić, Vukašin Tomić, Đorđe Šušnjar, Milan Milinković, Luka Petričević, Milan Đurić, Anđelko Đuričić, Nikola Mojsilović, Jovan Vučinić, Aleksandar Pešić, Dušan Martinović, Ivan Miladinović, Aleksandar Filipović i Aleksandar Živanović. Osim igrača, u Tursku će otputovati još 12 članova kluba, među kojima i generalni sekretar Slavko Gajin, treneri, lekar i fizioterapeuti. Jagodina će tokom priprema igrati protiv Metalurga, 27. januara, Petrolula 29. januara, Šturma 31. januara i Pogona 1. februara. Takođe, fudbaleri Jagodine igraće i protiv Bate Borisova 3. februara, Pohang Stilersa dan kasnije, Liteksa 5. februara i Sonderjska 8. februara.
