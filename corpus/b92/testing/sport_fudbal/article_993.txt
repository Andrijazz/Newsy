> Izvor: B92
> Datum: sreda 29.01.2014.  
> Rubrika: sport_fudbal
> Naslov: Zahavi investira u Partizan!?
> Članak:

Čelnici Partizana Darko Grubor i Ratomir Babić boravili su u Izraelu kako bi pronašli potencijalne investiture u klub.
Grubor i Babić su razgovarali sa ljudima iz Asocijacije izraelskih klubova, a sastanku je prisustvovao i Pini Zahavi, koji se bavi i menadžerskim poslom.
Čelnici srpskog šampiona potvrdili su da ima interesanata da ulažu u klub iz Humske, ali ističu da nema priče o prodaji.
"Na sastanku Sekretarijata postigli smo dogovor da pokrenemo akciju prikupljanja sredstava za očuvanje i normalno funkcionisanje prvog tima. U tu svrhu smo generalni sekretar Darko Grubor i ja boravili u Tel Avivu i razgovarali sa ljudima iz Asocijacije izraelskih fudbalskih klubova. Iskazali smo potrebu, a oni želju sa saradnjom", rekao je za "Žurnal" Ratomir Babić Kada se pojavila informacija da su čelnici Partizana razgovarali sa Zahavijem, spekulisalo se o prodaju ključnih igrača Miloša Jojića i Nikole Ninkovića, što su oni odmah demantovali. "Sastanku je prisustvovao i Pini Zahavi, uz još nekoliko poslovnih ljudi, ali nema govora o prodaji! Želimo partnere, uz čiji bismo kapital uspeli da sačuvamo tim na okupu, ako Bog da osvojimo titulu i na leto napravimo iskorak u Evropi" objašnjava Babić. U Izraelu je glavna tema bilo ulaganje u Partizan Pinija i njegovih saradnika, naravno uz interes - polaganje prava na preču kupovinu Partizanovih asova. "Tačno, s bitnom razlikom - bili bismo partneri! A ne da im prodamo Matiju Nastasića za 2,5 miliona evra i tu stavimo tačku, odnosno, ne zaradimo ni cent, ili vrlo malo, od njegovih budućih transfera", istakao je Babić.
