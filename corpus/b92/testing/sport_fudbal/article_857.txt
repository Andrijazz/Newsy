> Izvor: B92
> Datum: subota 25.01.2014.  
> Rubrika: sport_fudbal
> Naslov: Venger: Draksler je iluzija
> Članak:

Arsen Venger nazvao je glasine o transferu Julijana Drakslera iz Šalkea u Arsenal "iluzornim".
Već nedeljama se spekuliše kako će supertalentovani 20-godišnji nemački krilni napadač preći iz Gelzenkirhena u London za oko 40 miliona evra.
"Ništa se ne dešava. Glasine u vezi sa Drakslerom su iluzija. Nema vesti o tome. Trenutno drugi klubovi imaju glavne vesti, mi ne", rekao je Venger očigledno i dalje razočaran što je Čelsi prodao Huana Matu Mančester Junajtedu.

