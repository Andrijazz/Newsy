> Izvor: B92
> Datum: subota 25.01.2014.  
> Rubrika: sport_fudbal
> Naslov: Juveu bod u Rimu sa desetoricom
> Članak:

Fudbaleri Lacija i Juventusa odigrali su nerešeno 1:1(1:0) u derbi meču 21. kola Serije A.
'Nebesko-plavi' imali su igrača više gotovo 70 minuta, posle isključenja Đanluiđija Bufona u 24. minutu. Rimljani su prekinuli seriju aktuelnog šampiona od 11 uzastopnih trijumfa.
Prvi gol na meču viđen je upravo posle isključenja Bufona. Legendarni Italijan odobrio je, još jednu legendu, Miroslava Klosea, a sudija Davida Masa pokazao je kapitenu Juventusa put u svlačionicu uz dosuđenu najstrožu kaznu.
Odgovornost je preuzeo Antonio Kandreva i sa 11 metara savladao Storarija. U nastavku meča, nije se primećivalo da "Stara dama" ima igrača manje, a prvu veliku priliku za izjednačenje propustio je Fernando Ljorente - kada je sa samo pet metara šutirao pravo u Berišu.
Minimalnim vođstvom domaćih otišlo se na odmor, ali je Fernando Ljorente posle tačno sat vremena igre poravnao rezultat. Ovoga puta njegov udarac glavom golman Lacija nije mogao da zaustavi. Samo tri minuta kasnije, mogao je gost do potpunog preokreta, ali je udarac Tevesa zaustavio Beriša. Lacio je do kraja susreta bio bolji rival, ali su stativa i prečka sprečile promenu rezultata. Najpre je Klose u 76. minutu šutirao, ali je Storari uspeo da odbije loptu do prečke, da bi u samom finišu Keita pogodio stativu.
Serija A, 21. kolo: subota: Napoli - Kjevo 1:1 Raul Albiol 88 - Sardo 18 Lacio - Juventus 1:1 Kandreva 27(p) - Ljorente 60 nedelja: Verona - Roma Torino - Atlanta Sampdorija - Bolonja Inter - Katanija Kaljari - Milan Livorno - Sasuolo Parma - Udineze Fiorentina - Đenoa Tabela: 1. Juventus 21 18 2 1 51:15 56 2. Roma 20 14 5 1 42:10 47 3. Napoli 21 13 5 3 44:23 44 4. Fiorentina 20 12 4 4 37:20 40 5. Inter 20 8 8 4 38:24 32 6. Verona 20 10 2 8 34:31 32 7. Torino 20 7 8 5 33:27 29 8. Parma 20 7 8 5 31:27 29 9. Lacio 21 7 7 7 27:29 28 10. Đenoa 20 7 5 8 20:24 26 11. Milan 20 6 7 7 32:30 25 12. Atalanta 20 7 3 10 21:29 24 13. Sampdorija 20 5 6 9 24:31 21 14. Kaljari 20 4 9 7 19:29 21 15. Udineze 20 6 2 12 20:31 20 16. Kjevo 21 4 6 11 16:27 18 17. Bolonja 20 3 8 9 19:35 17 18. Sasuolo 20 4 5 11 21:43 17 19. Livorno 20 3 4 13 16:36 13 20. Katanija 20 3 4 13 13:37 13
