> Izvor: B92
> Datum: subota 25.01.2014.  
> Rubrika: sport_fudbal
> Naslov: Tri Superligaša u istom avionu
> Članak:

Ekspedicija FK Vojvodina doputovala je u turski Belek gde će u okviru drugog dela zimskih priprema provesti narednih 14 dana.
Pored svakodnevnih treninga „crveno-beli“ će u Turskoj odigrati 6 kontrolnih susreta kroz koje će trener Branko Babić iskristalisati ekipu za prolećni deo prvenstva.
Zajedno sa Vošom u Tursku su istim avionom doputovale i ekipe Jagodine i Napretka. Srpske superligaše je u Antaliji dočekalo kišovito vreme sa temperaturom oko 15 stepeni.
Put od Beograda do Beleka protekao je uz male probleme pri prekrcavanju u Istanbulu ali je sve ubrzo rešeno. brzo rešeni. Prva etapa je bila let do istanbulskog aerodroma "Sabiha Gekčen", a potom se ekipa prekrcala u avion za Antaliju iz koje je ekspedicija Vojvodine autobusom nastavila do krajnje destinacije, 35 kilometara udaljenog Beleka. Baza novosadskog sastava će u naredne dve nedelje biti hotel "Crystal Tat Beach" lociran na samoj obali mora i okružen parkom površine preko 100 hilada kvadratnih metara. Treninzi će se sprovoditi na odlično pripremljenim terenima koji su od hotela udaljeni oko 1 kilometar. RASPORED UTAKMICA -26. 01. 2014. Vojvodina-Admira Wacker -28. 01. 2014. FC Tom Tomsk -30. 01. 2014. SK Sigma Olomouc -31. 01. 2014. FC Tiraspol -04. 02. 2014. FC Terek Grozny -06. 02. 2014. Protivnik će biti određen naknadno
