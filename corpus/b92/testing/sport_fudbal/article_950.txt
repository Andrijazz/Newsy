> Izvor: B92
> Datum: utorak 28.01.2014.  
> Rubrika: sport_fudbal
> Naslov: Mandžukić 'na ledu' u Bajernu?
> Članak:

Sudbina hrvatskog napadača Marija Mandžukića u Bajernu je neizvesna, što je potvrdio i trener Pep Gvardiola.
Mandžukić nije bio u timu protiv Menhengladbaha prošlog petka, a sada bi mogao da propusti i meč protiv Štutgarta u sredu.
„Imamo veliki tim, jedan ili dvojica igrača neće biti uvršteni u sastav svake nedelje. Mario je sjajan igrač, ali svi naši igrači su sjajni. Znate moju odluku, moje mišljenje“, rekao je Gvardiola.
Direktor Bajerna Karl-Hajnc Rumenige međutim tvrdi da je status Mandžukića nepromenjen. "Imali smo dobar razgovor sa Mandžukićevim agentom. U principu je naš odnos dobar." Bajern igra protiv Štutgarta u sredu od 20h.
