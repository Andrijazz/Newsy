> Izvor: B92
> Datum: utorak 28.01.2014.  
> Rubrika: sport_fudbal
> Naslov: Galatasaraj zove Ranokiju
> Članak:

Predsednik Galatasaraja Unal Ajsal rekao je da njegov klub pokušava da dovede fudbalera Intera Andrea Ranokiju na šestomesečnu pozajmicu.
“Pregovaramo sa Interom i Ranokijom. Pokušavamo da ga dovedemo i bilo bi čudno da ne uspemo. Naš trener Roberto Manćini želi da pojača odbranu”, rekao je Ajsal turskim medijima.
25-godišnji Ranokija je 2011. godine prešao iz Barija u Inter, a pre toga je igrao za Đenou i Areco.
Galatasaraj je trenutno drugi na tabeli turskog prvenstva sa 34 boda, deset manje od prvoplasiranog Fenerbahčea. Istanbulski klub je prošao dalje u Ligi šampiona, a u osmini finala ga čeka dvomeč sa londonskim Čelsijem.
