> Izvor: B92
> Datum: utorak 28.01.2014.  
> Rubrika: sport_fudbal
> Naslov: Grizman o odlasku: Videćemo
> Članak:

Fudbaler Real Sosijedada Antoan Grizman nagovestio je da bi mogao da ode iz španskog kluba na kraju sezone.
"Dobro mi ide u Sosijedadu, veoma sam opušten oko svog statusa. Želim da ovde završim sezonu, pa ćemo videti", rekao je Grizman španskim medijima.
Grizman (21) je ponikao u Real Sosijedadu, za koji je nastupio 183 puta i postigao 48 golova.
Španski mediji su u prethodnom periodu navodili da su za njega zainteresovani brojni svetski klubovi, poput Real Madrida, Mančester Junajteda, Pari Sen Žermena i drugih.
