> Izvor: B92
> Datum: subota 25.01.2014.  
> Rubrika: sport_fudbal
> Naslov: Loris: Adebajor je više od golova
> Članak:

Golman Totenhema Igo Loris pohvalio je saigrača Emanuela Adebajora zbog doprinosa rezultatima ekipe.
Francuski golman je istakao da je napadač iz Togoa pomogao Spursima ne samo golovima, već i sveukupnim zalaganjem na terenu.
"On je vrhunski i igrač odluke. On je dosta toga uradio za tim. Dobro je bežao svojim čuvarima, a oko sebe stvarao dosta prostora. Ponekad, kada se mučite na terenu, on je dobra meta jer može zadržati loptu i pomoći timu u igri na gornjem delu terena", rekao je Loris.
Adebajor je bio u nemilosti kod bivšeg menadžera Andre Vilas-Boaša, ali se smenom Portugalca preporodio i postao uz Roberta Soldada prvi strelac tima. Totenhem je trenutno peti u Premijer ligi sa 43 boda, osam manje od lidera Arsenala, ali iza sebe ima niz od četiri pobede.
