> Izvor: B92
> Datum: ponedeljak 27.01.2014.  
> Rubrika: sport_fudbal
> Naslov: Venger u Arsenalu i naredne sezone
> Članak:

Prema navodima iz Arsenala, Arsen Venger će i naredne sezone ostati na klupi 'tobdžija', što će mu biti jubilarna 20. godina u londonskom klubu.
Venger koji je vodi Arsenal od 1996. godine, ne želi da komentariše njegovu budućnost na Emiratima pre završetka tekuće sezone.
"Uvek smo podržavali Arsena. Svi u klubu su uz njega, kao i vlasnik Sten Krenke, a on je uvek bio posvećen našem klubu. Zadovoljni smo trenutnim položajem, a pravom momentu, donećemo odluku", rekao je izvršni direktor Arsenala Ivan Gazidis.
Arsen Venger je sa Arsenalom osvojio tri Premijer lige, četiri FA kupa, četiri Komjuniti šilda, a 2006. godine je igrao i finale Lige šampiona. 'Tobdžije' su trenutno lideri nacionalnog šampionata i imaju 51 bod nakon 22 odigrana kola, jedan više od drugoplasiranog Mančester Sitija.
