> Izvor: B92
> Datum: petak 24.01.2014.  
> Rubrika: sport_fudbal
> Naslov: Kapelo vodi Rusiju do SP 2018.
> Članak:

Selektor Rusije Fabio Kapelo produžio je ugovor sa ruskim savezom do završetka Svetskog prvenstva 2018. godine, koje će se održati u Rusiji.
Kapelo je u julu 2012. godine na klupi Rusije zamenio Dika Advokata.
Rusija je osvojila prvo mesto u kvalifikacionoj Grupi F i direktno se plasirala na Svetsko prvenstvo koje će se ovog leta održati u Brazilu.
"Zahvalan sam predsedniku Fudbalskog saveza i ruskom ministru sporta na ukazanom poverenju. Zadovoljan sam što ću nastaviti rad u reprezentaciji. Imamo velike planove i učiniću sve da se navijači u Rusiji raduju", rekao je Kapelo, navodi se na sajtu ruskog fudbalskog saveza. Kapelo je 2012. godine potpisao dvogodišnji ugovor, a mediji su spekulisali da bi posle Mundijala u Brazilu mogao da preuzme neki fudbalski klub. "Zadovoljni smo što će tako kvalitetan trener Fabio Kapelo nastaviti da radi u ruskom fudbalu. Prema novom ugovoru, on će nadgledati rad svih fudbalskih selekcija Rusije, a u A timu će mu pomagati stručnjaci", rekao je predsednik Fudbalskog saveza Rusije Nikolaj Tolstoj.
