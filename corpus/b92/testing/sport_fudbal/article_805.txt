> Izvor: B92
> Datum: petak 24.01.2014.  
> Rubrika: sport_fudbal
> Naslov: L1: Kako će Monako bez Falkaa?
> Članak:

Vikend pred nama donosi 22. kolo francuske Lige 1 u kom će oslabljeni Monako u derbiju sa Marsejom pokušati da se približi vodećem PSŽ.
Parižani imaju pet bodova prednosti u odnosu na fudbalere iz Kneževine, a u subotu ne bi trebalo da imaju težak posao protiv Gengana.
Kolo otvaraju Lil i Ren, Bordo bi želeo da iznenadi Sent Etjen i učvrsti se u gornjem domu tabele, dok derbi tog dela lestvice igraju Nant i Rems, a Ažaksjo bi na svom terenu da uruči „fenjer“ Sošou u direktnom duelu.
Fudbaleri PSŽ doživeli su šok u meču šesnaestine finala nacionalnog kupa, u kojem ih je savladao Monpelje, što je izazvalo reakciju trenera Lorana Blana. "U prvom poluvremenu smo imali nekoliko propusta. Nemam šta posebno da kažem igračima, ovo je razočaranje, ali nije katastrofa. Nismo uradili ono što smo želeli i na kraju smo kažnjeni, vrlo jednostavno", naveo je Blan. Ekipa Monaka doživela je težak udarac povredom Radamela Falkaa, tako da derbi sa Marsejom dolazi u veoma lošem trenutku. Naime, u duelima sa Olimpikom, klub iz Kneževine ima negativan skor u pobedama (16-8), a uz izabranici Žosea Anigoa imaju imperativ osvajanja bodova, nakon poraza u Liga kupu (od Liona 2:1) i Kupu Francuske (od Nice 5:4). Kolo otvaraju fudbaleri Lila, koji na domaćem terenu nakon dva uzastopna poraza, dočekuju pravog rivala za popravljanje forme, ekipu Rena koja ne zna za pobedu u protekih pet kola Lige 1.
Možda i najzanimljiviji duel kola igra se u Bordou, na stadion "Žak Šaban - Delma" stiže četvrtoplasirani Sent Etjen, koji trijumfom želi da se približi Lilu na trećoj poziciji i da zaoštri borbu za plasman u kvalifikacije za Ligu šampiona. Epitet derbija nosi i utakmica između Nanta i Remsa, ekipa izjednačenih po broju bodova (32), koje su u poslednjem kolu doživele poraze "sa nulom", od PSŽ (5:0), odnosno Liona (2:0). Čini se da su fudbaleri Ažaksjoa kartu za selidbu u niži rang već odavno čekirali, međutim sve može da se promeni pozitivnim rezultatom protiv Sošoa, koji "beži" samo dva boda. Petak20.30 Lil - Ren Subota17.00 Gengan - PSŽ 20.00 Ažaksjo - Sošo 20.00 Monpelje - Nica 20.00 Nant - Rems 20.00 Tuluz - Bastija 20.00 Valensijen - Lorijen Nedelja14.00 Lion - Evijan 17.00 Bordo - Sent Etjen 21.00 Monako - Marsej Tabela1. PSŽ 21 15 5 1 51 14 +37 50 2. Monako 21 13 6 2 34 14 +20 45 3. Lil 21 12 4 5 23 12 +11 40 4. Sent Etijen 21 11 4 6 30 20 +10 37 5. Marsej 20 9 5 6 29 21 +8 32 6. Nant 21 10 2 9 24 22 +2 32 7. Rems 21 8 8 5 25 24 +1 32 8. Lion 21 8 7 6 32 27 +5 31 9. Bordo 21 8 7 6 27 23 +4 31 10. Lorijen 21 9 3 9 28 27 +1 30 11. Tuluz 21 7 7 7 21 26 -5 28 12. Bastija 21 7 6 8 24 29 -5 27 13. Nica 21 8 3 10 20 25 -5 27 14. Gengan 21 6 7 8 19 21 -2 25 15. Ren 21 5 8 8 22 24 -2 23 16. Monpelje 21 3 12 6 21 25 -4 21 17. Evijan 21 5 6 10 20 34 -14 21 18. Valencijen 20 4 5 11 20 30 -10 17 19. Sošo 21 2 5 14 15 43 -28 11 20. Ažaksjo 21 1 6 14 14 38 -24 9
