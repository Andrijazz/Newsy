> Izvor: B92
> Datum: utorak 28.01.2014.  
> Rubrika: sport_fudbal
> Naslov: Pirlo ponovo najbolji u Italiji
> Članak:

Vezista Juventusa Andrea Pirlo proglašen je za igrača godine u Italiji, a trener tog kluba Antonio Konte za najboljeg stručnjaka, u izboru nacionalnog saveza.
Za najbolju ekipu proglašen je Juventus, koji u idealnoj postavi ima četvoricu igrača: Andrea Pirlo, Andrea Barzalji, Đorđo Kjelini i Arturo Vidal.
U postavi su još Samir Handanović (Inter), Kristijan Mađo (Napoli), Matija de Šiljo (Milan), Borha Valero (Fiorentina), Edinson Kavani (Napoli), Mario Baloteli (Milan) i Antonio di Natale (Udineze).
Najbolji mladi igrač je napadač Sasuola Domeniko Berardi, a najbolja fudbalerka je Melanija Gabijadini iz Verone. Za najboljeg sudiju proglašen je Nikola Ricoli.
