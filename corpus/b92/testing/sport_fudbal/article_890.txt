> Izvor: B92
> Datum: nedelja 26.01.2014.  
> Rubrika: sport_fudbal
> Naslov: FA: Fulam izvukao revanš
> Članak:

Fudbaleri Fulama remizirali su na gostovanju Šefild Junajtedu 1:1(1:0) u meču četvrtog kola FA kupa i tako obezbedili revanš u Londonu.
U dosadnom prvom poluvremenu po blatnjavom terenu ekipa Šefilda došla je do prednosti kada je posle Megvajerovog prodora po desnoj strani loptu u gol poslao Kris Porter.
U 53. minutu iz igre je isključen igrač domaćih Majkl Dojl posle starta nad Muamerom Tankovićem. To je bio i presudni momenat meča jer je Rodaljega postigao pogodak u 75. minutu i obezbedio revanš za svoj tim.
U drugom meču dana od 16:30 sastaju se u Londonu Čelzi i Stouk siti. FA kup, 1/16 finala: nedelja:Šefild junajted - Fulam 1:1 Porter 31 - Rodaljega 75 16:30 Čelsi - Stouk Siti subota: Bornmut - Liverpul 0:2 Birmingem - Svonsi 1:2 Bolton - Kardif 0:1 Hadersfild - Čarlton 0:1 Mančester Siti - Votford 4:2 Port Vejl - Brajton 1:3 Ročdejl - Šefild Venzdej 1:2 Sautempton - Jeovil 2:0 Sautend - Hal 0:2 Sanderlend - Kiderminster 1:0 Vigan - Kristal Palas 2:1 Stivenidž - Everton 0:4
