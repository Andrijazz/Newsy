> Izvor: B92
> Datum: sreda 29.01.2014.  
> Rubrika: sport_fudbal
> Naslov: Tijago makazicama srušio Štutgart
> Članak:

Fudbaleri Štutgarta bili su na korak od 'velikog' remija protvi Bajerna iz Minhena, ali im je Tijago Alkantara fenomenalnim makazicama promenio planove.
Bavarci su gubili na "Mercedes Areni", ali su uspeli da stignu do prekoreta i zabeleže rekordnu 16. uzastopnu pobedu u nizu - 2:1(0:1).
Dugo se Bajern mučio u zaostalom meču 17. kola, a sve he bilo još teže kada je Vedad Ibišević, posle čistog ofsajda, savladao Manuela Nojera.
Ekipa Pepa Gvardiole krenula je još snažnije i agresivnije u nastavku, ali nije uspevala da savlada Ulriha. Ipak, posle centaršuta Tijaga Alkantare, u 75. minutu prekaljeni Klaudio Pisaro najbolje se snašao u šesnestercu, i glavom smestio loptu u gol. Nastavili su gosti da pritiskaju i kruže oko gola domaćih, ali se ekipa Tomasa Šnajedera dobro branila. Ali, onda na scenu stupa igrač iz čuvene Barsine "La Masije" i maestralnim pogotkom makazicama produžio trijumfalni rekord na 16 susreta. Dugo je lopta kružila oko kaznenog prostora, Alkantara je sa levog krila odložio Lamu u sredinu, a ovaj je prosledio do Rafinje. Usledio je centaršut Brazilca na drugu stativu - a Tijago hvata 'školske' makazice i šalje loptu u dalji ugao. Tabela: 1. Bajern Minhen 18 16 2 0 46:9 50 2. Bajer Leverkuzen 18 12 1 5 34:19 37 3. Borusija (D) 18 10 3 5 40:22 33 4. Borusija (M) 18 10 3 5 35:21 33 5. Volfsburg 18 9 3 6 29:22 30 6. Herta 18 8 4 6 27:21 28 7. Šalke 17 8 4 5 32:28 28 8. Majnc 18 8 3 7 27:32 27 9. Augsburg 18 7 4 7 23:27 25 10. Hanover 18 6 3 9 26:32 21 11. Štutgart 18 5 4 9 32:34 19 12. Verder 17 5 4 8 22:37 19 13. Hofenhajm 18 4 6 8 36:42 18 14. Ajntraht 18 4 6 8 21:29 18 15. Frajburg 18 4 5 9 19:33 17 16. Hamburg 17 4 4 9 33:38 16 17. Nirnberg 18 1 11 6 21:33 14 18. Braunšvajg 17 3 2 12 10:32 11
