> Izvor: B92
> Datum: subota 25.01.2014.  
> Rubrika: sport_fudbal
> Naslov: FA: Preokret Sitija, gol Kolarova
> Članak:

Fudbaleri Mančester sitija plasirali su se posle velikog preokreta u osminu finala engleskog FA kupa.
Siti je gubio na poluvremenu 2:0 od Votforda, ali je u nastavku postigao četiri gola, a u strelce se upisao i Aleksandar Kolarov.
U 21. minutu Votford je poveo preko Fernanda Forestijerija, a osam minuta kasnije prednost je duplirao Troj Dini.
Slutilo je da će Votford napraviti veliko iznenadjenje, ali je onda na scenu stupio Serhio Aguero. Argentinac je sa dva pogotka u 60. i 79. minutu doneo Sitiju izjednačenje. Domaćin je do potpunog preokreta stigao golom Kolarova u 85. minutu, a konačan rezultat postavio je, het-trikom, Aguero u 90. minutu. U ostalim mečevima odigranim u subotu popodne veoma uspešni bili su gosti, pa su trijumfe van svog terena ostvarili Čarlton, Brajton, Šefild Venzdej i Hal. FA kup, 1/16 finala: Bornmut - Liverpul 0:2 Birmingem - Svonsi 1:2 Bolton - Kardif 0:1 Hadersfild - Čarlton 0:1 Mančester Siti - Votford 4:2 Port Vejl - Brajton 1:3 Ročdejl - Šefild Venzdej 1:2 Sautempton - Jeovil 2:0 Sautend - Hal 0:2 Sanderlend - Kiderminster 1:0 Vigan - Kristal Palas 2:1 Stivenidž - Everton nedelja: Šefild junajted - Fulam Čelsi - Stouk petak: Arsenal - Koventri 4:0 Notingem forest - Preston 0:0
