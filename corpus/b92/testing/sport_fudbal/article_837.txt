> Izvor: B92
> Datum: subota 25.01.2014.  
> Rubrika: sport_fudbal
> Naslov: I Borijelo stiže u Vest Hem
> Članak:

Napadač Rome Marko Borijelo prolećni deo sezone odigraće u dresu Vest Hema, kao pozajmljeni igrač.
Nakon što je propala želja menadžera Sema Olardajsova da dovede Lasinu Traorea, hitno je morao da nađe alternativu u vidu italijanskog golgetera.
Borijelo je za Romu ove sezone odigrao 11 mečeva, postigao je jedan gol uz jednu asistenciju, a Vest Hem će mu biti 11. klub za koji igra na pozajmici. Stalne ugovore imao je samo u Milanu i Romi.
Menadžer londonskog kluba pokazao je da prati Seriju A, pošto je u subotu na pozajmicu iz Milana doveo i Antonija Nočerina.
