> Izvor: B92
> Datum: utorak 28.01.2014.  
> Rubrika: sport_fudbal
> Naslov: Holanđani vežbaju sa Francuskom
> Članak:

Reprezentacija Holandije igraće protiv Francuske, Ekvadora, Gane i Velsa test mečeve pred Svetsko prvenstvo.
Prvi test za "Oranje" biće i najozbiljniji protiv Francuske u Parizu 5. marta, dok će formu pred Mundijal brusiti kod kuće.
Prvo 17. maja na Amsterdam arenu stiže Ekvador, 31. maja u Roterdamu gostuje Gana, a generalna proba biće duel sa Velsom 4. juna, ponovo na stadionu Ajaksa.
Holandiju očekuje teška grupa u Brazilu, dueli sa aktuelnim evropskim i svetskim šampionom Španijom, te Čileom i Australijom. Svetsko prvenstvo počinje za 135 dana.
