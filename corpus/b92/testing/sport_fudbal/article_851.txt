> Izvor: B92
> Datum: subota 25.01.2014.  
> Rubrika: sport_fudbal
> Naslov: Jagodinci otputovali u Antaliju
> Članak:

Fudbaleri Jagodine u subotu su otišli na dvonedeljne pripreme u tursku Antaliju, a ekspediciju predvodi trener Mladen Dodić i sekretar Slavko Gajin.
Jagodinci su u Antaliji ugovorili kontrolne utakmice sa ukrajinskim Metalurgom, Petrolulom, Šturmom, Pogonom, Bate Borisovim, Pohang Stilersima, Liteksom i Sonderjiskom.
Otputovala su 24 fudbalera: Filip Arsenijević, Slađan Mijatović, Danijel Mihajlović, Dario Damjanović, Vladimir Ilić, Petar Jokić, Milutin Ivanović, Vuk Mitošević, Jovan Cvetković, Miloš Lepović, Nikola Perić, Aleksandar Živanović, Vukašin Tomić, Milan Milinković, Đorđe Šušnjar, Luka Petričević, Milan Đurić, Anđelko Đuričić, Nikola Mojsilović, Jovan Vučinić, Dušan Martinović, Aleksandar Pešić, Ivan Miladinović i Aleksandar Filipović. "Cilj nama je da odradimo sve što smo planirali i da nove igrače uklopimo u tim. Imamo izuzetno kvalitetne protivnike iz Evrope i Azije", rekao je Dodić. Jagodina je jesenji deo prvenstva završila na trećem mestu, sa 27 bodova, iza Partizana i Crvene zvezde.
