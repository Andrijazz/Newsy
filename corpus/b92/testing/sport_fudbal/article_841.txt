> Izvor: B92
> Datum: subota 25.01.2014.  
> Rubrika: sport_fudbal
> Naslov: MU nudi Runiju 300.000&#163; nedeljno?
> Članak:

Uprkos spekulacijama da bi mogao da napusti Mančester Junajted, Vejn Runi će sledeće nedelje započeti pregovore sa klubom oko potpisivanja novog ugovora.
Kako najavljuju engleski mediji, reprezentativac Engleske bi mogao da postane najplaćeniji igrač „crvenih đavola“ u istoriji, sa nedeljnom platom od 300.000 funti.
Do kraja Runijevog sadašnjeg ugovora ostalo je 18 meseci, u Junajtedu je od 2004. godine, a navodi se da je za njegove usluge i dalje zainteresovan menadžer Čelsija Žoze Murinjo.
Proteklog leta Junajted je teškom mukom uspeo da zadrži napadača u timu, koji nije želeo ponovo da sarađuje sa Dejvidom Mojsom, sa kojim je ranije sarađivao u Evertonu. Runi je ove sezone odigrao 24 utakmice i postigao 11 golova i trenutno se nalazi na četvrtom mestu večne liste strelaca kluba sa Old Traforda.
