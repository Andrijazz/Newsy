> Izvor: B92
> Datum: petak 24.01.2014.  
> Rubrika: sport_fudbal
> Naslov: Vargas na pozajmici u Valensiji
> Članak:

Fudbaler italijanskog Napolija Eduardo Vargas do kraja sezone igraće na pozajmici u redovima španske Valensije.
Kako je objavljeno na sajtu španskog kluba, Valensija će u junu imati pravo da otkupi Vargasov ugovor, ali se ne navodi koliko je propisano obeštećenje.
Reprezentativac Čilea u Napoli je došao u decembru 2011. godine, ali nije uspeo da se izbori za status standardnog prvotimca.
Vargas je prošle godine bio na pozajmici u brazilskom Gremiju, u čijem dresu je odigrao 37 mečeva i postigao devet golova. On je u karijeri još bio član Univerzidad de Čilea i Kobreloe.
