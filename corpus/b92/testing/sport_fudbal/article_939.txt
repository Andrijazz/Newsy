> Izvor: B92
> Datum: utorak 28.01.2014.  
> Rubrika: sport_fudbal
> Naslov: Venger: Raspored nije fer
> Članak:

Arsen Venger požalio se na nezgodan raspored utakmica njegove ekipe i rekao da je klubovima iz Engleske mnogo teže nego ostalim timovima u Ligi šampiona.
Arsenal će u 12 dana odigrati čak četiri meča, uključujući i duel sa Bajernom 19. februara.
Raspored ekipe iz Londona je dodatno otežan činjenicom da su prošli dalje u FA kupu gde će igrati protiv Liverpula. Sa timom sa Enfilda imaće duel i u Premijer ligi, a tu je i meč protiv Mančester junajteda.
Upravo bi ovaj period mogao da bude odlučujući za sezonu Arsenala koji je trenutno lider Premijer lige. Menažder Arsenala je zatraži pomoć od UEFA, ali je nije dobio. "U drugim ligama se pomaže timovima. Ja sam već govorio na sastancima UEFA da bi svim ekipama u Ligi šampiona trebalo obezbediti isti odmor pred mečeve. U nekim ligama, kao što je portugalska, otkazuje se kompletno kolo, rade šta požele. Oni jednostravno otkažu meč pred duel u Ligi šampiona. Mislim da bi za takmičenje bilo najbolje da svi timovi imaju isto vreme za odmor. Ako, na primer, imate modricu na mišiću, jedan dan može da napravi veliku razliku. Što se tiče tih manjih povreda, dobijate mnogo u 24 časa. Takođe je i mentalan oporavak bolji", smatra Venger. Težak raspored Arsenala u februaru i martu: 8. februar: Liverpul u gostima 12. februar: Mančester junajted kod kuće 15. februar: Liverpul kod kuće 19. februar: Bajern Minhen kod kuće 11. mart: Bajern Minhen u gostima 16. mart: Totenhem u gostima 22. mart: Čelsi u gostima 29. mart: Mančester siti u gostima
