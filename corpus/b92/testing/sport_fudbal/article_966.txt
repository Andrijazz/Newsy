> Izvor: B92
> Datum: utorak 28.01.2014.  
> Rubrika: sport_fudbal
> Naslov: Njukasl: Kabaj ide, De Jong dolazi
> Članak:

Joan Kabaj će ipak napustiti Njukasl i preći u Pari Sen Žermne, dok će na Sent Džejms Park stići Luk de Jong.
"Svrake" su pristale da prodaju Kabaja PSŽ-u za 20 miliona funti, dok je na medicinske pregleda stigao napadač iz Menhengladbaha.
Nema sumnje da će eventualni odlazak Kabaja biti žestok udarac za Njukasl, jer su "svrake" bez njega u timu dobile samo četiri od 19 utakmica u Premijer ligi od avgusta 2011, uz 12 poraza.
Dvadesetosmogodišnji Kabaje je za Njukasl od 2011. igrao na 79 utakmica i postigao 17 golova, dok je boje reprezentaciju Francuske od 2010. branio na 26 mečeva, uz dva data gola. De Jong je prošle sezone stigao u Menhengladbah i na 31 utakmica postigao osam golova, što je razočaralo Nemce koji su ga platili 15 miliona evra Tventeu. Holanđanin ima 23 godine, sedam puta je igrao za reprezentaciju, a Njukasl ga je želeo i dok je igrao u domovini. Njukasl je trenutno osmi u Premijer ligi sa 36 bodova, sedam manje od pozicije koja vodi u kvalifikacije za Ligu šampiona.
