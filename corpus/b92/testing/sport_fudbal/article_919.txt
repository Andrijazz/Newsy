> Izvor: B92
> Datum: ponedeljak 27.01.2014.  
> Rubrika: sport_fudbal
> Naslov: Napredak savladao Dinamo u Antaliji
> Članak:

Kruševački Napredak trijumfalno je startovao pripreme u Antaliji, savladana je ekipa Dinama iz Sankt Petersburga rezultatom 2:1.
Golove za superligaša postigli su Ndiaje u 52. i Frajdej u na isteku prvog sata, dok je ruski sastav smanjio zaostatak u 69. minutu.
"Stvorili smo više šansi i vrlo lako smo mogli da ostvarimo pobedu sa više golova razlike. Primljeni gol je usledio posle ukazane šanse rezervistima, ali sam jako optimističan povodom daljeg nastavka priprema“, naveo je trener Napretka Nenad Lalatović.
Kruševljani su prvi deo Jelen Superlige završili na devetoj poziciji sa 17 bodova, a u nastavku šampionata 23. februara dočekuju Jagodinu.
