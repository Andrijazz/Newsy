> Izvor: B92
> Datum: utorak 28.01.2014.  
> Rubrika: sport_fudbal
> Naslov: Kosta ide u Čelsi za Kurtou?
> Članak:

Atletiko Madrid želi da zadržio golmana Čelsija Tiboa Kurtou, dok londonski tim želi Dijega Kostu, što bi moglo da dovede do nove saradnje dva tima.
Engleski mediji prenose da su dva kluba već postigla dogovor po kojem će Kosta od leta biti napadač Čelsija, a Kurtoa zvanično igrač Atletika.
S obzirom da će Vejn Runi verovatno ostati u Mančester Junajted, Brazilac sa španskim pasošem je postao prioritet Žozea Murinja.
Kosta je već nekoliko meseci na radaru Čelsija, a interesovanje je naglo poraslo proteklih nedelja, iako će mogućnost transfera biti realna tek na leto, s obzirom da se Atletiko bori za titulu u Španiji. Čelsiju donekle na ruku ide što Atletiko želi da zadrži golmana iz Belgije Kurtou, mada je pitanje koliko su u Londonu spremni da se reše jednog od najboljih golmana na svetu. Otkupna klauzula za Kostu je 32 miliona funti, a navodno je za sjajnog golgetera zainteresovan i Arsenal, koji traži naslednika za Robina van Persija. Naravno, u igri su i španski giganti Real Madrid i Barselona, ali će "jorgandžije" verovatno pokušati da izbegnu da svoju zvezdu prodaju velikim rivalima.
