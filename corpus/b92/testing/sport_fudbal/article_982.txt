> Izvor: B92
> Datum: sreda 29.01.2014.  
> Rubrika: sport_fudbal
> Naslov: Martines: Lukaku nije teže povređen
> Članak:

Trener fudbalera Everton Roberto Martines rekao je da povreda članka napadača Romela Lukakua nije tako ozbiljna kao što se mislilo.
"Lukaku nije pokidao ligamente, nema ozbiljnije povrede. Pre će biti da će odsustvovai nekoliko nedelja, nego nekoliko meseci", rekao je Martines.
Lukaku se na utakmici sa Liverpulom sudario sa saigračem Garetom Berijem u 24. minutum, pa je sa terena iznesen na nosilima, a engleski mediji spekulisali su da će 20-godišnji napadač propustiti Svetsko prvenstvo u Brazilu na leto. Belgijanac je na 19 utakmica u Premijer ligi u dresu Evertona postigao devet golova, dok je za nacionalnu selekciju odigrao 24 meča, a upisao je i pet pogodaka. Liverpul je u gradskom derbiju savladao Everton sa 4:0.
