> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Primera: "Petarda" Bilbaa u gostima
> Članak:

Fudbaleri Atletik Bilbaa deklasirali su Osasunu u gostima rezultatom 5:1 u drugom meču nedeljnog programa 21. kola španske Primere.
Gosti su furiozno startovali i već u trećem minutu su stekli prednost, preko Markela Susaete, da bi sedam minuta kasnije izjednačio Emilijano Armenteros.
U nastavku je Aric Aduric sa dva gola doneo veliku prednost Baskijcima, a u finišu meča upisali su se i Gomes Peres Ibai, kao i Sola. Atletik ostaje na četvrtom mestu, dok je Osasuna 14. na tabeli.
Ekipi iz Bilbaa je prvi gol doneo Susaeta, lepo ga je proigrao Aduric za udarac iz velike daljine koji je završio pored leve stative. Još lepši gol viđen je u desetom minutu, kada je Armenteros iz slobodnog udarca prevario golmana Atletika i izjednačio rezultat. Šest minuta kasnije Ander Erera je sjajno šutirao, Fernandes je još bolje reagovao, ali se na pravom mestu našao Aduric za 2:1. Isti igrač se u 62. "poklonio" u šesnaestercu Osasune. Atletiku je dodatno olakšan posao u 76. minutu, kada je igrač domaćih Alehandro Aribas dobio drugi žuti karton. Nakon toga Mikel San Hose je imao veliku šansu, ali je promašio zicer, međutim već u sledećem napadu mrežu je zatresao Ibai. Konačan rezultat postavio je Sola u 88. minutu, svega 180 sekundi po ulasku na teren. Primera, 21. kolo: nedelja: Almerija - Hetafe 1:0 Zongo 49 Osasuna - Atletik Bilbao 1:5Armenteros 10 - Susaeta 3, Aduric 16, 62, Ibai 84, Sola 88 Rajo Valjekano - Atletiko Madrid 19.00 Barselona - Malaga 21.00 subota: Real Madrid - Granada 2:0 Ronaldo 56, Benzema 74 Valjadolid - Vilareal 1:0 Rueda 40 Valensija - Espanjol 2:2 Alkaser 7, Žonas 31 - Kordoba 4, Garsija 45(p) Sevilja - Levante 2:3 Koke 25, Rakitić 68 - Baral 30pen, Vintra 71, Simao 75 ponedeljak: Real Sosijedad - Elče 22.00 petak: Selta - Betis 4:2 Oreljana 22, 39, Čarls 31, Nolito 73 - Kastro 17, 78 Tabela 1.Real Madrid 21 17 2 2 60:21 53 2.Barselona 20 16 3 1 54:13 51 3.Atletiko 20 16 3 1 48:12 51 4.Atletik Bilbao 21 13 3 5 41:27 42 5.Viljareal 21 11 4 6 39:22 37 6.Real Sosijedad 20 9 6 5 38:30 33 7.Sevilja 21 8 7 6 39:34 31 8.Levante 21 7 6 8 22:30 27 9.Espanjol 21 7 5 9 25:27 26 10.Valensija 21 7 4 10 28:33 25 11.Granada 21 7 3 11 19:27 24 12.Hetafe 21 7 3 11 22:34 24 13.Selta 21 6 4 11 27:34 22 14.Osasuna 21 6 4 11 18:34 22 15.Almerija 21 6 4 11 22:40 22 16.Malaga 20 5 6 9 19:24 21 17.Elče 20 5 6 9 19:28 21 18.Valjadolid 21 4 7 10 24:37 19 19.Valjekano 20 5 1 14 19:47 16 20.Betis 21 2 5 14 18:47 11
