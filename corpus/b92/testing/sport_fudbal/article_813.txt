> Izvor: B92
> Datum: petak 24.01.2014.  
> Rubrika: sport_fudbal
> Naslov: Primera: Nastavlja se trka utroje
> Članak:

Trka u španskoj Primeri postaje sve interesantnija posle prošlonedeljnih kikseva Barselone i Atletiko Madrida.
’Kraljevski klub’ je slavio protiv Betisa, dok su Barsa i Atletiko remizirali sa Levanteom, odnosno Seviljom, pa je sada razlika samo jedan bod.
Za vikend se u Španiji igra 21. kolo, a otvaraju ga Selta Vigo i Betis utakmicom u petak.
Real će bar na kratko moći do prvog mesta, ukoliko u subotu savlada Granadu na svom terenu, a taj duel na programu je od 16 časova. Izabranici Karla Ančelotija u seriji su od četiri pobede u nacionalnom prvenstvu, au 2014. godini nisu primili gol. Granada je u poslednja dva meča na Bernabeu primila ukupno osam golova, a s obzirom na to kakva je forma domaćih, ni ovoga puta ne bi trebalo da bude drugačije. Subota nam donosi još tri utakmice i sve tri će biti u različitim terminima. Valjadolid dočekuje Viljareal, Valensija Espanjol, dok poslednji meč dana igraju Sevilja i Levante.
Burna nedelja je iza aktuelnog šampiona Barselone, predsednik kluba Sandro Roselj podneo je ostavku zbog istrage da je zloupotrebio sredstva prilikom transfera Brazilca Nejmara. Pre toga, u dva meča sa Levanteom Barsa se mučila, pa će ovog vikenda imati imperativ pobede protiv Malage. Utakmica se igra na  nisu slavile u prošlom kolu, pa će morati da pobede ukoliko žele da drže korak sa Kataloncima. Aktuelnu nedelju dobro su otvorili, minimalnom pobedom u četvrtfinalu Kupa kralja protiv Bilbaa. U preostala dva duela igraju Almerija - Hetafe, Osasuna - Atletik Bilbao, dok se kolo završava u ponedeljak utakmicom između Real Sosijedada i Elčea.
Primera, 21. kolo: Petak: Selta - Betis 21.00 Subota: Real Madrid - Granada 16.00 Valjadolid - Vilareal 18.00 Valensija - Espanjol 20.00 Sevilja - Levante 22.00 Nedelja: Almerija - Hetafe 12.00 Osasuna - Atletik Bilbao 17.00 Rajo Valjekano - Atletiko Madrid 19.00 Barselona - Malaga 21.00 Ponedeljak: Real Sosijedad - Elče 22.00 Tabela: 1. Barselona 20 16 3 1 54:13 51 2. Atletiko Madrid 20 16 3 1 48:12 51 3. Real Madrid 20 16 2 2 58:21 50 4. Atletik Bilbao 20 12 3 5 36:26 39 5. Viljarreal 20 11 4 5 39:21 37 6. Real Sosijedad 20 9 6 5 38:30 33 7. Sevilja 20 8 7 5 37:31 31 8. Espanjol 20 7 4 9 23:25 25 9. Valensija 20 7 3 10 26:31 24 10. Granada 20 7 3 10 19:25 24 11. Levante 20 6 6 8 19:28 24 12. Hetafe 20 7 3 10 22:33 24 13. Osasuna 20 6 4 10 17:29 22 14. Malaga 20 5 6 9 19:24 21 15. Elče 20 5 6 9 19:28 21 16. Selta Vigo 20 5 4 11 23:32 19 17. Almerija 20 5 4 11 21:40 19 18. Valjadolid 20 3 7 10 23:37 16 19. Rajo Valjekano 20 5 1 14 19:47 16 20. Betis 20 2 5 13 16:43 11
