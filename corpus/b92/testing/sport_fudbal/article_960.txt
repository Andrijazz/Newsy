> Izvor: B92
> Datum: utorak 28.01.2014.  
> Rubrika: sport_fudbal
> Naslov: Mihajlović doveo Maksija Lopesa
> Članak:

Siniša Mihajlović dobio je prvo pojačanje otkako je preuzeo Sampdoriju, doveo je iskusnog napadača Maksija Lopesa.
Argentinac je u Đenovu stigao iz Katanije na pozajmicu uz opciju transfera za 1,5 miliona evra predstojećeg leta.
Lopes je potpisao dvogodišnji ugovor, a već u utorak će odraditi prvi trening sa novim timom.
Argentinac ima 29 godina, ove sezone je postigao jedan gol na 12 utakmica za Kataniju, a tokom karijere je igrao za River Plejt, Barselonu, Maljorku, Moskvu, Gremio, Kataniju i Milan. Sampdorija je trenutno 13. u Seriji A sa 22 boda, samo pet više od Sasuola koji je najbliži od ekipa koje su u zoni ispadanja. Tim iz Đenove ima samo jednu pobedu u poslednja četiri kola.
