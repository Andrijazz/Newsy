> Izvor: B92
> Datum: utorak 28.01.2014.  
> Rubrika: sport_fudbal
> Naslov: PSŽ odustao od Pjanića zbog 55M €
> Članak:

Pari Sen Žermen je birao između Joana Kabaja i Miralema Pjanića, a kada je čuo koliko Roma traži za bh. reprezentativca, odlučio se za zemljaka.
Naime, rimski klub navodno traži 55 miliona evra za Pjanića, prenosi "RMC sport", dok će ih transfer Kabaja iz Njukasla koštati "samo" 20 miliona.
Obojica igrača su ove sezone odigrala po 20 utakmica, Kabaj je sa sedam golova i nekoliko asistencija bio ključan u borbi "svraka" za plasman u Ligu šampiona, dok je Pjanić dao četiri za Romu koja se bori za titulu u Seriji A.
PSŽ i Njukasl su u utorak postigli dogovor u vezi sa transferom Kabaja, koji bi uskoro trebalo da se pojavi u Parizu na medicinskim pregledima.
