> Izvor: B92
> Datum: subota 25.01.2014.  
> Rubrika: sport_fudbal
> Naslov: Luković stigao, čeka Džajića
> Članak:

Aleksandar Luković stigao je u Beograd gde čeka povratak Dragana Džajića kako bi pregovarali o povratku u Crvenu zvezdu, prenosi "Žurnal".
Luković je prethodnih desetak dana bio na pripremama sa Zenitom, u kojem će teško dobiti šansu u nastavku sezone, ali nije spreman ni da se odrekne velikih prihoda.
Ruski tim je spreman da pusti Lukovića, ali samo ako ne bude morao da ga isplati. To je i najveća prepreka za povratak iskusnog defanzivca na Marakanu, a u svemu će veliku ulogu igrati zajednički sponsor Gazprom.
Crveno-beli nalaze se na pripremama u Sloveniji, a trener Slaviša Stojanović još uvek čeka prvo pojačanje za nastavak sezone.
