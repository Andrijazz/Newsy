> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Preokret Milana, Sampi samo bod
> Članak:

Nedeljni program 21. kola Serije A doneo je preokret Milana u Kaljariju, remi Intera, pobede Livorna, Parme i Torina, a Sampdorija je izgubila trijumf u finišu.
Tim koji sa klupe predvodi Klarens Sedorf zabeležio je sedmu pobedu u prvenstvu kojom se popeo na devetu poziciju, iako je do 87. minuta bio u zaostatku
Inter uprkos remiju sa Katanijom ostaje na petoj poziciji, dok je skok na tabeli zabeležio i Torino, trijumfom nad Atalantom minimalnim rezultatom, a ekipa penal u 90. minutu oduzeo je Sampdoriji dva boda.
Milanezi su bili bolji rival u toku celog meča, imali su veći posed lopte, kao i više šuteva na gol (20-8), ali pokušaji Balotelija, Honde i Robinja nisu bili precizni. Vođstvo Kaljariju doneo je Marko Sau, nakon sjajnog solo prodora u 28. minutu, ali je izjednačenje Milanu doneo Mario Baloteli, pogotkom u finišu meča, čime je spasao svoj tim drugog poraza u nizu, nakon iznenađujućeg neuspeha protiv Sasuola. Da je su fudbaleri sa San Sira miljenici sreće potvrđuje i potpuni preokret u poslednjim minutima, kada je Đampaolo Pacini posle kornera Kejnsukea Honde odlično snašao i plasirao loptu pored desne stative. I Milanov gradski rival je bio dominantan, međutim nije uspeo da postigne gol, te Katanija sa velikim bodom odlazi sa "Đuzepe Meace". Najbolje prilike za "nerazure" imali su Rodrigo Palasio, Zdravko Kuzmanović (odigrao prvih 45 minuta i dobio žuti karton u 37.), Dijego Milito i Fonseka, međutim golman Frison bio je na visini zadatka.
Derbi začelja pripao je Livornu, koji je sav posao u duelu sa Sasuolom rešio u prvom poluvremenu. Već u četvrtom minutu domaći su poveli kada je Leandro Greko gađao i pogodio donji levi ugao gola gostiju. Sedam minuta kasnije Paulinjo je povećao prednost, dok je svako pitanje o pobedniku razrešio Marko Benasi, u 26 minutu. Počasni pogodak za Sasuolo stigao je nakon dosuđene najstrože kazne, Frančesko Bardi je napravio prekršaj u kaznenom prostoru, a sa bele tačke bio je precizan Domeniko Berardi. Parma je odbranila domaći teren u meču sa Udinezeom i nastavila seriju nepobedivosti od četiri utakmice, a jedini pogodak delo je Amaurija, koji je u 35. minutu sjajno iskoristio centaršut Antonija Kasana. Sa druge strane, ekipi iz Udina ovo je četvrti poraz u nizu, kojim polako padaju na tabeli i bliže se opasnoj zoni. U sastavu gostiju našao se Željko Brkić, dok je Dušan Basta presedeo čitav meč na klupi za rezervne igrače. Doskorašnji selektor Srbije Siniša Mihajlović nije imao sreće, njegova Sampdorija izgubila je dva boda u samom finišu meča i to posle jedanaesterca koji je u 90. minutu skrivio Andrea Kosta. Uspešan realizator bio je Alesandro Dijamanti, dok je prvi gol na meču, za prednost domaćih postigao Manolo Gabijadini na isteku prvog sata igre, posle dodavanja Edera. Do 79. minuta u dresu Sampdorije na terenu je bio Nenad Krstičić.
Remi Intera iskoristio je Torino da se približi na samo jedan bod, posle minimalne pobede nad Atalantom, koju je doneo Alesio Čerči iz jedanaesterca u 60. minutu, posle prakršaja Andree Konsiljija. U pobedničkom timu našao se i defanzivac Nikola Maksimović koji je sasvim solidno obavio svoj posao, a u 64. minutu dobio je žuti karton. Torino je imao priliku i da poveća vođstvo, ponovo sa bele tačke, međutim Čiro Imobile nije uspeo da prevari golmana Konsiljija. Rezultati 21. kola Serije A Verona - Roma 1:3 Halfredson 49 - Ljajić 45+1, Žervinjo 60, Toti 82p Kaljari - Milan 1:2 Sau 28 - Baloteli 87, Pacini 89 Inter - Katanija 0:0 Livorno - Sasuolo 3:1 Greko 4, Paulinjo 11, Benasi 26 - Berardi 28p Parma - Udineze 1:0 Amauri 35 Sampdorija - Bolonja 1:1 Gabijadini 61 - Dijamanti 90p Torino - Atalanta 1:0 Čerči 60p 20.45 Fiorentina - Đenoa subota: Napoli - Kjevo 1:1 Albiol 88 - Sardo 18 Lacio - Juventus 1:1 Kandreva 27p - Lorente 60p Tabela 1.Juventus 21 18 2 1 51:15 56 2.Roma 21 15 5 1 45:11 50 3.Napoli 21 13 5 3 44:23 44 4.Fiorentina 20 12 4 4 37:20 40 5.Inter 21 8 9 4 38:24 33 6.Torino 21 8 8 5 34:27 32 7.Parma 21 8 8 5 32:27 32 8.Verona 21 10 2 9 35:34 32 9. Milan 21 7 7 7 34:31 28 10.Lacio 21 7 7 7 27:29 28 11.Đenoa 20 7 5 8 20:24 26 12.Atalanta 21 7 3 11 21:30 24 13.Sampdorija 21 5 7 9 25:32 22 14.Kaljari 21 4 9 8 20:31 21 15.Udineze 21 6 2 13 20:32 20 16.Kjevo 21 4 6 11 16:27 18 17.Bolonja 21 3 9 9 20:36 18 18.Sasuolo 21 4 5 12 22:46 17 19.Livorno 21 4 4 13 19:37 16 20.Katanija 21 3 5 13 13:37 14
