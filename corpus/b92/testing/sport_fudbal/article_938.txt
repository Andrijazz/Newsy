> Izvor: B92
> Datum: utorak 28.01.2014.  
> Rubrika: sport_fudbal
> Naslov: Moćni Liverpul, uspešan debi Mate
> Članak:

Fudbaleri Liverpula deklasirali su Everton sa 4:0 u derbiju 23. kola Premijer lige, dok je lider Arsenal igrao ’samo’ 2:2 u Sautemptonu.
Najveću pažnju u utorak uveče je ipak izazvao duel na Old Trafordu gde je Mančester junajted uz debi Huana Mate pobedio Kardif Ole Gunara Solšera sa 2:0.
U utorak su odigrana još tri meča 23. runde. Svonsi je dobio Fulam sa 2:0, Kristal Palas je slavio protiv Hala sa 1:0, a Norič i Njukasl su odigrali bez golova.
Liverpul se nakon ove runde približio vodećem Arsenalu na šest bodova zaostatka, dok je Junajted 7. sa 12 bodova manje od lidera. Priliku da prestigne  imaće Siti koji u sredu gostuje Totenhemu, a Čelsi, koji dočekuje Vest Hem, može da se izjednači sa njima. Tok mečeva: Junated je krenuo sa dosta samopouzdanja u meč protiv Kardifa i već u šestom minutu je poveo. Posle centaršuta Janga prečku je glavom pogodio Valensija, a Van Persi se našao na pravom mestu - 1:0. Junajted je bio mnogo bolji od svog rivala u prvom poluvremenu, ali nije uspevao da postigne drugi gol koji bi dodatno opustio ekipu. Ipak, i to se promenilo početkom nastavka. U 59. minutu Jang je podsetio navijače zbog čega je doveden iz Aston Vile. Nakon sjajnog solo prodora snažnim udarcem duplirao je vođstvo svoje ekipe. To je bio i konačan rezultat ove utakmice. Huan Mata izašao je uz ovacije u 84. minutu, a zamenio ga je Januzaj. Španac je ostavio dobar utisak na debiju, ali ono najbolje od njega navijači na Old Trafordu tek očekuju.
Arsenal je dobio Sautempton sa 2:0 pre samo dva meseca na Emiratima, ali je na tom meču imao dosta sreće. Ovoga puta Početinov tim zaigrao je mnogo olje od starta, potpuno je nadigrao Vengerov sastav u prvom poluvremenu i poveo je golom Fontea u 21. minutu. U prvom poluvremenu Sautempton je imao čak osam pokušaja naspram samo jednog gostiju iz Londona. Međutim, već na startu drugog dela ekipa Arsena Vengera je stigla do izjednačenja. Sanja je u 48. minutu proigrao Žirua koji je izašao sam pred golmana Boruca i prevario ga za 1:1. Samo četiri minuta kasnije Arsenal je preokrenuo preko Kasrole. Španski internacionalac je posle asistencije Ezila prošao kroz odbranu domaćina i doneo preokret svom timu. Ipak, radost Vengera nije dugo trejala pošto je već u 54. minutu Lalana izjednačio nakon dodavanja Džeja Rodrigesa. Delovalo je da će u nastavku biti još mnoog uzbuđenja i promena rezultata, ali dogodilo se suprotno. Ostalo je 2:2, iako su i jedni i drugi mogli do pobede. Deset minuta pre kraja Metju Flamini dobio je direktan crveni karton zbog preoštrog faula.
Derbi kola igran je na Enfildu između Liverpula i Evertona. 'Crveni' su poveli u 22. minutu golom Stivena Džerarda. Kapiten je bio najviši u skoku posle kornera koji je veoma dobro izveo Luis Suares. Nije se tu zaustavio Liverpul i već u 33. minutu je duplirao vođstvo. Strelac je bio Staridž koji je izuzetno preciznim udarcem savladao Hauarda posle dodavanja Kutinja. Već u 35. minutu meč je praktično odlučen, Staridž je postigao još jedan gol, a navijači domaćih su bili u ekstazi. Bivši igrač Čelsija ovoga puta je odigrao dupli pas sa Kolom Tureom, a onda je još jednim preciznim udarcem povećao na velikih 3:0. Pobedu je u 50. minutu overio Luis Suares koji je iskoristio grešku Džagelke i bez većih problema savladao Hauarda. Imao je Staridž u 56. minutu priliku da postigne i het-trik, ali je sa penala očajno šutirao preko gola. U duelu Norić - Njukasl nije bilo golova, ali jeste crvenih kartona. Džonson je isključen kod domaćina, a Remi kod gostiju zbog koškanja. Svonsi je savladao Fulam golovima Šelvija i Čika, dok je Palas minimalnim rezultatom savladao Hal, a jedini gol postigao je Pančon u 17. minutu. PL, 23. kolo: Mančester junajted - Kardif 2:0 Van Persi 6, Jang 59 Norič - Njukasl 0:0 Sautempton - Arsenal 2:2 Fonte 21, Lalana 54 - Žiru 48, Kasorla 52 Svonsi - Fulam 2:0 Šelvi 61, Čiko 79 Kristal Palas - Hal 1:0 Pančon 17 Liverpul - Everton 4:0 Džerard 22, Staridž 33, 35, Suares 50 sreda: Aston Vila - Vest Bromvič Sanderlend - Stouk Čelsi - Vest Hem Totenhem - Mančester siti Tabela: 1. Arsenal 52 2. Mančester siti 50 (-1) 3. Čelsi 49 (-1) 4. Liverpul 46 5. Totenhem 43 (-1)6. Everton 42 7. Mančester junajted 40 (-1) 8. Njukasl 37 9. Sautempton 32 10. Svonsi 24 11. Aston Vila 24 (-1) 12. Norič 24 13. Hal 23 14. Kristal Palas 23 15. Vest Bromvič 22 (-1) 16. Stouk 22 (-1) 17. Fulam 1918. Vest Hem 18 (-1) 19. Sanderlend 18 (-1) 20. Kardif 18
