> Izvor: B92
> Datum: subota 25.01.2014.  
> Rubrika: sport_fudbal
> Naslov: Zaha napušta Junajted?
> Članak:

Engleski napadač Vilfred Zaha najverovatnije će napustiti Mančester Junajted do kraja januara i preći u Kardif ili Njukasl.
Zaha je letos stigao na Old Traford za 12 miliona funti iz Kristal Palasa, ali se nije naigrao kod Dejvida Mojsa.
Krilni igrač je prošle nedelje bio besan jer mu klub nije dozvolio privremeni odlazak, pa je čak napustio i trening, ali dolazak Huana Mate je promenio situaciju.
Izvori bliski Junajtedu izneli su informacije da su u klubu zabrinuti za ponašanje mladog igrača, te da su odnosi između Zahe i kluba postali zategnuti nakon prepirki o pozajmici Kardifu. Engleski U-21 reprezentativac još uvek nije obavio neophodne lekarske preglede pred odlazak u Južni Vels, ali je na jednoj privatnoj klinici u Mančesteru obavio skeniranje povrede nožnog palca. U trci za usluge mladog fudbalera prethodno je vodio Njukasl, ali je trener Kardifa, Ole Gunar Solskjar, iskoristo svoje kontakte u Junajtedu kako bi osigirao dolazak jednog od najvećih engleskih fudbalskih talenata.
