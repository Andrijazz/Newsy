> Izvor: B92
> Datum: subota 25.01.2014.  
> Rubrika: sport_fudbal
> Naslov: Falkao ipak spreman za Mundijal?
> Članak:

Kolumbijski internacionalac i napadač Monaka Radamel Falkao uspešno je operisan i postoji šansa da učestvuje na Mundijalu u Brazilu.
Portugalski lekar koji je operisao Falkaa u bolnici u Portu rekao je da postoji mogućnost da on ipak učestvuje na šampionatu sveta.
Žoze Karlos Noronja naglasio je da su šanse da Falkao ode u Brazil veće od 50 odsto.
Falkao, jedan od najboljih svetskih napadača, pokidao je pre tri dana ligamente kolena na utakmici francuskog kupa protiv drugoligaša Monsa.
