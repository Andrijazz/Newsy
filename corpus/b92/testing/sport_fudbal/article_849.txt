> Izvor: B92
> Datum: subota 25.01.2014.  
> Rubrika: sport_fudbal
> Naslov: Stojković na golu Ergotelisa
> Članak:

Reprezentativni golman Vladimir Stojković pronašao je novi klub, do kraja sezone igraće za grčki Ergotelis.
Stojković je u petak stigao u Heraklion na medicinske testove i potpisivanje ugovora. Grci dolazak Stojkovića najavljuju kao jedno od najvećih pojačanja u istoriji Ergotelisa.
"Došao sam da pomognem Ergotelisu. Znam da dosta o grčkom prvenstvu, pratim ga već godinama. Znam da tim ima velike planove", rekao je Stojković.
Stojković je 50 puta branio za Srbiju, igrao za Sporting Lisavon, Vigan, Nant, Vitese, Hetafe, te najveće srpske klubove Crvenu zvezdu i Partizan u kojem je bio igrač sezone (2012/2013). Stojković će imati pomoć u prilagođavanju na Grčku, član Ergotelisa je srpski defanzivac Borislav Jovanović. Pored njih u ligi su još devetorica Srba: Marko Šćepović u Olimpijakosu, Zvonimir Vukić u PAOK-u, Milan Bojović u Panaitolikosu, Željko Kalajdžić u OFI, Brana Ilić u Pas Janini, Nikola Beljić i Aleksandar Katai i Plataniasu, te Branko Ostojić i Miljan Mrdaković u poslednjeplasiranoj Veriji koji vodi Ratko Dostanić. Ergotelis je trenutno 13. u grčkoj Superligi u kojoj nastupa 18 ekipa, a poslednje tri će biti eliminisane u niži rang.
