> Izvor: B92
> Datum: petak 24.01.2014.  
> Rubrika: sport_fudbal
> Naslov: Živković ipak potpisao za Vojvodinu
> Članak:

Iako se tokom dana pojavila informacija da je reč o pozajmici, doskorašnji fudbaler Partizana Marko Živković potpisao je profesionalni ugovor sa Vojvodinom.
Živković ima 19 godina, a sa ekipom iz Novog Sada potpisao je ugovor do leta 2016. godine.
Desni bek ‘crno-belih’ našao se na spisku od 26 igrača koje trener Vojvodine Branko Babić vodi na pripreme u tursku Antaliju.
U prvom delu sezone za Partizan odigrao je devet utakmica. Zanimljivo je da su  iz redova Novosađana tokom ovog prelaznog roka pojačali Trajković, Škuletić i Vulićević, a takođe je i Marko Nikolić klupu Vojvodine zamenio Partizanovom. Babić se za pripreme odlučio za 23 igrača i trojicu golmana. Kompletan spisak putnika na pripreme: Golmani: Srđan Žakula, Milan Jovanić i Emil Rockov. Odbrana: Stefan Nikolić, Marko Živković, Bojan Nastić, Srđan Babić, Radovan Pankov, Igor Đurić, Nino Pekarić i Milko Novaković. Vezni: Nemanja Radoja, Marko Poletanović, Janko Tumbasević, Mirko Ivanić, Sergej Milinković-Savić, Nikola Popara, Nebojša Kosović, Stojan Vranješ, Enver Alivodić, Milan Spremo, Mijat Gaćinović i Uroš Nenadović. Napad: Lazar Veselinović, Georgije Ilić i Jovan Stojanović.
