> Izvor: B92
> Datum: subota 25.01.2014.  
> Rubrika: sport_fudbal
> Naslov: Ronaldo i Benzema za vrh tabele
> Članak:

Fudbaleri Real Madrida savladali su Granadu rezultatom 2:0 u 20. kolu španskog šampionata, a ovom pobedom bar privremeno preuzimaju vrh tabele.
Gostujući tim se sjajno branio u prvom poluvremenu, nisu dozvolili Madriđanima da stignu do gola, ali nisu uspeli da izdrže prvih sat vremena.
U 56. minutu Kristijano Ronaldo je potezom koji se češće viđa na malom fudbalu „otključao“ mrežu sjajnog golmana Fernandesa, a konačan rezultat postavio je Karim Benzema, 18 minuta kasnije.
Prema očekivanjima, Real je imao terensku inicijativu, kako u odnosu poseda lopte (56%-44%), tako i u ukupnom broju šuteva na gol protivnika (23-7). U uvodu utakmice Ronaldo je navijačima predstavio Zlatnu loptu, a oni su mu zauzvrat priredili doček ispraćen transparentima, uz ovacije. Portugalac je sebe već video na naslovnim stranama kada je u finišu prvog poluvremena "uhvatio" sjajne makazice, međutim refleksnom reakcijom Fernandes je sprečio Ronalda da postigne verovatno najlepši pogodak u karijeri. CR7 se iskupio u 56. minutu, kada je pravom minijaturom prevario kompletnu odbranu Granade i levom nogom plasirao u donji ugao gola. Usledile su šanse Anhela di Marije, te Luke Modrića, Ronaldo je iz slobodnog udarca pogodio prečku, a Karim Benzema je u 74. minutu na asistenciju Marsela postavio konačnih 2:0. U drugom meču dana, ekipa Valjadolida zabeležila je važnu pobedu protiv Viljareala, a strelac jedinog gola na susretu bio je Hesus Rueda. Antonio Rukavina odigrao je ceo meč u četvrtoj pobedi svog tima, a sredinom drugog dela igre zaradio je javnu opomenu. Na meču protiv 'Žute podmornice' debi u domaćem timu imao je i defanzivac Stefan Mitrović, koji je nedavno stigao iz Benfike. Primera, 21. kolo: Selta - Betis 4:2 Oreljana 22, 39, Čarls 31, Nolito 73 - Kastro 17, 78 Subota: Real Madrid - Granada 2:0 Ronaldo 56, Benzema 74 Valjadolid - Vilareal 1:0 Rueda 40 Valensija - Espanjol 20.00 Sevilja - Levante 22.00 Nedelja: Almerija - Hetafe 12.00 Osasuna - Atletik Bilbao 17.00 Rajo Valjekano - Atletiko Madrid 19.00 Barselona - Malaga 21.00 Ponedeljak: Real Sosijedad - Elče 22.00 Tabela 1. Real Madrid 21 17 2 2 60:21 53 2. Barselona 20 16 3 1 54:13 51 3. Atletiko Madrid 20 16 3 1 48:12 51 4. Atletik 20 12 3 5 36:26 39 5. Viljareal 20 11 4 6 39:22 37 6. Real Sosijedad 20 9 6 5 38:30 33 7. Sevilja 20 8 7 5 37:31 31 8. Espanjol 20 7 4 9 23:25 25 9. Valensija 20 7 3 10 26:31 24 10. Granada 21 7 3 11 19:27 24 11. Levante 20 6 6 8 19:28 24 12. Hetafe 20 7 3 10 22:33 24 13. Selta 21 6 4 11 27:34 22 14. Osasuna 20 6 4 10 17:29 22 15. Malaga 20 5 6 9 19:24 21 16. Elče 20 5 6 9 19:28 21 17. Almerija 20 5 4 11 21:40 19 18. Valjadolid 21 4 7 10 24:37 19 19. Valjekano 20 5 1 14 19:47 16 20. Betis 21 2 5 14 18:47 11
