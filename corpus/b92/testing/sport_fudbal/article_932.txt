> Izvor: B92
> Datum: ponedeljak 27.01.2014.  
> Rubrika: sport_fudbal
> Naslov: Nisu džabe braća blizanci
> Članak:

Braća blizanci Sven i Lars Bender akteri su neverovatnog kurioziteta u svetu fudbala.
Njih dvojica postigli su pogotke u gotovo istoj sekundi prvog kola prolećnog dela Bundeslige.
Najpre je Lars postigao gol za vođstvo svog Leverkuzena, na gostovanju Frajburgu, da bi u istom trenutku Sven bio precizan za prednost Borusije protiv Augzburga. Međutim, ni jedan od braće nije uspeo da osvoji tri boda.
Leverkuzen je poražen od Frajburga (3:2), dok je Sven do kraja meča na "Vestfalenu" uspeo do kraja meča da pogodi i svoju mrežu, pa je Augzburg stigao do boda (2:2). Braća Bender rođena su u Rozenhajmu 27. aprila 1989. godine, a prve fudbalske korake načinili su u Minhenu 1860. Obojica su prošli sve kategorije nemačkog nacionalnog tima. Defanzivac Sven zabeležio je sedam nastupa za nacionalni tim, dok je Lars dres sa nacionalnim obeležjem nosio 17 puta i postigao četiri gola.
