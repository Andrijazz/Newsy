> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Primera: Atletiko lako sa Rajom
> Članak:

Fudbaleri Atletiko Madrida će bar nekoliko sati biti lideri Primere, pošto su u 21. kolu savladali Rajo Valjekano u gostima rezultatom 4:2.
"Jorgančije“ su na taj način osvojile 54. bod u sezoni, imaju jedan više od Reala i tri od Barselone, koja u nedelju igra sa Malagom.
U ekipi iz Madrida briljirao je Arda Turan sa dva gola, jedan je postigao Dijego Kosta, a upisao je i asistenciju kod pogotka Davida Vilje. Strelci za Valjekano bili su Larivej i Vijera, koji je promašio penal u 11. minutu.
Gosti su stigli do vođstva već u osmom minutu, kada je Dijego Kosta lepo proigrao Davida Vilju, koji je još bolje reagovao i realizovao prvu šansu koja mu se ukazala. Tri minuta kasnije Havijer Mankiljo je napravio prekršaj u kaznenom prostoru, ali Džonatan Vijera nije bio precizan, odnosno golman Tibo Kurtoa je sjajno reagovao. Arda Turan je posle pola časa igre upisao svoj prvi pogodak, da bi nadu domaćima doneo Vijera, koji se golom u 40. minutu iskupio za promašen penal. Ipak, u finišu poluvremena Turan je ponovo bio precizan. U nastavku su viđena dva gola, najpre je Dijego Kosta zatresao mrežu domaćih, da bi Hoakin Larivej ublažio poraz, sjajnim utrčavanjem na centaršut. Primera, 21. kolo: nedelja: Almerija - Hetafe 1:0 Zongo 49 Osasuna - Atletik Bilbao 1:5 Armenteros 10 - Susaeta 3, Aduric 16, 62, Ibai 84, Sola 88 Rajo Valjekano - Atletiko Madrid 2:4 Vijera 40, Larivej 76 - Vilja 8, Turan 30, 45, Kosta 75 Barselona - Malaga 21.00 subota: Real Madrid - Granada 2:0 Ronaldo 56, Benzema 74 Valjadolid - Vilareal 1:0 Rueda 40 Valensija - Espanjol 2:2 Alkaser 7, Žonas 31 - Kordoba 4, Garsija 45(p) Sevilja - Levante 2:3 Koke 25, Rakitić 68 - Baral 30pen, Vintra 71, Simao 75 ponedeljak: Real Sosijedad - Elče 22.00 petak: Selta - Betis 4:2 Oreljana 22, 39, Čarls 31, Nolito 73 - Kastro 17, 78 Tabela 1.Atletiko Madrid 21 17 3 1 52:14 54 2.Real Madrid 21 17 2 2 60:21 53 3.Barselona 20 16 3 1 54:13 51 4.Atletik Bilbao 21 13 3 5 41:27 42 5.Viljareal 21 11 4 6 39:22 37 6.Real Sosijedad 20 9 6 5 38:30 33 7.Sevilja 21 8 7 6 39:34 31 8.Levante 21 7 6 8 22:30 27 9.Espanjol 21 7 5 9 25:27 26 10.Valensija 21 7 4 10 28:33 25 11.Granada 21 7 3 11 19:27 24 12.Hetafe 21 7 3 11 22:34 24 13.Selta Vigo 21 6 4 11 27:34 22 14.Osasuna 21 6 4 11 18:34 22 15.Almerija 21 6 4 11 22:40 22 16.Malaga 20 5 6 9 19:24 21 17.Elče 20 5 6 9 19:28 21 18.Valjadolid 21 4 7 10 24:37 19 19.Valjekano 21 5 1 15 21:51 16 20.Betis 21 2 5 14 18:47 11
