> Izvor: B92
> Datum: subota 25.01.2014.  
> Rubrika: sport_fudbal
> Naslov: Nirnberg napokon, kiks Borusije
> Članak:

Fudbaleri Ninberga napokon su zabeležili prvu pobedu u sezoni u Bundesligi, pošto su tek u 18. kolu uspeli da savladaju ekipu Hofenhajma - 4:0.
Novi kiks doživela je Borusija Dortmund, koja je igrala samo nerešeno (2:2) na "Vestfalenu" sa Augsburgom. Na pet mečeva subornjeg programa videli smo čak 20 golova.
U preostalim mečevima prvog porlećnog kola, pretposlednji Frajburg iznenadio je drugoplasirani Leverkuzen (3:2), Majnc je slavio na gostovanju Štutgartu (2:1), dok je Hanover bio ubedljiv u Volfsburgu (3:1).
Prvo kolo prolećnog dela otvorio je aktuelni šampion minhenski Bajern, koji je u petak bio siguran na gostovanju Mehengladbahu. Bundesligaši su nastavili tamo gde su stali na kraju prošle godine. U dosadašnjih šest mečeva prvog kola nastavka videli smo ukupno 22 gola, a preostala su još tri meča da se odigraju.
Apsolutni junaci dana su igrači Ninberga, koji su tek u 18. kolu uspeli da zabeleže prvi trijumf u tekućoj sezoni. Oni su neslavan niz prekinuli na ubedljiv način - pobedom od 4:0 nad Hofenhajmom. Domaći tim je svih 90 minuta bio bolji rival i potpuno zasluženo upisao prva tri boda, i tako najavio beg sa dna tabele. Gosti su uspeli da povedu u 24. minutu, kada je posle nekoliko propuštenih šansi Čendler bio precizan. Prednost Nirnberga duplirao je Švajcarac Josip Drmić, četiri minuta pre odlaska na odmor. Sve dileme oko pobednika otklonio je Ginček, posle samo nekoliko minuta igre u nastavku, da bi konačan rezultat postavio Drmić svojim drugim golom. Tim Gertjana Velbeka je tako posle šest poraza i čak 11 remija u prvom delu sezone upisao i prvi trijumf.
S druge stane, Borusija Dortmund je izgubila se šanse, ako ih je uopšte i bilo, da se domogne šampionske titule. Posle remija sa Augsburgom imaju 14 bodova manje od vodećeg Bajerna, koji ima i meč manje, pa im preostaje borba za Ligu šampiona. Ekipa Jirgena Klopa odlično je otvorila meč na "Vestfaelnu". Kapiten Sebastijan Kel odlično je odreagovao na pâs Rojsa, i već u petom minutu matirao Hitca. Međutim, to je bilo sve od pogodaka u prvom delu igre, da bi gosti stigli do izjednačenja posle desetak minuta igre u nastavku. Strelac je bio Sven Bender, koji je smestio loptu u sopstvenu mrežu. Ipak, BVB je brzo odgovorio i samo šest minuta kasnije ponovo poveo, preko Nurija Šahina. Nastavila je domaća ekipa s napadima, ali nikako nije uspevala da 'ode' na dva gola razlike, što kažnjava Korejanac Don Vong Đi u 72. minutu. Zanimljivo je da je Korejanac pre nekoliko dana ugovorio saradnju sa upravo Borusijom, koju će pojačati na kraju sezone.
Iznenađenje kola priredio je Ajntraht iz Frankfurta, koji je pobedio najbližeg pratioca Bajerna ekipu Bajera iz Leverkuzena. Gosti su dva puta poveli u Frankfurtu, golovima Bendera i Rolfsa, ali se domaći tim vraćao golovima Mahmedija i Šmida, da bi sva tri boda Frankfurtu doneo Klaus u poslednjem minutu susreta. Slobodan Medojević našao se ponovo u startnoj postavi Volfsburga, i odigrao ceo meč. Ali ni on, ni Kevin De Brujne nisu uspeli da pomognu 'Vukovima' da izbegnu poraz od Hanovera.
Rezultati i tabela Bundeslige: Borusija Dortmund - Augsburg 2:2 Bender 6, Sahin 66 - Bender 56. autogol, Đi 72 Štutgart - Majnc 1:2 Abdelue 11 - Okazaki 40, Saler 87 Volfsburg - Hanover 1:3 Olić 35 - Rudnevs 29, Bitenkur 50, 72 Nirnberg - Hofenhajm 4:0 Čendler 24, Drmić 42, 70, Ginček 49 Frajburg - Bajer Leverkuzen 3:2 Mehmedi 27, Šmid 53, Klaus 90 - Bender 5, Rolf 36) Ajntraht Frankfurt - Herta (18.30) nedelja: Verder - Ajntraht Braunšvajg Hamburger - Šalke petak: Borusija (M) - Bajern Minhen 0:2 Tabela: 1. Bajern Minhen 17 15 2 0 44:8 47 2. Bajer Leverkuzen 18 12 1 5 34:19 37 3. Borusija (D) 18 10 3 5 40:22 33 4. Borusija (M) 18 10 3 5 35:21 33 5. Volfsburg 18 9 3 6 29:22 30 6. Herta 17 8 4 5 27:20 28 7. Šalke 17 8 4 5 32:28 28 8. Majnc 18 8 3 7 27:32 27 9. Augsburg 18 7 4 7 23:27 25 10. Hanover 18 6 3 9 26:32 21 11. Štutgart 17 5 4 8 30:33 19 12. Verder 17 5 4 8 22:37 19 13. Hofenhajm 18 4 6 8 36:42 18 14. Frajburg 18 4 5 9 19:33 17 15. Hamburg 17 4 4 9 33:38 16 16. Ajntraht 17 3 6 8 20:29 15 17. Nirnberg 18 1 11 6 21:33 14 18. Braunšvajg 17 3 2 12 10:32 11
