> Izvor: B92
> Datum: utorak 28.01.2014.  
> Rubrika: sport_fudbal
> Naslov: Ivanović: Matić je kompletan igrač
> Članak:

Fudbaler Čelsija Branislav Ivanović rekao je da je izuzetno srećan zbog povratka sunarodnika Nemanje Matića u londonski klub.
"Bio mi je najbolji drug kada je prvi put bio u klubu, tako da se osećam kao da mi se brat vratio. Sjajno što je ponovo sa nama, on je sada kompletan igrač, proveo je tri godine u Portugaliji, gde je igrao veoma dobro i sada ima više samopouzdanja i drugačiji pristup igri", rekao je Ivanović za klupski sajt.
On je dodao da se Matić na Stamford Bridž vratio snažniji. što je posledica konstatnih igara u ekipi Benfike. Matić je u dresu Čelsija drugi put  prošle nedelje protiv Mančester Junajteda kada je odigrao desetak minuta, dok je minulog vikenda u FA kupu protiv Stouka na terenu proveo ceo meč i oduševio engleske medije. "Odigrao je veoma dobro, još može da napreduje. Vodio je igru, tražio loptu, išao napred i definitvno je mnogo napredovao. Može da bude od velike pomoći za tim. Potpisao je ugovor na pet godina, njegova budućnost je ovde i postepeno će postati jedan od naših najvažnijih igrača", kaže Ivanović.
