> Izvor: B92
> Datum: petak 24.01.2014.  
> Rubrika: sport_fudbal
> Naslov: Karik pauzira mesec dana
> Članak:

Fudbaler Mančester Junajteda i reprezentacije Engleske Majkl Karik pauziraće mesec dana zbog povrede članka.
Igrač sredine terena "crvenih đavola" povredio se ranije ove nedelje na revanš utakmici polufinala Liga kupa sa Sanderlendom, koju je Junajted izgubio posle penala.
Kako je saopštio Junajted, to znači da će Karik propustiti prvenstveni derbi sa Arsenalom koji se igra 12. februara, a pod znakom pitanja je i za prvi meč šesnaestine finala Lige šampiona protiv Olimpijakosa (25. februar).
Karik se nedavno vratio na teren pošto je morao da pauzira šest nedelja zbog problema sa ahilovom petom. Menadžer Junajteda Dejvid Mojs u ovom trenutku još ne može da računa ni na napadače Vejna Runija i Robina van Persija.
