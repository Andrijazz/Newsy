> Izvor: B92
> Datum: petak 24.01.2014.  
> Rubrika: sport_fudbal
> Naslov: Falkao: Bože, pomozi da igram na SP
> Članak:

Iako je objavljeno da će zbog teške povrede kolena propustiti Mundijal, kolumbijski centarfor Radamel Falkao još se nada da bi mogao da se oporavi do SP.
Falkao je pokidao prednji ukršteni ligament u meču svog Monaka u Kupu Francuske, što je izazvalo tugu širom fudbalskog sveta.
Na društvenoj mreži Tviter 27-godišnji Falkao zahvalio se na podršci i poručio da ne odustaje od učešća na SP u Brazilu.
"Hvala vam svima na podrškama poruke u poslednjih nekoliko sati, dirnula me je ljubav ljudi iz celog sveta. Neću da krijem da sam veoma tužan, srce mi je uništeno", napisao je Falkao pre nego što je optimistično poručio: "Ipak, još se nadam da ću ostvariti san i zaigrati na Svetskom prvenstvu. Bog nemoguće stvari čini mogućim, verujem u njega". Pregledima je ustanovljeno da je Falkao pokidao ligamente kolena i da ga čeka najmanje šestomesečna pauza.
