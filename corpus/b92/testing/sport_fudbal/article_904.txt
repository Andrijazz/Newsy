> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Iguainov promašaj godine?
> Članak:

Gonsalo Iguain blista otkad je iz Real Madrida prešao u Napoli, ali je na meču sa Kjevom promašio iz situacije u kojoj je to bilo teže nego pogoditi gol.
Argentinac, koji je ove sezone dao deset golova u Seriji A, dobio je loptu kao na tacni i trebalo je samo da je sprovede u mrežu, ali nije je zahvatio kako treba i ona je završila pored gola.
Njegov promašaj znatno je otežao posao Napoliju, koji je tek u završnici stigao do boda u meču sa Kjevom (1:1).
