> Izvor: B92
> Datum: sreda 29.01.2014.  
> Rubrika: sport_fudbal
> Naslov: Vučinić van tima, napušta Juventus
> Članak:

Crnogorski fudbaler i član Juventusa Mirko Vučinić u narednom periodu treniraće odvojeno od ekipe i, po svemu sudeći, uskoro ga čeka selidba u neki drugi klub.
"Vučinić je razgovarao sa trenerom Konteom i dogovorili su se da trenira sam, pogotovo što se bliži kraj prelaznom roka i mogući su pregovori sa zainteresovanim klubovima. Ipak, želim da kažem da Mirko nikada nije tražio da bude prodat", rekao je Vučinićev menadžer Alesandro Luči.
Crnogorski fudbaler u dosadašnjem toku sezone samo je šest puta bio starter u ekipi Juventusa, a prednost su uglavnom dobijali Karlos Teves i Fernando Ljorente. Vučinić je već odbio ponudu ruskog Zenita, za njega se interesuje Arsenal, a pre nekoliko dana bio je na pragu prelaska u Inter, ali je milanski klub ipak odustao od razumene za Fredija Guarina. Reprezentativac Crne Gore u Juventus je došao u leto 2011. godine iz Rome, a sa 'Starom damom' osvojio je dve titule prvaka Italije.
