> Izvor: B92
> Datum: utorak 28.01.2014.  
> Rubrika: sport_fudbal
> Naslov: Video: Golčine Mutomba i Pantića
> Članak:

Fudbaleri Partizana ostvarili su u ponedeljak i drugu pobedu na pripremama u Antaliji, a meč su sjajnim golovima obeležili Andre Mbiju Mutombo i Danilo Pantić.
Mladi Belgijanac, koji je na probi u redovima srpskog šampiona, postigao je fenomenalan gol udarcem desnom nogom iskosa sa leve strane kaznenog prostora za 1:0.
Pantić je u drugom poluvremenu duplirao prednost projektilom sa petnaestak metara, nakon odbijene lopte u kaznenom prostoru.
Crno-beli su sa 2:1 nadigrali korejski Gjenognam, dok su u prvoj utakmici u Turskoj identičnim rezultatom bili bolji od austrijskog Volfsbergera. Partizan se u petak sastaje sa bugarskim Liteksom (14:30), što će biti poslednji meč našeg tima u prvoj fazi priprema u Antaliji.
