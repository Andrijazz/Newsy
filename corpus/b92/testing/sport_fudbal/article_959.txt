> Izvor: B92
> Datum: utorak 28.01.2014.  
> Rubrika: sport_fudbal
> Naslov: Murinjo: Matić i Salah su budućnost
> Članak:

Čelsi je platio 32 miliona funti za Nemanju Matića i Mohameda Salaha koji nemaju pravo nastupa u LŠ, ali Žoze Murinjo ima druge planove za ovaj tandem.
Portugalski stručnjak je istakao da je njegov ove sezone stvaranje ekipe za budućnost, u čemu će veliku ulogu da igraju upravo Srbin i Egipćanin.
"Stvari bi trebalo prirodno da se odvijaju. Naš primarni cilj ove sezone je da izgradimo tim. Mislim da ćemo sledeće sezone biti baš jaki, iako ćemo i ove tražiti pobede u svim takmičenjima", rekao je Murinjo.
Murinjo je zadovoljan januarskim prelaznim rokom tokom koga su pored dva dovedena igrača otišla trojica, Huan Mata u Mančester Junajted za 37 milioa funti, Kevin de Brujne u Volfsburg za 17 miliona, te Majkl Esijen kao slobodan igrač u Milan. "Nismo želeli da Esjen ode, ali je ova situacija bila fantastična za njega i nismo želeli da ga zaustavimo. Dobro radimo kao klub i dobro se spremamo za sledeći korak", rekao je Murinjo. Čelsi je posle 22 kola treći na tabeli engleske Premijer lige sa 49 bodova, dva manje od vodećeg Arsenala i jednim od drugoplasiranog Mančester Sitija, koji će mu biti rival u osmini finala FA kupa. "Plavce" polovinom februara očekuje dvomeč osmine finala Lige šampiona protiv Galatasaraja.
