> Izvor: B92
> Datum: nedelja 26.01.2014.  
> Rubrika: sport_fudbal
> Naslov: "Kuba" propušta ostatak sezone
> Članak:

Fudbaler Borusije Dortmund Jakub Blaščikovski povredio je prednje ukrštene ligamenata kolena i predstoji mu pauza od oko šest meseci, saopštio je nemački klub.
Blaščikovski se povredio u subotu na meču 18. kola Bundeslige protiv Augsburga (2:2) i biće podvrgnut operaciji.
"Ova povreda me neće poremetiti. Vratiću se na teren još jači", rekao je Blaščikovski za klupski sajt.
Ekipa Jirgena Klopa zaista nema sreće ove sezone, pošto su pre Blaščikovskog povrede doživeli standardni štoperi Neven Subotić i Mats Humels. Poljski reprezentativac je u Borusiju došao 2007. godine iz Visle iz Krakova i do sada je za "milionere" odigrao 217 utakmica i postigao 30 golova. Za reprezentaciju Poljske nastupao je 66 puta, uz 14 golova.
