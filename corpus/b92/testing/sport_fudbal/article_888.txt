> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Mojs: Niko više u januaru
> Članak:

Huan Mata biće jedino pojačanje Mančester Junajteda u ovom prelaznom roku, smatra menadžer Dejvid Mojs.
Mata je u subotu potisao ugovor sa ’crvenim đavolima’, a transfer je vredan 37 miliona funti, čime je oboren rekord tima sa ’Old Traforda’.
Defanzivac Sautemptona Luk Šo, kao i vezista Njukasla Joan Kabaj samo su neki od igrača koji se dovode u vezu sa Junajtedom, ali Mojs ne veruje da će biti još pojačanja.
"Ne verujem da će ih biti još u januaru. I dalje radim na tome, a ako se nešto promeni u poslednjoj nedelji, ukoliko budem mogao, ja ću uraditi. Nadam se da će Mata biti biti prvi u nizu pojačanja koje će doći, ali verovatno tokom leta", rekao je Mojs. Junajted se muči u Premijer ligi, trenutno zaostaje 14 bodova za vodećim Arsenalom. "Želim da izgradim uzbudljiv tim, uvek sam želeo da moj fudbal izgleda tako i ne znam nijedan drugi način. Želim da pobeđujem i dam navijačima nešto o čemu će pričati jer još nisam uradio dovoljno. Mata je samo prvi od mnogih koji će doći i jedva čekam da počne", zaključio je Mojs.
