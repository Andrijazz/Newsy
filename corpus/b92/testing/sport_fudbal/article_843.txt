> Izvor: B92
> Datum: subota 25.01.2014.  
> Rubrika: sport_fudbal
> Naslov: Milunović: Da ispravimo greške
> Članak:

Fudbaler Crvene zvezde Luka Milunović rekao je da će „crveno-beli“ u nastavku sezone ispraviti greške iz jesenjeg dela prvenstva.
Mladi reprezentativac Srbije veruje da su zimske pripreme i za njega i za tim novi početak, te da se nada da će na proleće moći još više da pomogne svom klubu.
"U prvom planu je titula, a do nje se stiže pobedama na „malim“ utakmicama. Nadam se da ćemo na proleće pokazati da smo naučili lekciju i da neće biti kikseva kao protiv Donjeg Srema, Čukaričkog i Javora“, rekao je Milunović.
Klub iz Ljutice Bogdana je na drugom mestu JSL sa 32 boda, jednim manje od vodećeg Partizana, a ofanzivni vezista nastupio je na deset mečeva.
