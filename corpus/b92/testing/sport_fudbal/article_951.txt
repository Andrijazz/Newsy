> Izvor: B92
> Datum: utorak 28.01.2014.  
> Rubrika: sport_fudbal
> Naslov: Tarabt prelazi u Milano?
> Članak:

Milan i Krins Park Rendžers pregovaraju o mogućoj razmeni igrača, na San Siro bi stigao Adel Tarabt, dok bi u Englesku otišao Kristijan Zakardo.
Obojica igrača bi bili na šestomesečnim pozajmicama.
Tarabt, koji je trenutno pozajmljen Fulamu, izjavio je da Milan više nije među najboljim klubovima u Evropi.
"Milan prolazi kroz neslavan period i više nije među najboljim klubovima u Evropi. Ipak, prelazak u Milan bi mi otvorio vrata velikih klubova kao što su Real Madrid i Barseolona", izjavio je ambiciozni Marokanac. Vezni fudbaler iz Maroka je istakao da još ništa nije završeno, ali je potvrdio da pregovara sa Milanom. "Moj agent pregovara sa Galijanijem, ali transfer zavisi od toga šta će se desiti sa Robinjom i Pastoreom", naveo je Marokanac. Tarabt je karijeru počeo u Lansu, a u Englesku je došao kao 18-godišnjak kada je prešao u Totenhem. Posle dve godine u kojima nije uspeo da se nametne na Vajt Hart Lejnu otišao je na pozajmicu u Kvins Park Rendžers, koji ga je 2010. godine kupio. Ove sezone je kao pozajmljeni igrač u Fulamu odigrao 12 utakmica. Za reprezentaciju Maroka odigrao je 15 mečeva i postigao četiri gola. Ukoliko bi došao na San Siro Tarabt bi bio četvrto pojačanje Milana posle Adila Ramija, Keisukea Honde i Mikaela Esijena.  imaju lošu sezonu, nalaze se na devetom mestu tabele Serije A sa samo 28 bodova, upola manje od prvoplasiranog Juventusa.
