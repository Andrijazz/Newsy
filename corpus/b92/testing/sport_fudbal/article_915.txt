> Izvor: B92
> Datum: ponedeljak 27.01.2014.  
> Rubrika: sport_fudbal
> Naslov: "Baloteliju je potrebna ljubav"
> Članak:

Selektor Italije Čezare Prandeli rekao je da je napadaču Milana Mariju Balotelija potrebno da oseti ljubav i da će jednog dana naučiti iz svojih grešaka.
“Baloteli će se naučiti. Potrebna mu je ljubav, on je momak kojem mnogo dajemo i koji je bitan za Milan”, rekao je Prandeli.
Baloteli je poznat po svojim ispadima, a poslednji u nizu viđen je u nedelju na Kaljariju, kada je dobio žuti karton zbog provokativnog gesta koji je bio upućen navijačima domaćeg tima u pobedi ‘rosonera’ sa 2:1.
Italijanski napadač je kažnjen sa 10.000 evra, a Disciplinski sud italijanske Serije A naveo je da je Baloteli razljutio publiku provokativnim i uvredljivim gestom, pošto je postigao izjednačujući gol iz slobodnog udarca, ali više detalja nije objavljeno. Prandeli je ranije više puta Balotelija izbacivao iz reprezentacije zbog ponašanja u klubu, a sada je iskazao da ga ohrabruju komentari novog trenera Milana Klarensa Sedorfa. "Sedorf koristi prave reči sa Balotelijem. Siguran sam da će nam pomoći da izvučemo najbolje iz njega", istakao je Prandeli.
