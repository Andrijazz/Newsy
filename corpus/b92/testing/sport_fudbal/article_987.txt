> Izvor: B92
> Datum: sreda 29.01.2014.  
> Rubrika: sport_fudbal
> Naslov: CZ ne može da licencira Lazovića
> Članak:

FK Crvena zvezda ima rok do 12. februara da pronađe 700.000 evra kako bi ukinula zabranu na licenciranje novih igrača, kao i Darka Lazovića i Đorđa Rakića.
Crveno-beli su isti problem imali i prošle zime, a kao i tada, i ovog januara se očekuje da ga reše sponzori "Gasprom" i "Telekom".
Problem za klub iz Ljutice Bogdana su dugovi prema bivšim trenerima i igračima koje moraju da isplate: Uroš Ćosić, Srđan Mijailović, Marko Vešović, Filip Mladenović, Mendeš Kadu, Radivoje Radaković.
Sve dok ne isplati ova dugovara Zvezda ne može da licencira ni potencijalna pojačanja, kojih još nema iako je prelazni rok pri kraju. Čelnici Zvezde navodno pregovaraju sa poveriocima da se izmiri deo duga, a za ostatak da se potpiše novi dogovor, prenosi "Sport". Prošle sezone su Nebojša Čović, Slaviša Kokeza i Ivica Tončev bukvalno u poslednjem trenutku pronašli novac kojim je povučena suspenzija, nema sumenje da i ove sledi sličan scenario kluba koji najavljuje borbu za titulu.
