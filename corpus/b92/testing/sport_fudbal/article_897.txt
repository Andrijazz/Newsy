> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Mikael Esjen se vraća u Čelsi
> Članak:

Fudbalski reprezentativac Gane Mikael Esjen mogao bi da se vrati u Čelsi, jer zbog povrede kolena nije uspeo da prođe lekarske preglede u Milanu.
Kako prenosi italijanski list "La Republika", Ganjanin nije potpisao ugovor sa rosonerima, iako je u Milano došao još u petak.
Igrač sredine terena će u narednom periodu obaviti nove testove kako bi se utvrdilo stanje njegove stare povrede kolena. Esjen je tokom karijere nastupao za Bastiju, Lion i Čelsi, a u sezoni 2012-2013 igrao je na pozajmici za Real Madrid.
Za nacionalnu reprezentaciju Gane odigrao je do sada 52 utakmice i postigao devet golova.
