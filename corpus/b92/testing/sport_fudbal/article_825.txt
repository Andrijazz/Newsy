> Izvor: B92
> Datum: subota 25.01.2014.  
> Rubrika: sport_fudbal
> Naslov: Mata stigao na preglede
> Članak:

Španski fudbaler Huan Mata stigao je Karington, trening centar Junajteda, gde će obaviti lekarske preglede i potpisati ugovor.
Mata će ekipu sa Old Traforda koštati 37 miliona funti, što je klupski rekord, a Čelsiju donosi zaradu od 13.5 miliona u odnosu na sumu plaćenu Valensiji.
Napadač ’crvenih đavola’ Robin van Persi među prvima je poželeo dobrodošlicu svom saigraču, oglasivši se na ’Tviteru’.
"Dobrodošao Huan Mata. Vidimo se svi u utorak", napisao je Van Persi. Matin lekarski pregled u Mančesteru prvobitno je najavljen za sredu u podne, ali Čelsi nije hteo da potpiše ugovor o njegovoj prodaji dok se ne završi procedura dovođenja Mohameda Salaha iz Bazela, što uključuje i dobijanje radne dozvole, a Junajted pre toga nije hteo da pošalje Matu na lekarski pregled. Problem je bio u tome što je Čelsi transfer vezao za dolazak Salaha iz Bazela, oko čega su se dva kluba dogovorila, ali još uvek nije sklopljen dogovor sa igračem. Tek posle tog dogovora uslediće lekarski pregled Salaha, pa zahtev za dobijanje radne dozvole (jer Egipćani imaju status stranaca u Premijer ligi). Po sletanju helikoptera u trening centar Junajteda, počela je licitacija koji će broj Mata nositi na dresu, najverovatnije će dobiti sedmicu, iako ona pripada Antoniju Valensiji. Bivši napadač tima sa 'Old Traforda' Majkl Oven u svojoj kolumni za britanski 'Telegraf', napisao je da je Mata odlično rešenje za ono što treba Junajtedu, jer će moći da sarađuje sa Runijem, Van Persijem, Kagavom, Valensijom i Januzajem. Mata je fudbalsku afirmaciju steekao u ekipi Valensije, za koju je nastupao od 2007. do 2011. godine. Na 129 mečeva postigao je 33 gola, pre nego što se preselio na 'Stamford Bridž'. Dve godina uzastopno proglašavan je za najboljeg igrača Čelsija, ali je po dolasku Žozea Murinja na mesto menadžera, izgubio mesto u startnoj postavi.
