> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Šalke ubedljiv, kiks Verdera
> Članak:

U poslednja dva meča 17. kola Bundeslige Šalke je slavio u Hamburgu, dok je nerešeno bilo u Bremenu.
Šalke je sa 3:0 razbio domaći HSV, golovima Klas-Jan Huntelara, Džeferson Farfana i Maksa Mejera. U timu iz Gelzenrikhena nije bilo Julijana Drakslera, za koga se spekuliše da će preći u Arsenal za oko 35 miliona funti.
Verder je napravio veliki kiks jer je igrao bez golova sa poslednjeplasiranim Ajntrahtnom iz Braunšvajga.
Šalke je u Hamburgu odigrao jednu od najboljih utakmica ove sezone, dominirao je od starta meča i sjajno koristio svoje šanse. Nakon mirnih pola sata gosti su stiglo do vođstva. Farfan je ubacio loptu u kazneni prostor, a Huntelar je glavom smestio uz desnu stativu pored nemoćnog golmana.
U nastavku meča Rafael van der Vart je zapretio gostima iz slobodnog udarca, da bi u desetom minutu drugog dela Šalke rešio meč za tri minute. Prvo je Farfan iskoristio centaršut Santane i duplirao prednost, da bi nedugo zatim Mejer posle dodavanja Peruanca sjajnim šutem zatresao mrežu za konačnih 3:0. U drugom meču dana Verder je kontrolisao meč, imao desetak šansi, ali su Nils Petersen i Santjago Garsija bili neprecizni u najboljim situacijama, dok je Filip Bargfrede pogodio stativu. S druge strane je su pretili Havard Nilsen i Ermin Bičakčić, ali je Volf bio siguran na golu domaćina. Bundesliga, 17. kolo:Hamburger - Šalke 0:3 Huntelar 34, Farfan 53, M. Mejer 56 Verder - Ajntraht Braunšvajg 0:0 subota: Borusija Dortmund - Augsburg 2:2 Bender 6, Sahin 66 - S. Bender 56. autogol, Đi 72 Štutgart - Majnc 1:2 Abdelue 11 - Okazaki 40, Saler 87 Volfsburg - Hanover 1:3 Olić 35 - Rudnevs 29, Bitenkur 50, 72 Nirnberg - Hofenhajm 4:0 Čendler 24, Drmić 42, 70, Ginček 49 Frajburg - Bajer Leverkuzen 3:2 Mehmedi 27, Šmid 53, Klaus 90 - L. Bender 5, Rolf 36) Ajntraht Frankfurt - Herta 1:0 A. Mejer 40 petak:Borusija (M) - Bajern Minhen 0:2 Tabela: 1. Bajern Minhen 17 15 2 0 44:8 47 2. Bajer Leverkuzen 18 12 1 5 34:19 37 3. Borusija (D) 18 10 3 5 40:22 33 4. Borusija (M) 18 10 3 5 35:21 33 5. Volfsburg 18 9 3 6 29:22 30 6. Herta 18 8 4 6 27:21 28 7. Šalke 17 8 4 5 32:28 28 8. Majnc 18 8 3 7 27:32 27 9. Augsburg 18 7 4 7 23:27 25 10. Hanover 18 6 3 9 26:32 21 11. Štutgart 17 5 4 8 30:33 19 12. Verder 17 5 4 8 22:37 19 13. Hofenhajm 18 4 6 8 36:42 18 14. Ajntraht 18 4 6 8 21:29 18 15. Frajburg 18 4 5 9 19:33 17 16. Hamburg 17 4 4 9 33:38 16 17. Nirnberg 18 1 11 6 21:33 14 18. Braunšvajg 17 3 2 12 10:32 11
