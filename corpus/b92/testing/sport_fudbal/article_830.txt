> Izvor: B92
> Datum: subota 25.01.2014.  
> Rubrika: sport_fudbal
> Naslov: FA: Everton lako protiv Stivenidža
> Članak:

Fudbaleri Evertona lako su slavili na gostovanju protiv Stivenidža 4:0 u meču četvrte runde FA kupa i plasirali se u osminu finala.
Prva dva gola za Everton postigao je Stiven Nejsmit, i ovo je prvi put u njegovoj karijeri da postigne više od jednog gola na utakmici.
Između ta dva gola desio se veliki peh za Everton i za reprezentaciju Kostarike jer je Brajan Ovijedo povredio članak, a još uvek se ne zna kakve je prirode povreda.
Njega je zamenio Leon Osman koji je posle nekoliko minuta na terenu promašio stopostotnu šansu. Treći gol postigao je Džon Hejtinga, fudbaler sa samo četiri nastupa u ovoj sezoni. Pet minuta pre kraja, Gaj je stavio je tačku na pobedu "Karamela" lepim solo prodorom koji je krunisao dobrom završnicom. Imao je klub iz Lige 1 šansu da ublaži poraz, ali je Žoel Robles odličnom odbranom u situaciji jedan na jedan zaradio premiju za uspešno sačuvanu mrežu. U prvom meču dana videli smo sigurnu pobedu i drugog tima iz grada Bitlsa, dok je popodnevni termin obeležio preokret Mančester Sitija, uz gol Aleksandra Kolarova. FA kup, 1/16 finala: Bornmut - Liverpul 0:2 Birmingem - Svonsi 1:2 Bolton - Kardif 0:1 Hadersfild - Čarlton 0:1 Mančester Siti - Votford 4:2 Port Vejl - Brajton 1:3 Ročdejl - Šefild Venzdej 1:2 Sautempton - Jeovil 2:0 Sautend - Hal 0:2 Sanderlend - Kiderminster 1:0 Vigan - Kristal Palas 2:1 Stivenidž - Everton 0:4 nedelja: Šefild junajted - Fulam Čelsi - Stouk petak: Arsenal - Koventri 4:0 Notingem forest - Preston 0:0
