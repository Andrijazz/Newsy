> Izvor: B92
> Datum: ponedeljak 27.01.2014.  
> Rubrika: sport_fudbal
> Naslov: B92: Pavićević stiže, Luković čeka
> Članak:

Crnogorski reprezentativac Savo Pavićević raskinuo je ugovor sa kiparskim Anortozisom i na korak je od dolaska u Crvenu zvezdu, nezvanično saznaje B92.
Takođe, saga oko povratka Aleksandra Lukovića trebalo bi da bude završena povoljno po „crveno-bele“, pošto je Zenit startovao pripreme bez 31-godišnjeg defanzivca.
Ipak, dok se ne reši situacija oko Lukovića, u Ljutice Bogdana stiže Pavićević, koji će po povratku ekipe sa priprema u Sloveniji potpisati ugovor na 18 meseci.
Pavićević je ponikao u Njegošu iz Lovćenca, odakle je stigao u kulski Hajduk, a potom je nastupao i za Vojvodinu, Kotbus, Kavalu, Makabi, Omoniju i Hapoel. Za nacionalnu selekciju Crne Gore nastupio je 36 puta. Crvena zvezda je u drugoj prijateljskoj utakmici na pripremama u Sloveniji savladala ekipu Triglava rezultatom 3:1.
