> Izvor: B92
> Datum: subota 25.01.2014.  
> Rubrika: sport_fudbal
> Naslov: Nočerino pozajmljen Vest Hemu
> Članak:

Vezni igrač Milana Antonio Nočerino prešao je u Vest Hem na pozajmicu koja će trajati do kraja sezone.
Menadžer londonskog kluba Sem Olardajs je probao u petak da dovede još jedno pojačanje, ali je Lids Junajted odbio ponudu od 3,5 miliona funti za Rosa Mekormaka.
Nočerino je ove sezone počeo samo sedam utakmica za „rosonere“, pa je to jedan od glavnih razloga što se preselio u London. Za reprezentaciju je nastupio 15 puta, karijeru je počeo u Juventusu, nastavio je u Palermu 2008. godine, dok je u Milan prešao 2011.
Na drugom kraju Evrope, klub iz grada mode nije bio aktivan samo u pozajmljivanju igrača, pa je novi strateg ovog tima Klarens Sedorf postigao dogovor sa Čelsijemo prelasku Majkla Esijena na Apeninsko poluostrvo.
