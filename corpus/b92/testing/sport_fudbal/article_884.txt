> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Egipćanin u Čelsiju za 11 miliona &#163;
> Članak:

Egipatski vezni igrač Mohamed Salah prešao je iz švajcarskog šampiona Bazela u engleski Čelsi za 11 miliona funti.
Nakon što je Žoze Murinjo u januaru doveo Nemanju Matića i Bertranda Traorea, Salah je postao treće pojačanje londonskih "plavaca“.
Za njega je bio zainteresovan i Liverpul, ali očigledno da je ponuda iz Londona bila primamljivija za Egipćanina.
Otkad je u junu 2012. otišao u Bazel iz svog El Mokavlona nastupio je na 47 mečeva i postigao devet golova. Čelsi je u međuvremenu prodao Huana Matu Mančester Junajtedu za rekordnih 37,1 milion funti.
