> Izvor: B92
> Datum: nedelja 26.01.2014.  
> Rubrika: sport_fudbal
> Naslov: "Voleo bih ponovo sa Murinjom"
> Članak:

Fudbaler Milana Mario Baloteli rekao je da bi voleo ponovo da sarađuje sa menadžerom Čelsija Žozeom Murinjom.
Baloteli i Murinjo saradjivali su u Interu od 2008. do 2010. godine, kada je italijanski napadač dobio prvu i pravu šansu u seniorskoj konkurenciji.
"Naravno da bih voleo ponovo da sarađujemo. U početku smo imali neke nesuglasice, ali se to posle pretvorilo u uzajamno poštovanje. Sada imamo pravo prijateljstvo. Ipak, rekao sam da ne bih mogao da igram u nekom drugom klubu u Engleskoj osim Mančester Sitiju, jer su mi njihovi navijači pružali podršku kada mi je bilo najbitinije", rekao je Baloteli za "Sandej Miror". Baloteli je posle Intera igrao za Mančester Siti, za koji je na 80 utakmica postigao 30 golova. Prošle godine prešao je u Milan, ali je nedavno rekao da bi voleo da predje u klub sa većim ambicijama.
