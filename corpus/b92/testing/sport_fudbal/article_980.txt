> Izvor: B92
> Datum: sreda 29.01.2014.  
> Rubrika: sport_fudbal
> Naslov: Vojvodina bez golova sa Tomskom
> Članak:

Fudbaleri Vojvodine odigrali su bez golova sa Tomskom u drugoj pripremnoj utakmici u turskom Beleku.
Prethodno su Novosađani bili ubedljivi protiv austrijske Admire rezultatom 5:2 u prvoj proveri pred nastavak sezone.
Do kraja priprema u Turskoj ekipa Branka Babića odigraće još duele sa češka Sigmom (30. januara), moldavskim Tiraspoljom (31. januara), Terekom (4. februara) i još jednim protivnikom 6. februara.
Trener Branko Babić bio je zadovoljan izdanjem protiv Tomska. "Zadovoljan sam današnjim izdanjem mog tima. Igrali smo protiv jako čvrste ekipe ali me raduje to što su moji igrači ispoštovali dogovor od pre susreta. Svih 90 minuta bili su na visini zadatka, jedino su nedostajali golovi. Nismo stvorili ni jednu ozbiljnu šansu, sve je u toj fazi dolazilo kao plod jedne blago rečeno konfzije. Ipak, mi smo tek na polovini priprema i još eksperimentišemo i tražimo pravi tim. Siguran sam da smo na dobrom putu, a da li sam u pravu pokazaće naredne utakmice", rekao je Babić. Vojvodina: Jovanić (Žakula), Nikolić (Pankov), Nastić (Popara, Pekarić (Babić), Đurić (Novaković), Radoja (Poletanović), Milinković-Savić (Vranješ), Ivanić (Nenadović), Alivodić (Spremo), Gaćinović (Ilić), Veselinović (Stojanović) Tomsk: Čebanu, Jiranek, Liukov, Bordačev, Červenko, Murešan, Portnjagin, Golišev, Bakirov, Ignjatovič, Golenda. Igrali su još: Menaičik, Pinter, Salata, Pančenko, Sanar, Milanov, Mežiev, Sagitov, Niktinski i Kiselkov
