> Izvor: B92
> Datum: sreda 29.01.2014.  
> Rubrika: sport_fudbal
> Naslov: Lažirali povrede, izbačeni iz lige
> Članak:

Italijanska Nočerina izbačena je iz lige zbog lažiranja povreda na utakmici sa Salernitanom prošle godine, saopštio je danas Fudbalski savez Italije (FIGC).
Klub je pored izbacivanja iz trećeg ranga takmičenja, Lige pro B, kažnjen novčano sa 10 hiljada evra, a veliki broj igrača i zvaničnika je sankcionisano.
Kako je navedeno u FIGC, Nočerina je isključena iz Lige pro B i biće prebačena u neku od nižih liga.
Fudbaler Nočerine nisu želeli da odigraju derbi duel sa Salernitanom, pošto su dobili pretnje smrću od svojih navijača. Utakmica je prekinuta posle 21 minut pošto su prvo izvršene sve tri izmene, a potom su još petorica igrača izašli zbog povreda.
