> Izvor: B92
> Datum: sreda 29.01.2014.  
> Rubrika: sport_fudbal
> Naslov: Noćerina izbačena zbog 7 "povreda"
> Članak:

Italijanski trećeligaš Noćerina izbačen je iz tog takmičenja zbog lažiranja povreda u derbiju protiv Salernitane u novembru, koji je prekinut u 20. minutu.
Meč protiv Salernitane, koji je igran u novembru, bio je prekinut kada je Noćerina iskoristila tri dozvoljene zamene u prva dva minuta, a petorica igrača su u narednih dvadeset minuta napustili teren zbog povreda, čime je tim ostao ispod zahtevanog minimuma od sedam igrača.
Italijanska fudbalska federacija (FIGC) saopštila je da je klub izbačen u nižu ligu zbog "sportskog prekršaja" i da je kažnjen sa 10.000 evra. "Noćerina je isključena iz grupe B Lige Pro zbog sportske prevare i biće prebačena u neku od nižih kategorija u okviru Saveznog okruga", navedeno je u izveštaju disciplinskog tela FIGC. Predsednik Noćerine Luiđi Benevento suspendovan je na tri i po godine, zajedno sa generalnim direktorom Luidjijem Pavarezeom i timskim lekarom Đovanijem Rosatijem. Petorica igrača su suspendovana na godinu dana, dok su njih šestorica oslobođena optužbe. Navijači Noćerina su uoči sporne utakmice sa Salernitanom tražili od igrača da ne izadju na teren, preteći im čak i smrću. Predsednik Salernitane Klaudio Lotito koji drži i istu poziciju u rimskom Laciju, uporedio je derbi Salerne sa napadom Izraela na Palestinu
