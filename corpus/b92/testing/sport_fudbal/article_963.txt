> Izvor: B92
> Datum: utorak 28.01.2014.  
> Rubrika: sport_fudbal
> Naslov: Trampa napadača Kardifa i Stouka
> Članak:

Kardif Siti i Stouk Siti napravili su trampo sa napadačima, Piter Odemvingi je prešao na Britaniju, dok u Vesl stiže Kenvajn Džons.
Napadač sa Trinidada i Tibaga je postigao tri gola na 13 mečeva za stouk ove sezone, dok je Nigerijac dao samo jedan za Kardif.
Pre Džonsa, kod Ole Gunara Solšera je stigao tandem iz Mančester Junajteda Vilfred Zaha i Fabio da Silva, što bi trebalo Velšanima da garantuje opstanak u eliti.
S druge strane, Mark Hjuz očekuje da Odemvinigi pokaže ono što su gledali navijači Vest Bromviča pretodnih sezona, kada je redovno tresao mreže. "Oduševljeni smo dovođenjem Pitera. Nije prošao najbolje u Kardifu, ali nadamo se novom, svežem startu kod nas. On ima odličan golgeterski učinak u Premijer ligi, doneće nam novu dimenziju u napadu. Ne sumnjam da će biti veliko pojačanje za naš tim", rekao je Hjuz. Kardif je poslednji na tabeli sa 18 bodova, koliko imaju još Sanderlend i Vest Hem, a u utorak veče gostuje Mančester Junajtedu. Stouk je 14. sa 22 boda, a u sredu ga očekuje duel sa Sanderlendom.
