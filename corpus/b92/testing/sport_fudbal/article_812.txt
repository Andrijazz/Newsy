> Izvor: B92
> Datum: petak 24.01.2014.  
> Rubrika: sport_fudbal
> Naslov: Ferguson ambasador UEFA
> Članak:

Bivši menadžer Mančester Junajteda Aleks Ferguson obavljaće funkciju ambasadora Evropske fudbalske unije, saopštio je predsednik UEFA Mišel Platini.
72-godišnji Ferguson je na kormilu Junajteda proveo 26 godina, pre nego što se krajem prošle sezone povukao, pošto je osvojio 13. titulu u Premijer ligi.
"Ser Aleks Ferguson biće predsednik foruma elitnih trenera koji se svake godine sastaje. Ferguson će takođe, biti i član tehničke studijske grupe Lige šampiona i Evropskih prvenstava", rekao je Platini na sastanku Izvršnog komiteta UEFA u Nionu. Ferguson je rekao da mu je čast i zadovoljstvo što će obavljati funkciju ambasadora UEFA.
