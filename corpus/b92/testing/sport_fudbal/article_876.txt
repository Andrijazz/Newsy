> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Mata se divio Kantoni, ostvario san
> Članak:

Najskuplji igrač u istoriji Mančester Junajteda, Španac Huan Mata otkrio je pre četiri godine sa 24sata.hr da je veliki navijač "Crvenih đavola".
Mata je u subotu veče potpisao ugovor sa šampionom Engleske u koji je stigao za rekordnih 37,1 miliona funti.
Španac je naime 2010. godine, kada je sa mladom reprezentacijom gostovao u Varaždinu protiv Hrvatske, potvrdio hrvatskom novinaru da navija za Junajted, nakon što je ovaj video kako uzima dres Erika Kantone i stavlja ga u torbu.
"Da, to je Junajtedov dres. Njihov sam veliki navijač. Želja mi je da jednog zaigram na Old Trafordu", rekao je tada Mata novinaru 24sata.hr. Mata je tada igrao za Valensiju, u leto 2011. je prešao u Čelsi, ali mu se na kraju ipak ispunila želja i sada je konačno na Old Trafordu. S obzirom da mu je Kantona očigledno bio uzor, Mata će verovatno u Junajtedu da nosi isti broj kao svojevremeno Francuz, broj 7, koji ima posebno značenja u Mančesteru. "Sedmicu" su nosili Džordž Best, Brajan Robson, Dejvid Bekam i Kristijano Ronaldo. Junajted od Španca čeka dostojnog naslednika pomenutih velikana sa brojem 7 na leđima. Da li je to Huan Mata?
