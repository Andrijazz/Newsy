> Izvor: B92
> Datum: ponedeljak 27.01.2014.  
> Rubrika: sport_fudbal
> Naslov: Zvezda lako sa Triglavom
> Članak:

Fudbaleri Crvene zvezde pobedili su ekipu Triglava sa 3:1 u drugom prijateljskom meču na pripremama u Sloveniji.
'Crveno-beli' su vodili sa 3:0 već posle prvog poluvremena, strelci su bili Mrđa, Dauda i Pečnik, a slovenački tim smanjio je početkom drugog dela igre.
Meč je trebalo da počne u 14 časova, ali početak je kasnio malo više od pet minuta. Meč je sudio Damir Skomina.
U prvom duelu u Sloveniji Zvezde je sa 7:1 savladala drugoligaša Ankaran. Ekspedicija Crvene zvezde u utorak se vraća u Beograd, gde će ostati tri dana, a u subotu 'crveno-beli' ponovo putuju u Sloveniju, ali će pripreme nastaviti u Kopru. Triglav: Točkaj, Pelko, Mlakar, Šiljeg, Đukić, Klemenčić, Poplatnik, Krčić, Bukara, Križaj, Mojcen, Redžić. Crvena zvezda: Bajković (Rajković 64'), Petković, Lazić, Krneta, Mijailović (Nenadić 57'), Kovačević (Gogić 70'), Milijaš (Jokić 75'), Pečnik (Savićević 75'), Ninković (Milunović 70), Mrđa (Mihajlović 75') i Dauda (Kasalica 57').
U prvih desetak minuta nije bilo većih šansi - Mijailović je bio neprecizan sa distance, posle kornera Milijaša nije bilo opasnosti, a na drugoj strani Mojcen je poslao loptu visoko iznad gola. Igra se tvrdo i agresivno, Lazić je .
Ta inicijativa Zvezde isplatila se u 38. minutu - Ninković je lepim potezom počeo akciju, Milijaš je asistirao, a Abiola Dauda obišao je golmana i duplirao prednost crveno-belih. Dva minuta posle toga i treća lopta završila je u mreži Triglava - povratnu loptu odigrao je Mrđa, a Nejc Pečnik je sa desetak metara uputio neodbranjiv udarac za 3:0. Početkom drugog poluvremena dosuđen je jedanaesterac za Triglav, ali Bajković ga je odbranio. Međutim, u 50. minutu slovenački tim ipak uspeva da smanji posle greške Zvezde u ranoj fazi napada. Crveno-beli su umalo uzvratili u 57. minutu, ali je rivalski golman odbranio udarac Ninkovića. Solidnu priliku propustio je Mrđa, Zvezda je imala i tri vezana kornera, ali novog gola nije bilo. U međuvremenu, u igru su ušli Kasalica i Nenadić, a i mladi golman Rajković zamenio je Bobana Bajkovića. U 75. minute došlo je do trostruke izmene, umesto Pečnika, Milijaša i Mrđe na terenu su se našli Savićević, Jokić i Mihajlović. Kapitensku traku tada je poneo Savićević. U poslednjih deset minuta utakmice Zvezda je imala nekoliko prilika da ponovo zatrese mrežu Triglava. Petković je odlično prošao po desnoj strani I uputio centaršut, loptu je glavom zahvatio Milunović, ali je ona otišla pored gola. Potom je Kasalica iz dobre pozicije šutirao preko gola, potom je Savićević iz slobodnog udarca pogodio živi zid, a na kraju je Gogić pogodio prečku iz neposredne blizine.
