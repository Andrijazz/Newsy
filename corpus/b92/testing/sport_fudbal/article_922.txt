> Izvor: B92
> Datum: ponedeljak 27.01.2014.  
> Rubrika: sport_fudbal
> Naslov: Mata ipak uzeo ‘osmicu’
> Članak:

Novi fudbaler Mančester Junajteda Huan Mata izabrao je dres sa brojem osam, a ne ‘sedmicu’ kao što se spekulisalo od njegovog prelaska iz Čelsija.
“Mislim da je osam sjajan broj. Znam da u ovom klubu ‘sedmica’ ima kultni status, ali u razgovoru sa menadžerom odlučio sam se za broj osam, verujem da će mi doneti sreću”, rekao je Mata.
Doskorašnji igrač londonskog Čelsija na taj način odbacio je spekulacije da će uzeti legendarnu  koju su nosili Džordž Best, Brajan Robson, Erik Kantona, Dejvid Bekam i Kristijano Ronaldo. "Volim izazove. Dobro je što postoje velika očekivanja, radujem se što ću pokušati da ispunim želje navijača. Hteo sam da iz Čelsija pređem negde gde ću biti srećan, a to je sada slučaj. Junajted je klub sa najviše navijača u Engleskoj, ali u celom svetu", naglasio je Mata. Španac je naveo i da mu je drago što je uprava kluba počela pregovore sa Vejnom Runijem o produžetku saradnje. "Za mene je Runi jedan od najboljih engleskih igrača svih vremena. Radi se o neverovatnom fudbaleru i nadam se da ćemo se dobro slagati", dodao je španski reprezentativac na čijem transferu je Čelsi zaradio 37,1 milion funti.
