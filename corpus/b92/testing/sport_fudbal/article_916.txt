> Izvor: B92
> Datum: ponedeljak 27.01.2014.  
> Rubrika: sport_fudbal
> Naslov: Druga pobeda Partizana u Turskoj
> Članak:

Fudbaleri Partizana savladali su korejski Gjeongnam sa 2:1 u drugoj utakmici na pripremama za prolećni deo Jelen Superlige.
Partizan je poveo u 14. minutu golom Mutomba, koji je na probi i ozbiljno se nameće za potpisivanje ugovora, a prednost je povećao Danilo Pantić u 75. minutu.
Autogolom Nikole Gulana korejski tim je smanjio rezultat u 79. minutu, a u finišu meča poništen je gol Nikole Ninkovića zbog ofsajda.
"Crno-beli" su u sigurnom ritmu startovali utakmicu i već u prvom minutu je Mutombo imao lepu šansu, ali je pogodio okvir gola. Fudbaler na probi je i u daljem toku meča bio veoma opasan po gol korejskog tima, a u 14. minutu je postigao vodeći gol za Partizan. Jednu od retkih šansi Gjeongnam je imao u 22. minutu, ali je An bio neprecizan. Mirno je bilo do isteka prvog sata, kada je usledila još jedna prilika za Korejance, međutim nisu bili precizni. Prednost Partizana duplirao je Danilo Pantić, a počasni pogodak za protivnika postigao je igrač u crno-belom dresu, Nikola Gulan. U finišu se mreža Gjeongnama još jednom zatresla, ali je gol Nikole Ninkovića poništen zbog ofsajda. U prvoj utakmici u Turskoj Partizan je savladao austrijski Volfsberger sa 2:1. Partizan: Lukač, Lazović, Stanković, Volkov, Aksentijević, Ilić, Jojić, Marković, Obradović, Malbašić, Mutombu. Klupa za rezerve: Petrović, Petrović ,Trajković, Ninković, Drinčić, Grbić, Vulićević, Brašanac, Škuletić, Pantić, Gulan. Gjeongnam: Jeong Jun, Li Han Saem, Vu Ju Song, Goi Sung Min, Li Čang Min, Li Lae An, Han Eugvon, Park Ji Min, Sretenović, Kvon Van Kju, Leonard.
Utakmicu u Beleku sudi turska sudijska trojka Mehded Sač, Isaš Kajali i Ađarš Gekmen. Već u prvom minutu crno-beli su imali odličnu šansu, ali je pridošlica Mutombo pogodio stativu. Desetak minuta posle toga igralo se uglavnom na sredini terena, da bi potom Partizan preuzeo inicijativu. Malbašić je sa desne strane odlično centrirao, ali je protivnička odbrana u poslednjem trenutku izbila loptu ispred Mutomba. U 13. minutu Jojić je pokušao iz slobodnog udarca, a minut kasnije Partizan dolazi do vođstva - posle nekoliko odbitaka lopta dolazi do Mutomba na levoj strani, a on snažnim udarcem šalje loptu u gornji ugao za 1:0. U 22. minutu prvu kakvu-takvu šansu imali su Korejci, ali se An nije dobro snašao. Usledio je još jedan solidan pokušaj Mutomba, mada se sredinom poluvremena igrali uglavnom ravnopravno i bez prave šanse. Na četiri minuta do poluvremena Mutombov šut je izblokiran posle lepog prodora. U toku je 75. minut utakmice, i dalje nema promena rezultata, "crno-beli" vode sa 1:0, prethodno, na isteku prvog sata, korejski tim je imao veliku šansu posle prodora i ubacivanja lopte u kazneni prostor, ali je napadač loše reagovao i poslao loptu preko gola sa razdaljine od sedam metara. Osam minuta posle toga je Vulićević uputio povratnu loptu Škuletiću nakon prodora, ali je šut napadača Partizana izblokiran. Drugo poluvreme za Partizan igraju Nikoa Petrović, Nemanja Petrović ,Trajković, Ninković, Drinčić, Grbić, Vulićević, Brašanac, Škuletić, Pantić i Gulan. Po veoma teškim uslovima za igru, "crno-beli" su poveli sa 2:0, posle lepe akcije mladih fudbalera, Nikole Ninkovića i Danila Pantića, koji je posle izvedenog kornera, prosledio odbitak u gol sa 18 metara. Svega četiri minuta kasnije Gjeongnam je smanjio, Nikola Gulan je nespretno reagovao u kaznenom prostoru i plasirao loptu u mrežu svog kluba. U samom finišu meča Nikola Ninković savladao golmana Gjeongnama, ali je njegov pogodak poništen zbog ofsajda.
