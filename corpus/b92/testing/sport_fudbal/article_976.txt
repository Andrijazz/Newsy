> Izvor: B92
> Datum: sreda 29.01.2014.  
> Rubrika: sport_fudbal
> Naslov: Iguain odveo Napoli u polifnale
> Članak:

Fudbaleri Napolija plasirali su se u polufinalne Kupa Italije, pošto su na svom "San Paolu" savladali Lacio minimalnim rezultatom.
Ekipa Rafaela Benitesa kontrolisala je susret i bila bolji rival, i tako u potpunosti zasluženo izborila plasman u polufinale.
Ipak, Napolitanci su tek u samom finišu uspeli da obezbede prolaz. Hose Kaljehon uposlio je Gonsala Iguaina, koji vara Ertita Berišu za veliko slavlje.
Napoli će se u polufinalu sastati sa Romom, koja je prošle nedelje, takođe, minimalnom pobedom izbacila Juventus. U drugom polufinalnom duelu sastaju se Udineze i Firoentina.
