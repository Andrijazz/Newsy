> Izvor: B92
> Datum: utorak 28.01.2014.  
> Rubrika: sport_fudbal
> Naslov: Anduhar od leta u Napoliju
> Članak:

Fudbalski klub Katanija saopštio je da je prodao golmana Marijana Anduhara Napoliju, ali će on do leta ostati u klubu sa Sicilije.
“Katanija obaveštava da je prodala Mariana Anduhara Napoliju. Istovremeno je dogovoreno da on ostane u Kataniji, kao pozajmljen igrač, do kraja sezone”, saopšteno je na zvaničnom sajtu kluba.
Finansijski detalji nisu objavljeni. 30-godišnji Anduhar ove sezone nije odigrao nijednu utakmicu za Kataniju zbog sukoba sa upravom kluba. Pre Katanije, Anduhar je igrao za Estudijantes, Palermo i Hurakan. Napoli je trenutno treći na tabeli Serije A sa 44 boda, a Katanija je na poslednjem 20. mestu sa 14.
