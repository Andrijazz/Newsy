> Izvor: B92
> Datum: nedelja 26.01.2014.  
> Rubrika: sport_fudbal
> Naslov: Strašna povreda Brajana Ovijeda
> Članak:

Teška povreda Brajana Ovijeda bacila je senku na pobedu Evertona nad Stivenedžom (4:0) u četvrtoj rundi FA kupa.
Levi bek ’karamela’ je pri vođstvu 2:0 pokušao klizećim startom da oduzme loptu rivalu, ali tom prilikom se povredio – sumnja se da je u pitanju polomljen skočni zglob.
Situaciju možete pogledati na snimku, mada vas upozorovama da materijal za neke može biti uznemirujući.
"Njegova povreda ostavlja gorak ukus u ustima. Sada mu je potrebna naša podrška, imao je izvanrednu sezonu, bio sam impresioniran njegovim partijama. Želim mu brz oporavak i nadam se da će sve proći kako treba, on je veoma važan igrač za nas", kazao je menadžer Evertona Roberto Martines.
