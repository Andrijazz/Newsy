> Izvor: B92
> Datum: utorak 5.10.2010
> Rubrika: život_ljubav
> Naslov: Čekajući da vas zaprosi
> Članak:

Saveti koji su vam potrebni da se izborite sa neizvesnošću koju nosi pitanje "Kada će me više zaprositi?" 

Uprkos tome što su se uloge muškaraca i žena menjale poslednjih decenija, tradicija da muškarac zatraži ženinu ruku je ostala ipak jaka. A za ženu koja čeka da njen muškarac klekne na jedno kolenu i postavi to kratko pitanje je takva neizvesnost isuviše stresna. Čak i one nezavisne, racionalne žene znaju da upadnu u ovo "vrzino kolo" u kojem postaju nestabilne i nesigurne u sebe. Može li čekanje zaista da izludi ženu? "Neizvesnost može da dovede do toga da se žena oseća bespomoćno i pasivno, što je kao što znamo povezano sa određenim fazama depresije. Sve što može da izazove osećaj da gubite kontrolu nad svojim životom, naročito ako je u pitanju tako osetljiva stvar kao što je brak, dovodi do emocionalne nestabilnosti.", objašnjava dr Rene Bibult, psihijatar i specijalista za žensko mentalno zdravlje u Kirklendu. Statistika pokazuje da se 2,2 do 2,4 miliona žena uda svake godine, ali do sada nije sprovedena studija koja bi izračunala koliko njih još uvek čeka na pitanje "Želiš li da se udaš za mene?". S obzirom da se starosna granica stupanja u brak pomerila (prosek godina za žene je 27, a za muškarce 29 godina), i da mnogi parovi žive u vanbračnim zajednicama, nije ni čudo što mnoge žene muči pitanje kada ili da li će uopšte doći do prosidbe. Koliko dugo treba čekati? Zamislite situaciju - 3 do 4 meseca zabavljanja, dečko vam kaže da ste vi žena kakvu on želi da oženi. Veridba izgleda kao sasvim izvesna stvar. Ona je sigurna u tu vezu, ali vreme prolazi, od praznika do praznika, a nigde prstena. Iako veruje u to da je on pravi, da želi sa njom sve, pa i decu, ne može da čeka večno, zar ne? Koliko dugo bi trebalo da čeka? Što duže, to bolje, otkrila je studija koja je proučavala vezu između dužine zabavljanja i dugovečnosti braka. Prema dr Tedu Hastonu, psihologu sa Univerziteta Teksas u Ostinu, prosečno vreme koje treba da prođe pre nego što na scenu stupi značajna stvar kao što je veridba je 19 meseci. Ovaj podatak potvrđuje i anketa koju je sproveo sajt ProjectWedding.com. Tokom 14 godina, dr Hauston je proučavao zabavljanje i brakove 168 parova, na osnovu čega je identifikovao tri vreste veza: brze i strastvene, spore i temeljne i one koje su između ove dve krajnosti. "Što je veza mirnija i dosadnija, postoje veći izgledi za dugovečan brak", kaže dr Hauston u intervjuu za "Los Anđeles Tajms". Međutim, nekim ženama čekanje ne ide u prilog, naročito ako se bliže četrdesetim godinama, a žele da zatrudne. Naročito ume da pogorša situaciju, ako je muškarac mlađi, jer on ne vidi u čemu je žurba. Naravno, on može da pravi bebe do kraja svog života. Ima vremena... "Muškarcima koji imaju manje od 32 godine je potrebno mnogo više vremena da se odluče na prosidbu nego što je to slučaj sa starijima", kaže Ejpril Bejer, vlasnica agencije specijalizovane za "pripremu muškaraca za oltar". Bejer ističe da je u dvadesetim godinama finansijska moć muškaraca slabija, zbog čega se odlučuju na ovaj korak tek kada "obezbede materijalnu sigurnost". Do tada se kroz priču provlači ustaljeno objašnjenje "kada budemo bili spremni". "Ako ste u vezi duže od godinu dana, a mislite da ste videli naznake još nakon 6 meseci zabavljanja, moguće da ne tumačite dobro signale", kaže Bejer. Ona savetuje žene da razgovaraju o svojoj želji da se udaju, ali i upozorava da će tako teško doći do nekog novog "prosvetljenja". Sajt "ProjectWedding" je u toku svog istraživanja došao do saznanja da 76 odsto ispitanica i nakon razgovora sa svojom jačom polovinom, ne sazna kada će je on zaprositi. Samo 3 procenata žena nikada nije dotaklo ovu temu. Treba li da postavite ultimatum? Ukoliko žena započne temu o budućnosti veze, a muškarac ne reaguje, da li je prikladno da se postavi ultimatum "uzmi ili ostavi"? "Ovakav ultimatum je odgovarajuć ukoliko je žena spremna i na jednu i na drugu opciju. Međutim, ako niste spremne da ga ostavite, nemojte to da radite, jer može da se desi da on ovo shvati kao pretnju, zbog čega će te ga najverovatnije izgubiti", upozorava Bejer. Izjave tipa "Imaću decu sa tobom u naredne dve godine sa tobom ili bez tebe" - zaboravite! Tako "agresivan" razgovor može samo da označi početak kraja vaše veze, jer muškarac može da pomisli da ste više zainteresovani za to da budete mama, nego da budete sa njim. Naročito ne treba da oseti da mu vi pričate šta treba da radi, jer to uglavnom napravi kontra-efekat. Mnogo puta se desilo da dođe do prekida veze, iako su žene samo tražile potvrdu svoje vrednosti u očima svojih partnera. Ovde se ne radi o prstenu, već o želji da se čuje "ti si nešto najvrednije što imam i želim da uvek budeš pored mene". Ali sa tim ne treba žuriti, jer se može desiti da on samo "kupuje" vreme dok ne postavi stvari na svoje mesto. "Viđala sam slučajeve da devojke prosto polude do te granice da muškarac više ne može da izdrži pritisak zbog čega raskida, iako je sve vreme štedeo za prsten", kaže Bejer. Da li treba da ga zaprosite? Druga opcija je naravno - da žena uzme stvar u svoje ruke. Ukoliko ste o svojim nekonvencionalnim planovima razgovarali sa svojim prijateljima i nijedan nije uspeo da vas odvrati od te ideje, krenite u kupovinu savršenog prstena za njega. "Međutim, ukoliko želite da vaš brak bude dugovečan, trebalo bi da to bude njegova ideja. Razgovarajte sa prijateljicama, mamom, sa bilo kim na tu temu, osim sa njim", savetuje Bejer. S druge strane, dr Bibult kaže da "nema razloga da žena ne zaprosi muškarca, osim ukoliko obe strane smatraju da tradicionalno rodne uloge treba da se poštuju. Ali ukoliko je ženin cilj da se oseti voljeno ili poštovano, postoji sigurno drugi način da to potvrdi i bez prosidbe." Naravno, uvek ostaje opcija da mu date još malo vremena. Samo jedna žena od 200 je u anketi priznala da je zaprosila svog partnera. Ne dozvolite da vas igra čekanja deprimira Žene koje su opterećene pitanjem: "Zašto me ne pita da se udam za njega?", treba da znaju kakve posledice to može ima po njihovo fizičko i mentalno zdravlje. Većina žena ne zna da ovakva neizvesnost može da dovede do anksioznosti, gubitka koncentracije, pa i depresije. "Upala sam u depresivno stanje, imala sam potrebu da stalno plačem. Iako sam bila sigurna u to da me moj dečko voli i da je posvećen našoj vezi, posumnjala sam u sebe i u svoju vrednost. Mislila sam da nešto nije u redu sa mnom zbog toga što me nije zaprosio", rekla je Keti Torkelsten, 34 godine. Svako ko je doživeo ozbiljne simptome depresije u toku "igre čekanja", trebalo bi da potraži lekarsku pomoć. "Lekovi mogu da pomognu, ukoliko stanje nije suviše ozbiljno. Mogu da se pojave izolovani simptomi, kao što je problem sa spavanjem, i u takvim situacijama je potreban samo dobar odmor", kaže dr Bubult. Čekanje i razgovor mogu da dovedu do lekova, zato ne prenagljujte sa svojim zahtevima i trudite se da ne opteretite najpre sebe, pa tek onda njega. Budite optimistične, jer uvek može da se desi da vas on preduhitri sa prosidbom, koju ste vi planirale same da obavite.
