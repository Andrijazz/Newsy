> Izvor: B92
> Datum: sreda 18.05.2011
> Rubrika: život_ljubav
> Naslov: Šta muškarci ne razumeju kod žena
> Članak:

Budimo realni, muškarci ne razumeju žene baš najbolje. Ponekad nam se čini da su nam potrebne godine da im objasnimo zašto su nam neke stvari važne. 

Ovih 7 stvari muškarci o ženama zaista ne shvataju 1. Ljubav prema cipelama Muškarcima cipele nisu bitne. Oni uglavnom imaju dva para - jedan za posao i svadbe, i patike za sve ostale prilike. Ne shvataju zašto ženama treba toliko različitih pari, a još manje zašto ih kupujemo u toliko boja. Zar se crno ne slaže sa svim? 2. Kozmetika Slušajte momci, stvari stoje ovako. Ne treba nama šminka da bismo bile lepe, već samo želimo da naglasimo našu prirodnu lepotu i istaknemo ono što imamo. Nama je zanimljivo da se svaki dan igramo sa našim izgledom. Što se tiče ostalih proizvoda kojima su nam pretrpani ormarići u kupatilu, a koji nam baš i ne trebaju, stvar je u tome da volimo da eksperimetišemo. 3. Zašto je kontakt važan? Jedna od stvari koju muškarci takođe ne razumeju je da volimo da ih čujemo. Nije da želimo da nas zivka svakih 5 minuta, ali ako je uživao u sastanku želimo da nam to i kaže. To što žudimo za porukom ili pozivom ne znači da smo lude ili zahtevne, pre se radi o učtivosti koju zaslužujemo. 4. Predigra Čovek bi pomislio da muški mozak može da shvati da su žene programirane drugačije. Ipak im je skoro nemoguće objasniti da naši motori prvo treba da se zagreju. U stvari ako se izrazimo baš ovim rečima, možda nas i shvate. 5. Spuštanje daske na klozetskoj šolji Da li će ikada naučiti da je spuštaju po obavljenoj nuždi? Nije to samo pitanje estetike, već je jednostavno lepše. Još ako imate macu u stanu, spuštanje daske će je sprečiti da pliva na mestu gde ona to ne želi. 6. Zašto volimo naše ljubimce? Muškarci, kućni ljubimci nam ne zamenjuju decu. Volimo ih zbog njih samih. Volimo ih jer su nam prijatelji, jer znaju da nas usreće i zbog mnogo drugih razloga. Ipak, muškarci su i dalje zbunjeni količinom ljubavi koju dajemo našim ljubimcima i misle da je to samo još jedna od ženskih osobina. 7. Čokolada Ovo je jedina stvar koju im ne zameram što je ne shvataju jer ko još hoće da deli čokoladu? Poslednja stvar koja nam je potrebna je da nas mole da im damo pola čokoladice, da kradu iz naših zaliha ili da oni kupuju sebi pa ne žele da je podele sa nama. Ne, neke stvari jednostavno ni ne treba da se razumeju. Momci, neka čokolada ostane tajna, a mi ćemo prestati da se pitamo zašto vi toliko volite pivo.
