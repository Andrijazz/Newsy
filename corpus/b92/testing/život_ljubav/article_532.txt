> Izvor: B92
> Datum: ponedeljak 6.09.2010
> Rubrika: život_ljubav
> Naslov: Zašto muškarci varaju?
> Članak:

Zašto muškarci švrljaju sa strane? Pisac i scenarista Pedar de Burka (36) proveo je poslednjih pet godina razgovarajući sa 250 preljubnika u pokušaju da dobije odgovor na ovo večito pitanje. Evo nekih tajni koje su mu oni otkrili.

Tereza je već nedeljama predosećala da je suprug Nik vara, ali dok ga je gledala kako ulazi u kuću atraktivne plavuše, bila je zapanjena. Nik joj je govorio da ide u teretanu, međutim, pošto je danima dolazio sa suvom opremom, rešila je da ga prati. Vrata joj je otvorila zajapurena ženska. Odgurnula ju je rečima, "Znam da je moj suprug ovde" i počela da proverava sobe. Uhvatila ga je kako se krije u ormanu, iza gomile peškira i čaršava. "Nije ono što misliš. Idi kući, smiri se, i sve će biti u redu.", kazao joj je. Dobrodšli u svet muževa preljubnika. Oni izgovaraju najgnusnije laži, menjaju jednu ljubavnicu za drugom i - što je najčudnije od svega - često se izvuku. Iako je Terezu suprug strašno povredio, ona je odlučila da prihvati njegova patetična izvinjenja i da mu oprosti. I dalje su zajedno, a on ne prestaje da švrlja. "U mojoj porodici ima puno prevarenih žena. Nekoliko ujaka i stričeva su jurili za suknjama i to im je uništilo porodice. Sa suprugama su stalno bili na ratnoj nozi a deca su odrasla u nesigurne osobe. Isto tako, mnogi muškarci sa kojima sam se družio pretvorili su se u švalere", kaže Pedar De Burka. "Ali ja sam hteo da budem drugačiji. Znao sam da želim da se skrasim i pronađem ono što danas tako lako izmiče većini: srećan brak pun poštovanja i vernosti. Zato sam se pre pet godina bacio u potragu za otkrivanjem uzroka muških prevara. Da li su neki muškarci isprogramirani da budu neverni? Da li ima nečeg u njihovim genima, nekog prerazvijenog seksualnog nagona ili neodoljivog šarma? Ono što sam otkrio mnogo je šokantnije. Pošto sam upoznao stotine preljubnika, ubeđen sam da varaju jer se uvek izvuku. Pričao sam sa preko 250 muškaraca iz svih društvenih slojeva - doktorima, zubarima, advokatima, bankarima, fudbalerima, nastavnicima i milionerima. Samo 40 njih je uhvaćeno . Ostali su prošli kao po loju i još uvek švrljaju - kao i većina onih koji su provaljeni i kojima je oprošteno. Pričao sam i sa 60 prevarenih žena. Samo su tri ostavile muževe prevarante. Druge nisu imale hrabrosti da im se suprotstave.

Bio sam postiđen prljavim trikovima kojima muškarci pribegavaju i užasnut načinom na koji im žene dopuštaju da se provuku. Jednostavno rečeno, žene zaslužuju bolje. Uzmimo Terezin primer. Visoka, plava, duhovita, živi u divnoj kući van Londona. Sa Nikom je u braku 15 godina, oboje su u ranim četrdesetim i imaju troje dece. A onda je jednog dana Tereza postala sumnjičava. Nik je provodio više vremena u teretani nego uobičajeno. Odlučila je da ga prati i to ju je dovelo do kuće njegove ljubavnice.  Iako biste očekivali da se preljubnici osećaju loše i da ih grize krivica, verujte mi, kod većine nije tako. Muškarci koje sam upoznao ne mogu da sagledaju štetu koju su uzrokovali. Više ih zanima sledeća afera. A kada se njihove vanbračne igrarije otkriju, često prebace krivicu na svoje supruge.

Jedan mi se hvalio: , kudili su je. Jeste kliše, ali većina muškaraca počinje da vara kad dođe u srednje godine. Shvate da nikada neće biti Zidan ili Bil Gejts, ali da mogu da imaju izmišljeni život sa drugom ženom. Šta dame da rade kako bi se zaštitile od muževa preljubnika? Prvo, čuvajte se žena sa dugom kosom. Jedno od najneočekivanijih otkrića jeste da muškarci skoro po pravilu varaju sa ženama koje imaju dužu kosu od njihovih supruga. Ja nisam profesionalni psihilog ali razlog ne može biti očigledniji - ni gluplji. Oni žele da obnove svoju mladost sa mlađom verzijom svojih supruga a duga kosa ih vraća u te dane. Samo prema jednom muškarcu sam osetio sažaljenje i simpatije. A on je bio i jedini koji je imao aferu sa kratko ošišanom ženom koja je bila starija od njegove supruge. Šon, nastavnik, zaljubio se u Nualu (57), dve decenije stariju udovicu i sudsku službenicu, kada su zajedno igrali u jednom amaterskom pozorištu.

. Ti muškarci imaju fantastične, atraktivne supruge kod kuće koje su spremne da ih neko tretira kao đubre. I u tome je problem. Ako muškarci misle da mogu da se izvuku sa prevarom - potpuno su u pravu. Tajna da održite svog muškarca vernim je jednostavna: budite samouverene, zahtevajte pažnju i neka mu bude jasno da je srećan što vas ima i da neće imati drugu priliku. Ubeđen sam da na svetu ima i vernih muškaraca. Oni imaju moralni kodeks i snagu karaktera. Ne lažu i ne varaju. Više ih zanima da budu uzorni očevi nego sopstveno sebično zadovoljstvo. Jesam li ja ta vrsta muškarca? Iskreno se nadam. Ne samo zbog svoje supruge već zbog sebe. Većina preljubnika koje sam sreo su najočajniji ljudi na svetu".
