> Izvor: B92
> Datum: četvrtak 4.08.2011
> Rubrika: život_ljubav
> Naslov: Da li se previše trudite oko muškaraca?
> Članak:

Da li se previše trudite da zavredite ljubav vašeg muškarca? Otkrijte kako vaš trud možda stvara suprotan efekat i šta treba da radite kako biste inspirisale njegovu privrženost.

Žene uglavnom provode dosta vremena u potrazi za muškom pažnjom, interesovanjem i vremenom. Kada konačno upecaju onog kog su poželele, počinje da se javlja strah da ga ne izgube. Onda čine sve da se to ne desi: proveravaju ga, sve rade sa njim, menjaju sebe zbog njega - sve ono što misle da će ga zadržati pored njih. I šta se obično desi? On ipak ode. Ako vam je dosta takvih situacija pročitajte šta je potrebno da radite kako bi vas muškarac zasipao ljubavlju. Okrenite se sebi, pa će i on Rad na zadobijanju i zadržavanju muške pažnje se ne isplati. To se dešava jer se muškarci ne zaljubljuju zbog toga koliko mu pružate ili radite za njega, već zbog toga šta on radi za vas. Muškarac želi da vam udovolji ne samo da bi vas usrećio već i da bi osetio da na pozitivan način doprinosi vašem životu. Njima je taj osećaj potreban, a ako ste vi ta koja stalno radi - pogodite šta? On se isključuje. Budite što ženstvenije i učinite ga boljom osobom Postoji jedna stvar koju morate razumeti ako želite da vas vaš muškarac obožava. Muškarce privlači vaša ženstvenost jer na taj način vi slavite njegovu muževnost. Kada se ponašate prirodno, ženstveno - on je inspirisan da vas obasipa ljubavlju i posvećenošću. Međutim žene ne dopuštaju sebi da budu takve, naročito ako su navikle na nezavisnost. Vaša probitačnost i snalažljivost čine čuda za vašu karijeru, ali ne i za vaš ljubavni život. Muškarac se nikada neće zaljubiti u vas ako sa njim ne podelite vašu ženstvenu stranu. Negujte vaš život odvojeno od zajedničkog i bićete još atraktivnije Kada se zaljube žene praktično postanu slepe. Odjednom sve što smo volele pre njega, gurnemo sa strane. Umesto da se ne odvajate od njega, nastavite da upražnjavate stvari koje volite koliko god možete. Radite sve ono što zadovoljava ženu u vama: idite na masaže, časove plesa, provodite vreme u prirodi Zapamtite, muškarci su fascinirani ženama jer one osećaju stvari na način na koji oni ne mogu. U stvari, oni neka svoja osećanja spoznaju upravo kroz vas. Kada vidi da ste u stanju da potpuno doživite šta god radite u trenutku - od plakanja zbog tužnog filma, do uživanja u čokoladnoj torti - to je za njega neprocenjivo. Zato se nikada nemojte stideti da izražavate ta osećanja. Kada ste same sebi prioritet i kada se posvetite svojim strastima, on će znati da je našao ženu koju će voleti do kraja života. 
