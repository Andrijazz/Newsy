> Izvor: B92
> Datum: petak 15.07.2011
> Rubrika: život_ljubav
> Naslov: Kako da pronađete devojku?
> Članak:

Nikome nije lako da se snađe na sceni za parove. Svet je pun, naizgled, savršenih, mladića koji nikako ne mogu da pronađu partnerku. Pokušali su i nisu uspeli. Sada su ili prestali da se trude ili polako shvataju da im sama taktika nije dobra.

Žene jesu komplikovane, teško ih je pročitati, zadovoljiti, nekad ih je i teško održavati, zadržati... Predstavljamo vam 5 lakih koraka koji će vam možda pomoći da se "dokopate" žene svojih snova. Prvo pogledajte (u) sebe. I budite vrlo iskreni. Da li ste vi materijal za dečka? Da li biste bili sopstvena devojka da ste žensko? Ako mislite da jeste, preskočite ovaj korak. Svi ostali neka se dobro zamisle i neka poslušaju sledeće. Da li ste uključeni u svet oko sebe? Morate biti. Morate biti veoma aktivni u svom okruženju, morate se pronaći. Nijednu damu ne zanima muškarac koji živi jadnim, pasivnim životom. Zbog čega biste je privukli? Žena traži entuzijastu, aktivnog, zanimljivog muškarca. Žene zanima muškarac koji ima pozitivan stav o sebi. Vaš život mora da ima značenje, svrhu, cilj, hobi. Ne smete bit prazni i nezainteresovani. Ako je vaš život vredan i ako u njemu uživate, nikada nećete ostati bez teme za razgovor. Lična higijena. Nijedna žena ne podnosi muškarca koji nije čist i uredan. Uvek se predstavite u najboljem svetlu. Uvek pazite na kosu, peglajte košulje i pazite na znoj. Ne pretvarajte se da ste neko drugi. Nemojte se izdavati za nekoga ko živi na visokoj nozi ako to niste vi. Nemojte lagati da ste putovali po svetu ako niste. Ženu takve stvari neće impresionirati ako ih nisu potkovane vama samima. Na lažima ćete samo izgubiti priliku, ali i vreme. Više će je zanimati da li ustajete trudnicama u autobusu nego da li plaćate ručkove za celo društvo. 
