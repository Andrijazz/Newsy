> Izvor: B92
> Datum: četvrtak 9.12.2010
> Rubrika: život_ljubav
> Naslov: Kako da postanete neodoljivi ženama
> Članak:

Baš kao tokom radne nedelje, vaš trenutni posao je da napravite sistem. Sistem koji će vam omogućiti da postignete sve što želite sa jednom ženom. Gospodo, evo tajne uspeha kod žena.

Nije stvar u tome o čemu govorite, šta oblačite, kako izgledate ili čime se bavite. Stvar je u karakteru. Jedinstveni, autentični muškarac koji se oseća dobro u sopstvenoj koži, pun samopouzdanja jeste najseksepilniji od svih. Kako da dođete do ovakvog karaktera? Tako što ćete raditi na sebi i vežbati. Tako što ćete otvoriti vidike, otkriti šta želite, rizikovati i živeti punim plućima. Evo koraka koje treba da preduzmete da bi ste stvorili sistem koji će vam omogućiti životni stil i seksepil koji ste oduvek hteli da postignete. Što je još bolje, pomoći ću vam da izgradite sistem koji će vam omogućiti da postanete muškarac kojeg žene vole, što ste oduvek hteli. Prvi korak - Počnite da prilazite drugim ljudima Znamo da želite da odmah priđete ženi koja vam se dopada, ali ako ne možete da priđete prosečnom čoveku na ulici, biće vam deset puta teže da osvojite atraktivnu damu u baru. Kao mlađi bio sam nervozniji, samosvesniji i nesigurniji. Uglavnom su svi bili takvi, ali više od svega želeo sam da se to promeni i trenirao sam sebe. Svakog dana sam se naterao da upoznam i ostvarim kontakt sa najmanje 10 osoba. U početku je interakcija bila minimalna: "Znate li koliko ima sati?", "Ćao,", "Možeš li da mi preporučiš...?" ali ubrzo sam mogao da započnem razgovor sa bilo kim i nisam se mnogo plašio da priđem drugim ljudima. Što sam više sebe gurao da radim ono što mi je neprijatno, to sam postajao sve opušteniji. Ali najinteresantniji deo ovog projekta koji sam sam sebi zadao je da sam postao svestan dve stvari. Prva je da sam primetio koliko ljudi imam oko sebe s kojima mogu da komuniciram, a druga je koliko su ti ljudi nervozni isto koliko i ja. Jednom kada sam uspeo da ostvarim interakciju sa strancima koji mi ništa ne znače shvatio sam koliko je lakše da se vežem i priđem onima koji mi jesu nešto značili. Moja komunikacija sa prijateljima i porodicom se promenila, imao sam više samopouzdanja i što je najvažnije, drugi su primećivali tu promenu. Postao sam privlačniji drugim ljudima jer sam posedovao ono za čim su drugi žudeli - opuštenost. Drugi korak - budite aktivni u aktiviranju društvenog života Znam da je tvoj san da imaš neverovatan društveni život i da ti gomila žena dolazi na vrata, ali nažalost to ne ide tako. Mislim da bi trebalo da vam se posreći i da vam picu koju ste naručili donese žena vaših snova ali to se najverovatnije neće desiti. Podignite se i izađite. Kada smo bili mlađi sve su nam davali. Društveni život je za većinu nas bio mnogo jednostavniji. Imali smo školu, roditelje, organizovali igre i uopšte imali kalendar svih aktivnosti. Čak iako vam roditelji roditelji nisu planirali vreme, postojalo je dosta mladih ljudi oko vas. Kako odrastamo, tako postajemo odgovorniji za događaje i pristup spoljnom svetu nije tako lagan. Moramo da radimo na tome! Napravite planove koji bi mogli da se uklope u rasporede i živote drugih. Teško je ali ne mora da bude. Možete napraviti listu od 10 aktivnosti u kojima uživate i u kojima biste voleli da učestvujete. To može biti i nešto što nikada niste probali, u čemu ste ranije uživali i nešto što ste oduvek hteli da probate. Sledeći zadatak je da izdvojite dva dana mesečno u kojima biste uradili jednu od tih aktivnosti. Takođe, trebalo bi da to podelite sa drugim ljudima. Na primer - idite na klajmbing, ili na salsu. Ovo će pomoći da malo prodrmate stvari, stvorite prilike, dođete u kontakt sa drugim ljudima i budete otvoreni za nova iskustva. Plus - daje vam temu za razgovor i interesantne teme o kojima biste raspravljali sa ženama s kojima ćete doći u kontakt. Ono što bi trebalo da postignete tako što ćete biti aktivni je saznanje o tome da ima toliko "ćoškova" koje niste istražili. Kako starimo, naši životi postaju manje uzbudljiv i spori. Kada se ovo dešava mi počinjemo da se ponašamo automatski, zatvaramo oči i ne primećujemo neverovatne stvari koje se dešavaju oko nas. Zapamtite: ovo je vreme za istraživanje i komunikaciju sa drugim ljudima. Znam da je krajnji cilj da upoznate devojku, ali budite otvoreni prema svima. Momak kog upoznate na klajmbingu ili bilijaru, može da vas pozove na roštilj u svoju kuću gde će biti još 5 atraktivnih, neverovatnih usamljenih devojaka. Nikada ne možete znati koje prilike mogu da se pojave pa držite oči otvorene. Prodrmajte se, iskusite i uživajte! Korak treći - Uzmite to što želite! Jedna od najboljih stvari koje muškarac treba da zna da bi postigao ono što želi kod žene je da stavi u prvi plan sve ono što ga najviše čini muškarcem. Upoznajte se sa ovom izjavom: "Želim to što želim, kada želim, a želim baš sada!" Da lovite ono što želite je jedna od najmuževnijih i najprivlačnijih osobina koju posedujete. Dokle god ne omalovažavate, manipulišete ili povređujete druge (žene) da biste dobili to što želite, vaše je pravo da tražite to što želite, pa počnite da tražite SADA. Nema izgovora kao što je "mora da ima dečka" ili "izgleda zauzeto, ne bih da je uznemiravam", ili "suviše sam debeo/ćelav/siromašan za nju." Pustite je da vas odbije, ali ne da bude obrnuto. - Na primer: Vidite devojku koja vam je privlačna. Priđete joj, kažete da želite da saznate više o njoj, uzmete njen broj i pozovete je na sastanak. - Na sastanku ste sa devojkom i želite da je poljubite, uradite to! Jedini način da dobijete to što želite je da tražite to. Žena može da kaže DA ili NE. DA, nastavite dalje ili NE, krenite dalje. Ali garantujem da ako joj pokažete svoju muškost i pokažete da imate takta i poštovanja, dobićete sve što želite. Kada završite sa ova tri koraka, vaš sistem će funkcionisati. Imaćete 3-6 meseci da radite na sebi, mnogo iskustva i nov, seksi životni stil. Ali najvažnije je da ćete imati jak osećaj sopstvene vrednosti i samopoštovanje. Onog trenutka kada počnete da živite svoj život umesto da čekate da se nešto desi sve će se promeniti. Akcija povlači reakciju, a iskustvo donosi samopouzdanje. Samo napred, razdrmajte svoj život i pokrenite se. Počnite da živite život koji će vas učiniti neodoljivim za žene ali i za vas same!
