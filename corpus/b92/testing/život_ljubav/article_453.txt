> Izvor: B92
> Datum: ponedeljak 22.08.2011
> Rubrika: život_ljubav
> Naslov: Da li je bitno zašto vas je ostavio?
> Članak:

Možda jeste razlog u vama, ali to ne znači da reči koje je izgovorio u tom trenutku treba da analizirate u nedogled.

Kada neko umre, naša prva reakcija je negiranje. Tada nam na pamet padaju najrazličitiji načini kako smo to mogli da sprečimo. Sećamo se situacija kada smo bili grubi ili nepravednim prema toj osobi, izvinjenja koja im nismo uputili, a trebalo je. Tako u nedogled vrtimo scene po glavi i pitamo se "šta bi bilo da sam postupila drugačije?" Raskid je donekle slična situacija - negiranje i preispitivanje sebe vas neće nikuda odvesti. Naravno, treba uzeti u obzir probleme na koje ste nailazili, kako vam se ne bi ponavljali u budućnosti, ali završne rečenice koje se izgovaraju u trenutku okončanja veze nema svrhe duboko analizirati. Naravno, upravo te rečenice će vas izjedati i boleti. "Jednostavno ne želim sada ozbiljnu vezu", "Treba mi vremena da vidim šta hoću u životu", "Mi želimo različite stvari", "Nikad me nisi podržavala". Pokušavate da shvatite zašto, kako i kada. Da li ste zaista toliko drugačiji? Zašto ne može uz vas da prevaziđe krizu identiteta? Da li ste zaista prestali da mu budete podrška? U kom trenutku su se vaši životni putevi razišli? Svaki odgovor upućuje na jedan jedini problem - vas. Mogli ste da mu obećate da će se stvari promeniti, ali znate da ne biste bili iskreni. To bi bio samo ponižavajući pokušaj da ga zadržite i to protiv njegove stvarne želje. A da li vi zaista hočete da budete u takvoj vezi u kojoj ćete stalno morati da pazite kako se ponašate i šta radite, da se pretvarate i suzdržavate od emocija? Čak i da je on u pravu, da ste mogli da učinite na vreme neke stvari i promenite ishod vaše veze, ne možete biti sigurni da biste pronašli zajednički jezik. Budite svesni da je svaki razlog za raskid samo izgovor za to što više ne želite da budete sa nekim. Umesto tih uobičajenih fraza mogao je da vam kaže: "Zato što si isuviše ti i to je sasvim u redu. Ali jednostavno nisi za mene." Kakva god da ste osoba, takvi ste kakvi jeste. Sve vaše mane će nego drugi smatrati vrlinama. Sagledajte stvari sa suprotne strane - možda on nije za vas. Ako nije išlo, postoji dobar razlog za to. Poštedite sebe glavobolje i ne brinite, kada naiđe pravi, znaćete. 
