> Izvor: B92
> Datum: ponedeljak 14.02.2011
> Rubrika: život_ljubav
> Naslov: Kako da preživite Dan zaljubljenih?
> Članak:

Žene povezuju Dan zaljubljenih sa romatikom, ljubavlju i intimnošću, ali kod muškaraca ova prilika više budi strepnju nego slatko iščekivanje. Izazov da se ispuni očekivanje lepše polovine predstavlja minsko polje potencijalnih razočaranja koje, sa svakim pogrešnim korakom, može da im se obije o glavu. 

Dajemo vam pet jednostavnih saveta za muškarce kako da ostanu pri zdravom razumu kad planiraju Dan zaljubljenih. Ako ih sledite uspećete da pređete minsko polje neokrznuti i stvorite noć za pamćenje. 1. Držite se romantike Mnogi muškarci igraju na sigurno pa rezervišu mesto u omiljenom restoranu, kafiću ili klubu svoje drage. Ukoliko te večeri na repertoaru pomenutih objekata nije nešto istinski romantično, nemojte ići tamo. Ona možda voli karaoke ali to ne znači da Dan zaljubljenih želi da provede slušajući alkoholisane strance kako kasape njene omiljene balade. 2. Poklonom pokažite da vam je stalo Najznačajniji aspekt poklona za Dan zaljubljenih jeste koliko ste razmišljali dok ste ga kupovali. Količina misli koju investirate u poklon za mnoge žene predstavlja barometar vaših istinskih osećanja prema njima (čak iako lično ne pridajete poklonima toliki značaj). Iz tog razloga kupovina u poslednjem minutu je vrlo problematična, čak i kada je sam poklon sjajan. Generalno važi pravilo da je majušni poklon koji ste naručili iz Timbuktua uvek bolji od plišanog pande u prirodnoj veličini kog ste kupili u prodavnici preko puta. 3. Udarite lični pečat Jedan od najboljih načina da pokažete koliko ste promišljeni jeste da personalizujete što je moguće više aspekata te večeri. Dodajte detalje koji su jedinstveni za vašu suprugu/devojku ili specifične za vašu vezu. Na primer, crvene ruže su super ali ako u buket stavite i jednu u njenoj omiljenoj boji, dobićete dodatne poene. Ili prebacite na mobilni njenu omiljenu romantičnu pesmu i pustite joj dok prima poklon. 4. Ne potcenjujte značaj čestitke Većina muškaraca ne razume poentu propratnih čestitki, ali one su vrlo važne ženama jer imaju sentimentalnu vrednost. Najvažnije reči su one koje ručno ispišete, a ne one koje su već ispisane u štampi. Sam potpis i nacrtano srce neće biti dovoljni. Dodajte romantičnu rečenicu iz glave čak iako je jednostavna poput "Hvala što si mi ovaj dan učinila posebnim". 5. Spremite se za testove iznenađenja Da, Dan zaljubljnih je 14. februara ali ako ste zajedno 13.2. uveče i ona vas u minut posle ponoći zagrli i kaže, "Zvanično je Dan zaljubljenih. Zar ne bi bilo zabavno da sada razmenimo poklone" nemojte reći da vas nismo upozorili. Taj test iznenađenja je njen način da proceni jeste li dovoljno mislili na nju i samim tim uložili dodatni napor i vreme da planirate unapred. Dakle, imajte spremnu čestitku u džepu (sa sve ličnom posvetom) cela 24 sata pre samog dana.
