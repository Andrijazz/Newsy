> Izvor: B92
> Datum: ponedeljak 27.06.2011
> Rubrika: život_ljubav
> Naslov: Gde je nestala romantika?
> Članak:

Ženama se sve manje dopada to što romantika nestaje. Volele bi da su im muškarci kavaljeri, da se vrate stare vrednosti i prava, filmska, romansa. Gde je nestala romantika? Više se na nju gleda kao na faktor prijatnosti i ušuškanosti, i tada ona sama sebi postaje cilj.

Tada se muškarci osećaju odlično, ali ženama treba više. Postoji nekoliko načina da svog dragog preobratite u pravog princa a da se ne buni preterano. Budite mu primer. Nemojte očekivati da će on vama činiti stvari ako vi to ne radite. Uradite nešto romantično za njega, oduševite ga, ispunite mu neku želju i sam će shvatiti da treba da se oduži. Muškarcima nekad treba malo više nagoveštaja, pa počnite to da radite svake nedelje. Umotajte mu omiljenu čokoladu u ljubavnu poruku ili neku sličnu sitnicu. Nećete ostati uskraćeni. Budite zahvalne. Nemojte mu uskratiti da vidi oduševljenje na vama kada vas nečim obraduje ili kada vas samo čini srećnima. Neka se i on oseća dobro jer je za vas učinio nešto posebno i neće želeti da prestane da vas usrećava. Gledajte romantične filmove. Najbolji direktan način je da pogledate neki romantični film i da on vidi vaše reakcije na ljubavne scene. Ponekad ga podsetite na romantične situacije iz filma, i eventualno će shvatiti šta vam nedostaje. Slavite. Koliko god bilo "otrcano", svaki važan datum treba zajedno da proslavite. Tog dana dozvolite sebi da budete i očekujete romantiku. Ostavljajte tragove po kući o restoranima, poklonima i mestima na koja želite da odete. Zaokružite godišnjicu na kalendaru i neka bude upadljivo. Shvatiće da je to njegova odgovornost u jednom trenutku. Budite uviđavni. Nemojte se ljutiti na njega i biti previše zahtevni. Svakom se desi u vezi da romantika nekad izostane. Posao, porodica, nemanje vremena, sve se to dešava. Postoje mnogo lakši i lepši načini da se skrene pažnja na to da vam je potrebno zajedničko vreme od konstantnih rasprava. Budite i same romantične. Počnite same da ga okrećete ka sebi svojim učinkom. Masaža leđa, porukice po torbi, omiljeni ručak i sveće. Videće da se nešto menja i čekaće vas iznenađenje uskoro. Idite na romantične sastanke. Ne morate samo za Dan zaljubljenih da se sredite i poklonite sebi skupu večeru. Možete romantično jesti i u Botaničkoj bašti ili na Kalemgdanu, samo se lepo organizujte. Ovakvi intimni trenuci za koje mislite da su prošli će vas zbližiti više nego ikada i videćete koliko, u stvari, prija romantika. Počnite sa malim stvarima. Terapeuti savetuju parove da se ne razbacuju novcem ako misle da su u problemu. Nekada će poljubac za jutro ili laku noć značiti više od skupe haljine ili prstena. Počnite sa malim, ako vam porastu apetiti, lako ćete. Bitno je da romantika bude ponovo važna. Ubedite ga. Postoje muškarci kojine vole romantiku jer im je "mekana". Ubedite, odnosno, pokažite mu da je to čista glupost i da pravi muškarci znaju šta je žena i da je romantika obavezna. Žena ste, umete to. Ne zahtevajte savršenstvo. Kada ste dugo zajedno i vidite da ona iskrica nedostaje, nemojte siliti vezu. Sve se mora natenane i polako, lakše i bez pritiska. Na kraju, tu ste jedno zbog drugog. Ako imate primedbu na njegovo ponašanje, izaberite pravi trenutak da mu to kažete. Nije za sve uvek pravo vreme. Zasluge i nagrade. Muškarci vole kada budu nagrađeni za svoj učinak. Tako i vi prema njemu. Napravite mu doručak i odnesite u krevet. Spremite mu kafu sa sladoledom i on će poželeti da vam se oduži. Ako uhvatite ritam jednom on, jednom vi, veza će vam biti sve zanimljivija. Sećanja. Idite na mesto na kome ste bili na prvom sastanku. Idite u kafić u kome ste se prvi put poljubili. Podsetite se mesta, ljudi, osećanja. Uporedite ga. Postavite mu izazov. Posmatrajte supruga vaše sestre, prijateljice. Da li biste volele da vaši partneri mogu da budu toliko romantični? Recite mu da je njen suprug savršen i romantičan - muškarci vole da se takmiče, samo čekajte. Komunicirajte. Ključ svake veze je upravo to. O svemu razgovarajte i nemojte očekivati da će da vam čita misli, niko to ne može. Nemojte se suprotstavljati i svađati, sve se može srediti ako savladate veštine komunikacije i pravo značenje reči kao što su razumevanje i tolerancija. 
