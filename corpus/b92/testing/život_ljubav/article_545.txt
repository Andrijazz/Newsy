> Izvor: B92
> Datum: utorak 25.05.2010
> Rubrika: život_ljubav
> Naslov: Šta ako ne pronađete princa na belom konju?
> Članak:

Mnoge žene imaju nerealna očekivanja kada je reč o muškarcima - traže savršenu "drugu polovinu". Pri tom zaboravljaju da u svakom odnosu samo sebe mogu da menjaju. Piše: Livia Čveljo 

Da li još uvek tragate za savršenim muškarcem? Imate li popis svih osobina koje bi on trebalo da ima? Današnje žene imaju prevelika očekivanja kada je u pitanju partner sa kojim bi delile život. "Žene bi trebalo da bace listu želja na kojoj piše da bi njihov budući suprug trebalo da ima dobru platu, da bi golim rukama trebalo da odbrani damu u nevolji, kao i da je u stanju da vodi ljubav celu noć i da zna da kuva savršena jela", kaže psiholog Darija Klarić. Danas bi mlade žene koje su u potrazi za partnerom trebalo da budu manje čvrste i sklonije kompromisu, manje da cvile i ne ponašaju se poput princeza. Žene koje misle da prosečnog muškarca mogu da pretvore u "savršenog" moraju da imaju na umu da jedino sebe mogu da menjaju. Usamljena budućnost Pogrešno je ući u ljubavnu vezu s mišlju kako ćete svog partnera pretvoriti u ono što želite da bude. "Sa 18 godina želela sam da upoznam muškarca koji je poput mog oca: visok, crn i zgodan. Ali, čovek koga sam upoznala bio je srednje visine, crn i prosečnog izgleda. Ono što sam još želela, ali nisam znala da izrazim, jeste muškarac koji za razliku od mene ima samopouzdanja i koji je sofisticiran; muškarac koji će me oboriti s nogu i odvesti na romantičan vikend, čovek koji će biti nežan i imati želju da me nauči sve ono što nisam znala o seksu. To je morao da bude jak i romantičan muškarac, onaj koji će biti srce i duša svake zabave. Dobila sam većinu onoga o čemu sam sanjala. Bio je devet godina stariji od mene i bio mi je odličan životni partner", priča Kristina, Lisina čitateljka. Međutim, ne pronađu sve žene muškarca kakvog su želele. One koje traže savršenog partnera trebalo bi da odustanu posle 30. i zadovolje se sa manje savršenim tipom, barem ako je verovati autoru knjige "Marry Him: The Case for Settling for Mr Good Enough" ("Udajte se za Njega: Kako da se skrastite pored gospodina Dovoljno Dobrog") Lori Gotlib. Ona veruje da su žene koje odbijaju da se udaju, osim ako ne nađu muškarca za koga gaje duboka osećanja ili gledaju njegov bankovni račun i imovinsko stanje, osuđene na usamljenu budućnost. Na kraju dana - sa porodicom? "Želja za pronalaskom prave ljubavi ulazi u našu kolektivnu svest. Mnogo žena, kad ostanu same, priznaju da im je žao što se nisu skrasile jer ih potraga za onim  u potpunom prepuštanju. To me čini samouverenijom, ispunjenijom nadahnućem, snažnijom i srećnijom. A usput i zgodnijom", reči su holandske novinarke i stručnjaka za muško-ženske odnose Lisete Toft. Šta nam je važno? Stručnjaci se slažu da mnogi od nas na ljubav i ljubavnu vezu gledaju potpuno pogrešno jer tražimo idealnog partnera, savršenu "drugu polovinu" koja će nam odgovarati u svakom pogledu. Oba pola u vezi traže uzajamnu privlačnost i ljubav, pokazalo je istraživanje sprovedeno na Univerzitetu u Ajovi. Ključne osobine koje žene najviše vole kod svojih partnera su privlačnost, nezavistan karakter i emocionalna stabilnost. Osobine koje traže kod potencijalnog partnera su sledeće: treba da bude obrazovan i inteligentan, da priželjkuje dom i decu, i da bude ambiciozan u poslu. Poželjan je i partnerov dobar izgled, kao i uzajamna usklađenost karaktera. Ono što žene smatraju manje važnim jesu partnerovi politički stavovi.

Moda: Prugice - neprolazna modna klasika Tema broja: Da li postoji idealno vreme za majčinstvo? Zijad Gračić: Još čekam da me reditelji otkriju kao komičara Dobar savet: Izbegnite uobičajene finansijske greške Psihologija: Šta ako ne pronađete svog princa na belom konju?
