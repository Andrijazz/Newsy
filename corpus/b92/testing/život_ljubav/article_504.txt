> Izvor: B92
> Datum: četvrtak 3.03.2011
> Rubrika: život_ljubav
> Naslov: Šta je ljubav?
> Članak:

Kada vam neko kaže "Volim te" to može da znači sve i svašta. Toliko vrsti ljubavi postoji da nikada ne možete biti sigurni šta vam taj slatkorečivi govori.

Naučnici su otkrili 6 vrsta ljubavi, ali nisu sve tako lake za spoznati jer će svako imati svoju definiciju za njih. Koliko ljudi toliko... Romantična ljubav Ova vrsta je potpuno emotivno konzumiranje. Uglavnom osetite "ljubav na prvi prvi pogled" ali uz nju imate i fizičku komponentu. Onaj koji voli na romantičan način će pre reći da voli "na prvi dodir". Posesivna ljubav Osobe koje vole na ovaj način su uglavnom snažne, ljubomorne i opsednute drugom osobom. Posesivni ljubavnik umnogome zavisi od svog partnera i zbog toga se boji odbacivanja. Vrlo brzo, njegova opsesija od divljenja pređe u očaj. On bi rekao: "Kada partner ne obraća pažnju na mene osećam se bolesno i izdano." Ljubav najboljih prijatelja Ova vrsta ljubavi je prijatna intimnost koja polako taba svoj put od drugarstva, uzajamnog deljenja do potpunog otvaranja pred prijateljem. Kao najbliži prijatelji oni su potpuno iskreni, prijatni i odlični saputnici. Oni bi rekli: "Njabolja vrsta ljubavi raste iz čvrstog prijateljstva." Praktična ljubav Baš tako kako zvuči, svako traži sebi odgovarajućeg partnera i zahteva da jedno drugom zadovolje sve praktične potrebe. Vrlo su vođeni logikom i pronicljivi su kada traže drugu stranu, zanima ih zadovoljstvo više nego uzbuđenje. Oni bi rekli: "Vrlo je pametno promisliti i planirati pre nego što nađete partnera." Altruistička ljubav Ovi ljudi su bezuslovno darežljivi, vole da pružaju i opraštaju. Za njih je ljubav obaveza davanja bez ikakvih potreba da im se to vrati. Oni vole da se žrtvuju, strpljivi su i vrlo verni svom partneru. Oni bi rekli: "Koristimo samo svoju snagu da pomognemo svojoj polovini da prođe kroz teške trenutke čak i ako se ne slažemo sa tim što rade." Ljubav za "igrače" Ovim osobama je ljubav samo igra. Oni vole izazove i neprestano ih traže. Vrlo im je bitna strategija a vezivanje izbegavaju pod svaku cenu. Moguće da su u više veza odjednom ali nijedna verovatno neće potrajati dugo. Njima vrlo često dosadi i tada tragaju za drugom igrom. Vezu nikada ne shvataju ozbiljno i rekli bi: "Vrlo je zabavno istraživati sebe i svoje granice a u isto vreme dobijati ono što je potrebno." Ljubav koju poznajete je najverovatnije kombinacija nekoliko opisanih vrsta. Recimo, srećete strastvenog ljubavnika koji je kombinacija romantičnog i posesivnog. Istraživanje je još pokazalo da postoje i razlike u polovima koje određuju ljubav. Muškarci su skloniji romantičnim osećanjima ali i tome da budu igrači i uživaju u trenutku, dok žene više vole ljubav između prijatelja ili praktični pristup fenomenu ljubavi.
