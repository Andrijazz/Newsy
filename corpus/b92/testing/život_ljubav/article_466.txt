> Izvor: B92
> Datum: sreda 13.07.2011
> Rubrika: život_ljubav
> Naslov: 7 znakova da niste preboleli raskid
> Članak:

Ako ste nedavno raskinuli, verovatno razmatrate sledeće dve opcije: da nećete ni po koju cenu srljati u novu vezu, ili da pronađete partnera.

Postoji nekoliko načina da saznate u kojoj ste kategoriji. 1. Faktor bivšeg Ako provodite previše vremena govoreći o bivšem partneru, prilično je jasno da ga niste preboleli. Bilo da fantazirate o pomirenju ili o osveti, nije fer da ulazite u novu vezu, ako niste raskrstili sa starom. 2. Poređenja Mislite da je vaš bivši najbolja osoba na planeti i da niko ne može da se poredi s njim? Iako zasigurno niste u pravu, dajte sebi vremena da se razuverite. Sve dok ne budete stekli mogućnost da osobe s kojima se srećete ne poredite s bivšim, ne ulazite u novu vezu. 3. Bes Ako ste besni i povređeni, to je jasan znak da niste raskrstili sa prethodnom vezom. Još ste ogorčeni i rizikujete da uđete u vezu iz potpuno pogrešnih poriva. 4. Čuvate uspomene Iako ste padali u iskušenje da pobacate sve poklone i predmete koji vas asociraju na bivšeg, niste to uradili. Sve dok ste sentimentalno vezani za njih, ne možete nastaviti dalje. 5. Stereotipi Da li ste ubeđeni da su svi muškarci isti (čitaj: loši)? Činjenica je da postoji mnogo dobrih momaka svuda oko vas, samo treba da ih pronađete. S duge strane, možda ste napravili stereotip o sebi, pa mislite da nikada nećete pronaći osobu koja je zainteresovana za vas. U oba slučaja, bolje je da ne ulazite u novu vezu, dok ne raščistite takve stvari sami sa sobom. 6. Kajanje Česta greška osoba koje su tek izašle iz veze je da razmišljaju o tome "šta bi bilo kad bi bilo". Imate osećaj da ste mogli nešto da promenite, ali da to niste učinili i zbog toga izgubili voljenu osobu. Ne ulazite u vezu, sve dok ne shvatite da odgovornost za stupanje u vezu, kao i za raskid uvek snose dve osobe. 7. Strah Ako vas je strah da posle nekoliko godina uljuljkanosti u stabilnoj vezi budete sami, pa zbog toga tražite drugog partenra, mnogo grešite. Drugi ljudi mogu da "namirišu" očaj i neće vas poštovati. Veoma je važno da se opustite i počnete da uživate u solo statusu. 
