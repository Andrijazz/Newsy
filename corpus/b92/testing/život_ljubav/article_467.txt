> Izvor: B92
> Datum: utorak 12.07.2011
> Rubrika: život_ljubav
> Naslov: Da li postoji bezuslovna ljubav?
> Članak:

Ljubav je važna. Kada nađete nekoga ko vas voli zbog toga kakvi ste zaista, to je zadivljujuće iskustvo. Naravno, zauzvrat treba voleti i partnera zbog toga što on jeste. Takva veza je neprocenjiva i treba je negovati sa velikom ljubavlju.

Ljubav je deo naših emocija, prilog hemikalijama u mozgu i prilog našoj ličnosti. Veze su, međutim, potpuna druga stvar. One su vrsta radnog odnosa; uključuju razmišljanja, razloge i odluke. Zahtevaju dve (ili više) osoba u komunikaciji, posvećenost i kooperaciju. Kao rezultat, ljubav (osećanja) i veze (odluke) mogu imati odvojena pravila i očekivanja. Ljubav je osećanje i zato može biti bezuslovna. Nekada, bez obzira kako se partner ponaša, osećanja se ne menjaju. Veze, kao radni odnosi, zahtevaju uslove, granice, limite i direkcije kako bi tekle glatko. Zato se mora napraviti razlika između "bezuslovne ljubavi" i "bezuslovne veze". Ali, zar ljubav nije dovoljna? Sada kada znamo razliku između ljubavi i veze dolazimo do zaključka da dok nekoga možete voleti bezuslovnom ljubavlju možda ne želite da sa tom osobom budete u vezi. Ovo, naravno, ne važi za sve Neko će reći, "ne, ljubav je dovoljna". Te osobe odlučuju da, dok god imaju ljubav, ništa više nije važno. Kao rezultat, njihove veze takođe postaju bezuslovne. Oni ne postavljaju fine granice, niti nameću obaveze "partneru". Svoje odluke donose samo na osnovu ljubavi koju osećaju. Nekada ovakav odnos može da funkcioniše...Nekada, međutim, pošto niko u odnosu ne stvara radno "partnerstvo" - raspad je neminovan. Štaviše, s obzirom da postoji očekivanje da partnera sve vreme prihvatate onakvog kakav jeste, veza se održava pod najgorim uslovima. Postoje individue koje bezuslovno vole svoje partnere, ali takođe postavljaju pravila koja vezu održavaju. Oni koriste uticaj, postavljaju limite, stvaraju obaveze kako bi osigurali uravnotežen odnos u svom romantičnom partnerstvu. Iako će, možda, i dalje osećati bezuslovnu ljubav, oni se neće libiti da okončaju nezdrav odnos kada, zbog prekoračenja dozvoljenih granica, on za njih postane neprihvatljiv. Šta ovo znači za vaš ljubavni život? To zavisi da li odgovorite potvrdno ili odrično na pitanje: "Da li je bezuslovna ljubav dovoljna?" Za one koji su potvrdno odgovorili, rešenje je da pronađete "pravu" osobu, jer će to možda biti jedini period kada ćete imati uticaj na zdravlje predstojećeg odnosa. Kada jednom izaberete i zaljubite se - očuvanje te ljubavi biće vaš najveći prioritet. Kao rezultat, vaša veza će verovatno postati bezuslovna, a vaš partner će biti slobodan da se ponaša kako želi bez snošenja ikakvih posledica. Zato, birajte mudro. Izaberite nekog ko će vam biti dobar sve vreme, izaberite časnog, savesnog i partnera koji vam uzvratiti ljubav kako dolikuje. U suprotnom, završićete u nezdravoj vezi, sa malim izgledima za popravljanje štete. Za one koji smatraju da je "radno partnerstvo takođe važno" - rešenje je da naučite da postavite granice i obaveze koje će održavati vezu zdravom. Takođe morate koristiti uticaj pažljivo i nenametljivo kako biste stvorili uravnotežen odnos sa svojim partnerom. Nemojte kontrolisati i manipulisati zarad nekog sebičnog cilja, već se trudite da održavate uzajamno zadovoljstvo. Karakterne razlike se u zdravim vezama mogu prevazići ako ste zaista zaljubljeni u svog partnera i ako smatrate da je on pravi. Samo par stvari u životu je teže od raskida nezdrave veze sa partnerom koga bezuslovno volite. Zato je važno da izaberete nekoga sa kim "možete da sarađujete". 
