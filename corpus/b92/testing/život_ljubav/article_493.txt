> Izvor: B92
> Datum: četvrtak 19.05.2011
> Rubrika: život_ljubav
> Naslov: Raskid: da li vam je ljubav potrebna?
> Članak:

Gotovo je. Možda je reč o razvodu ili samo raskidu, ali u svakom slučaju, voljena osoba je otišla. Iako je to možda prva stvar koja vam pada na pamet, poslednje što vam treba je nova devojka. 

Mnogi muškarci ulaze nepromišljeno u veze sa devojkama samo da bi okolina što pre prestala da ih žali zbog raskida. Možda će vam biti uzbudljivo, ali je veća verovatnoća da ćete biti samo dodatno izgubljeni i dezorijentisani. Kada se veza završi i muškarac i žena olako zaključe da će narednog puta biti mnogo oprezniji. Ipak, statistike upućuju da ljudi kratko ostaju sami posle raskida. Oko 50 odsto razvedenih muškaraca se oženi samo dve godine posle raskida, a oko 30 odsto već posle jedne godine. Za one koji nisu ni stupili u bračne vode taj period je još kraći. "Uletanje" u novu vezu Jedan od glavnih razloga zbog kojim većina muškaraca "uleti" u novu vezu je navika da pored sebe imaju ženu koja će im zadovoljiti emocionalne potrebe. Većina njih nije sklona tome da se emocionalno povezuje sa drugim muškarcima - braćom, drugovima. Štaviše, onima koji su bili oženjeni, partnerka je bila ključ društvenog života. Muškarci takođe ulaze u novu vezu zbog toga što se plaše samoće ili pak priželjkuju seksualnu partnerku. Izbegavanje bola Osnovni motiv svakog muškarca što nepromišljeno poželi drugu ljubav jeste izbegavanje osećaja gubitka zbog raskida dugogodišnje veze. To je sasvim normalno. Međutim, bol posle raskida je sasvim normalan proces oporavka. Čini vas sposobnim da ocenite vezu, greške koje ste pravili i osigura da ih više ne ponavljate. Nažalost, ljudi nauče vrlo malo iz svojih grešaka. Naprimer, stopa razvoda drugih brakova je čak i veća nego prvih. Niste spremni da uđete u vezu odmah po raskidu. Ako ste ikada patili od sportske povrede, verovatno se sećate kako ste se radovali povratku rekreaciji, a zatim se ponovo povredili. Ista situacija je i s vezama. Ali umesto zgoba, povređeno vam je "srce". Dajte mu vremena da se oporavi. U iskušenju Razmišljajte o sledećem ako ste u iskušenju da pronađete novu devojku: Ne gledajte drugu ženu samo da biste se bolje osećali: Ako ste još povređeni, nemojte drugu osobu koristiti kao lek. Ona vam ne može pomoći da se osećate bolje, ali vi možete pomoći sebi. Umesto da odvraćate pažnju, radite na sebi i pokušajte da se spoznate. Poslednje što vam treba je još jedan neuspeh u ljubavi. Pronađite utehu u samoći: Najbolje veze izrastaju iz želje da budete sa nekom posebnom osobom, ne iz straha da ćete biti sami. Ne budite depresivni ako nemate nekoga pored sebe jer se i sami možete brinuti o osnovnim potrebama. Nemojte biti ljuti na bivšu: Razmotrite opciju da uspostavite normalnu komunikaciju sa osobom koju ste voleli. Da, možda će biti bolno, ali ste naučili još u osnovnoj školi da dva loša, nikako ne mogu dati dobro. Oprostite i sebi i njoj. Izbegavajte razuzdane žurke: Utapanje tuge u alkoholu neće promeniti ništa. Bolje vam je da ustanovite neke zdrave navike ili pokušate da doterate liniju. Psiholozi savetuju da sav stres koji osećate prevedete u neku aktivnost, najbolje fizičku. Zavirite dublje u sebe: Kako biste se povezali sa drugima, učite, zabavljajte se i stvarajte nova poznanstva. Kada ste spremni za novu vezu? Znaćete da možete nastaviti dalje kada primetite neki od sledećih znakova: - Možete da se javite bivšoj bez besa ili straha. - Stekli ste nove prijatelje. - Niste preokupirani mislima o bivšoj vezi ili braku. - Ne smeta vam što živite sami. - Možete sebi naći zanimaciju i kada nemate društvo. - Razvili ste načine da se upoznajete s novim ljudima.
