> Izvor: B92
> Datum: četvrtak 19.08.2010
> Rubrika: život_ljubav
> Naslov: Još uvek ste sami?
> Članak:

Sve vaše bivše veze bile su potpuni promašaj? Osećate pritisak društva zbog svog samačkog statusa? Niste jedini! Zapravo, sve je veći broj onih koji se osećaju kao vi.

Ako vam na ljubavnom području ne ide baš onako kako želite, sigurno neke stvari ne radite kako treba. Šta je to što vas blokira u realizaciji zdravog partnerskog odnosa? Endrju Dž. Maršal, psihoterapeut koji se bavi vezama i odnosima, ozbiljno se posvetio toj temi, a rešenja nudi u najnovijoj knjizi "Zamka za samce: Kako u dva koraka izbeći samoću i naći trajnu ljubav" ("Single Trap: A two-step guide to escaping it an find lasting love") Uz malo truda i volje, moguće je ostvariti zdrav partnerski odnos. Emotivno nasleđe Kakvo emotivno nasleđe imate? Razumevanje toga najvažniji je faktor u pronalaženju ljubavi. Veza naših roditelja - način na koji su komunicirali, kako su se mirili nakon svađe - postavlja temelje za naše veze. Naša veza i s majkom i s ocem određuje nam izbor budućih partnera. Kćeri emotivno nedostupnih očeva će kao odrasle osećati kao da ih niko stvarno ne voli. Takvih osećanja možda uopšte i neće biti svesne. Kako bi u budućnosti bile spremne za funkcionalne veze, žene treba pre svega da razmisle o odnosu svojih roditelja i videti gde greše i šta tačno projektuju na partnere. Obrasci pri biranju partnera Kao što neki ljudi rade porodična stabla, tako i vi možete da napravite stablo svojih veza. Nacrtajte ga na papir i putem grana unesite sve svoje veze. Uočavate li neke obrasce koji se ponavljaju? Balansirate li između previše ljubaznih muškaraca i onih koji su emotivno nedostupni? Da li ste izlazili samo sa 'zločestim momcima'? Važno je da uočite s kojom ste vrstom muškaraca dosad bile i sledeći put izaberete potpuno drugačiji tip. Zašto da birate kao što ste do sada kad već znate kako će veza završiti?! Verovatno ste čuli za zakon privlačnosti. Čak i ako ne verujete u njega, on deluje. Drugim rečima, ako se sami nalazite u lošem emotivnom stanju, privlačićete ljude koji i sami žive s emotivnim krizama. Završite sve bivše veze Jesu li sve vaše bivše veze zaista završene? Ako nisu, morate ih završiti i ostaviti u prošlosti gde i pripadaju. Nemojte ih održavati u životu 'za svaki slučaj'. Prošle veze prebolite, isplačite i izlečite se. Jedino tako ste spremni za nove veze u kojima nećete ponavljati iste greške. Kako znati da li ste preboleli bivšu vezu? Tako što bivšeg partnera više ne želite da povredite, da sećanje na njega ne budi u vama ljutnju ili tugu, da ne razmišljate o njemu i da ste mu oprostili. Morate naučiti kako da se pravilno oporavite i da bez repova prošlosti krenete u budućnost. Nakon prekida veze, nastojte da barem šest meseci budete sami. Ovo preporučuju svi stručnjaci jer je to je minimalno vreme koje je potrebno za oporavak. Novi pogled na ljubav i veze Postoje dve vrste osoba u ljubavnim odnosima. Prvi su oni koji su u životu imali možda tri-četiri partnera. Nakon prekida veze se povuku i čekaju da im sudbina donese sledećeg. Druga vrsta su osobe koje stalno menjaju partnere. Nakon prekida jedne veze, oni su već za dva dana u drugoj. Ako pripadate prvoj grupi, vreme je da preuzmete kontrolu. Izlazite, flertujte, družite se, upoznajte nove ljude. Partnera nećete pronaći u svojoj dnevnoj sobi. Ako pak pripadate drugoj grupi, svakako stanite malo na loptu. Analizirajte sebe i dosadašnje veze i otkrijte šta zaista želite od nove veze. U novu vezu polako, ali opušteno Kad nakon oporavka uđete u novu vezu, dopustite da se stvari razvijaju polako. Nikako nemojte žuriti sa seksom jer on zamućuje pogled i vodi u pogrešnu interpretaciju odnosa. Nemojte previše analizirati vaše razgovore, ali nemojte ni dopustiti da vas brzo zavede sladunjavo laskanje. Stručnjaci kažu da bi na početku veze trebalo primenjivati pravilo od tri meseca. U tom razdoblju jedno drugo biste trebalo što bolje da se upoznate. Imate li poverenja jedno u drugo? Možete li biti tačno onakvi kakvi jeste? Trudite li se jednako oko veze? Na ta pitanja odgovore možete dobiti nakon tri meseca i ta pitanja mogu vam otkriti smer u kojem se kreće vaša nova veza. 
