> Izvor: B92
> Datum: četvrtak 21.04.2011
> Rubrika: život_ljubav
> Naslov: Kako da razumete muškarce
> Članak:

Počinjete da paničite čim vam ne odgovori na poruku? Prestanite da se stresirate i pročitajte naš mali "rečnik" koji će vam pomoći da prevedete ono što kaže u ono što zaista misli. 

Kada želite da se vežete On kaže: "Sad mi nije potrebna ozbiljna veza". Misli: "Ne želim vezu s tobom, ali ako želiš povremeni seks slobodno mi se javi". Šta kaže statistika: 30 odsto muškaraca priznaje da ne bi gubilo vreme na "ozbiljnu" vezu sa ženom koja nije potencijalna supruga. Kad naručuje pića Kaže: "Druže, donesi mi, molim te viski s kolom". Misli: "Kada naručujem bilo šta drugo osim piva i viskija, izgledam kao mlakonja". Šta kaže statistika: 55 odsto muškaraca smatra da je viski najbolje piće za muškarce, a 54 odsto njih veruje da ono što naručuju u kafiću mnogo govori o njihovoj muževnosti. Kad ima devojku... Kaže: "Da nisam sa svojom devojkom, bio bih s tobom". Misli: "Nikad neću ostaviti svoju devojku, ali bih se rado zabavio s tobom". Šta kažu statistike: 17 odsto muškaraca bi prevarilo partnerku kada ona to ne bi mogla da sazna. Kada imate utisak da ste debeli Kaže: "Nisi debela". Misli: "Nisi debela, ali ne bih voleo da nabaciš još koji kilogram". Šta kažu statistike: 46 odsto muškaraca bi ostavilo svoje devojke kada bi postale debele. Kada su vam potrebni majstorski poslovi Kaže: "Ja ću ti zavrnuti tu policu". Misli: "Želim da pomognem, ali ne znam kako. Ipak neću pustiti nekog drugog čoveka da se petlja po tvojoj kući". Šta kažu statistike: 43 odsto muškaraca odustane od majstorisanja, jer se uplaše da će nešto uraditi pogrešno, pokazalo je istraživanje kompanije "Bosch". Kada ste bili na sastanku Kaže: "Zvaću te". Misli: "Nisam siguran da li želim da izađem ponovo s tobom i treba mi vremena da odlučim". Šta kažu statistike: 32 odsto muškaraca čeka i do tri dana da bi pozvali devojku posle izlaska. Kada postoji konkurencija Kaže: "Ona mi je samo drugarica". Misli: "Da, zamišljao sam je golu, ali to ne znači da ću ikada preći na delo". Šta kaže statistika: 61 odsto muškaraca priznaje da fantazira o barem jednoj svojoj drugarici. Kada odgovaraju na pitanja o seksu Kažu: "Nikada ne bih spavao s prostitutkom". Misli: "I da jesam, ne bih ti rekao". Šta kažu statistike: 57 odsto muškaraca smatra da je sasvim u redu plaćati za seks. Kada se slažete s bivšim Kaže: "Ne smeta mi što si s njim ostala u prijateljskim odnosima". Misli: "Mrzim to, ali znam da ti ne mogu tražiti da prekineš svaki kontakt s njim". Šta kažu statistike: 31 odsto muškaraca ne žele da se njihove devojke budu prijatelji s bivšim momcima na "Fejsbuku". Kada laptop ostavite otvoren Kaže: "Samo sam malo surfovao Internetom". Misli: "Ne mogu da verujem da se dopisuješ sa onim likom iz teretane". Šta kažu statistike: 22 odsto muškaraca priznaje da bi pročitali privatne poruke na "Fejsbuk" profilu svoje partnerke, kada bi posumnjali da se nešto čudno događa. Kada razgovarate o seksualnoj prošlosti Kaže: "Imao sam seks, sa mnogo žena, ali ne želim da ti kažem broj, da te ne bih uznemirio". Misli: "Nema šanse da ti kažem, jer ćeš me osuđivati u svakom slučaju". Šta kažu statistike: 18 odsto muškaraca lagalo je o broju seksualnih partnera, kako bi zaštitili svoj ego. Kada se gleda u ogledalo Kaže: "Izgledam odlično!" Misli: "Izgledam odlično i moja devojka je prava srećnica što je sa ovakvim frajerom". Šta kaže statistika: Iako većina muškaraca priželjkuje da ima lepu devojku, čak 29 odsto njih smatra da izgledaju bolje od svojih partnerki. Kada pitate: "Kako izgledam?" Kaže: "Izgledaš lepo". Misli: "Možda bi ti lepše stajala ona bordo haljina. Ima fini trendi izrez, a i moderniji kroj". Šta kažu statistike: 31 odsto muškaraca radije bi bilo modni dizajner, nego fudbaler. O deci Kaže: "Neću decu sada". Misli: "Neću decu s tobom sada". Šta kažu statistike: 36 odsto muškaraca smatra da je porodica vrhunski muški statusni simbol. O njegovoj nezavisnosti Kaže: "Ja sam stvarno nezavisan". Misli: "Ne želim sa znaš da sam se odrekao većine stvari iz svog života, samo da bih bio s tobom". Šta kažu statistike: 47 odsto muškaraca bi se odreklo nezavisnosti, samo da bi bilo sa devojkom koju vole. Kada govore o grudima Kaže: "Volim velike grudi". Misli: "Volim tvoje grudi". Šta kažu statistike: 24 odsto muškaraca kaže da veličina grudi nije važna. O svom telu Kaže: "Moram da krenem u teretanu". Misli: "Da li misliš da sam debeo?" Šta kažu statistike: 20 odsto muškaraca poredi svoju figuru sa svojim prijateljima. O solarijumu Kaže: "Nikad ne idem u solarijum. To je za žene". Misli: "Baš bih voleo da odem, ali plašim se da će me drugovi ismevati ako ikada saznaju". Šta kažu statistike: 72 odsto muškaraca priznalo je da je koristilo solarijum O otvaranju Kaže: "Ne želim da razgovaram o tome". Misli: "Ne želim da pred tobom izgledam kao slabić". Šta kažu statistike: 70 odsto muškaraca se ne bi poverilo svojoj partnerki. O kućnim poslovima Kaže: "Znam da kuvam". Misli: "Znam da kuvam, ali samo kada nešto zgrešim, pa hoću da ti se izvinim". Šta kažu statistike: 64 odsto muškaraca zna da kuva, ali samo osam procenata svakodnevno pomaže u kućnim poslovima.
