> Izvor: B92
> Datum: petak 2.09.2011
> Rubrika: život_ljubav
> Naslov: 8 grešaka koje muškarci prave sa ženama
> Članak:

Muškarci dobijaju razne savete kako treba da postupaju sa ženama - neki su glupi, drugi pametni, a kako da prepoznate one u koje treba da verujete?

Iskreno, sa ženske tačke gledišta, ni one same nisu ponekad sigurne šta žele. U većini situacija im je mnogo lakše da odrede šta zapravo ne žele. Ukoliko ne želite da saznate kako izgleda vaša izabranica dok vrišti na vas, potrebno je da nikada ne uradite neku od sledećih stvari: 1. Trudite se previše Mislite da se ne trudite dovoljno? Razmislite još jednom. Ništa ne odvraća žene kao muškarac koji odaje utisak da je očajan. Nije vam uzvratila poziv? Nije odgovorila na mejl? Jednostavno joj se ne dopadate dovoljno. Prevaziđite to i potražite drugu devojku. 2. Napadni ste Žene znaju da želite da spavate sa njima. Svi muškarci žele seks - uvek. To je očigledno. Ali ako ste isuviše navalentni, rizikujete da vam okrene leđa. 3. Lenji ste Ipak, hladan i nezainteresovan stav podjednako odbija. Ako vaša akcija u krevetu ne podrazumeva nimalo akcije, već više liči na izležavanje, očigledno je da se ne trudite dovoljno. Žene ne žele da ih spopadate stalno, ali morate makar malo da se potrudite da biste ostvarili svoj cilj. 4. Ne slušate šta pričaju Dobro, žene vole da pričaju - o osećanjima, kako su provele dan, šta im se dogodilo na putu do posla, kakve su cipele videle u izlogu, kuda ide vaša veza Nije im stalo da vas zanima njihova priča, ali je veoma važno da ih slušate. Obratite pažnju makar na polovinu onoga što govore. 5. Imate zmiju u novčaniku Biti stpisa nije nimalo seksi. Ako ste je izveli na sastanak, probajte i da platite račun. Koga briga da li je politički korektno i da li se i ona uhvatila za novčanik. To jednostavno nema nikakve veze sa novcem - stvar je kavaljerstva. 6. Nepouzdani ste Žene shvataju da ne možete biti 100% od poverenja i da imate mane, ali vi sami to nikako ne smete isticati u prvi plan. Nedostatak samopouzdanja odaje slabost, a žene ne vole slabiće. 7. Škrtarite na komplimentima Ne ustručavajte se da je pohvalite. Zapamtite: srećna devojka - srećan život (dobar seks i sve što ste oduvek želeli). 8. Njihov toalet - njihova pravila Kada provodite noć kod devojke, odete do toaleta i ostavite podignutu dasku, ona će tokom noći otiči na isto mesto, sesti na wc šolju i upasti u nju. Koga će da okrivi? Spustite dasku da ne biste morali da šaljete cveće. 
