> Izvor: B92
> Datum: utorak 21.06.2011
> Rubrika: život_ljubav
> Naslov: Zašto su razvedeni bolji partneri?
> Članak:

Mnogi ljudi izbegavaju da uđu u vezu sa osobama koje su razvedene. Međutim, s njima je moguće izgraditi možda i bolji odnos, nego s onima koji nikada nisu plivali "bračnim vodama".

Stopa razvoda u celom svetu neprekidno raste. Međutim, neretko uspevaju da izgrade nove, bolje veze i na posletku se ponovo venčaju. Zašto je to tako? Pored bivšeg bračnog druga naučili ste vredne životne lekcije, a nakon razvoda rešili i da ih primenjujete. Takođe, vi znate koliko je truda bilo potrebno da održavate brak, i znaćete da cenite vreme koje ste utrošili na to. Slično je i s tom drugom osobom. On ili ona su takođe svesni da se odnos između dvoje ljudi mogao i drugačije postaviti kako bi bolje funkcionisao. Delili su život s nekim To znači da znaju šta znači kompromis i zašto je važan za normalnu vezu. Budite sigurni da će to i primeniti. Zreliji su Brak i razvod naučili su ih tome kako izgraditi posvećenu vezu, a shvatili su i gde su grešili kada je ona prestala da funkcioniše. Budući da niko ne želi iznova da prolazi kroz loša iskustva, osoba koja je razvedena biće mnogo opreznija pri ulasku u novi brak i trebaće vremena i truda da se uveri da će takva veza biti dobra. Pomagali su u kući Oni su već živeli u porodičnom domu i imali priliku da nauče kako se upravlja novcem i domaćinstvom. To je veoma važan aspekt braka, jer su problemi s novcem čest izvor nesuglasica u vezama. Rade stvari postepeno Osobama koje nikad nisu u braku, ova njihova osobina naročito će prijati. Dozvoliće vam da postepeno gradite blisku vezu, pre nego što i pomislite na brak, a i kada se on desi, bićete pripremljeni i stabilni. Osobe koje su razvedene, možda će češće birati ljude koji su takođe izašli iz braka. Porediće svoja isustva i pronaći mnogo zajedničkih tačaka. Zahvaljujući tome mogu svoju vezu zasnovati na poverenju i iskrenosti. Iako je stopa razvoda veoma visoka, možda se u skorije vreme situacija obrne, kada razvedeni pronađu način da sve naučeno primene u vezi koja će trajati - ovog puta, večno. 
