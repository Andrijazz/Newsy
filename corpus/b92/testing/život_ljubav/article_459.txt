> Izvor: B92
> Datum: sreda 3.08.2011
> Rubrika: život_ljubav
> Naslov: Zašto se muškarci odljubljuju
> Članak:

Ući u vezu sa muškarcem predstavlja znatno manji problem nego samo održavanje ljubavi. Ljubav može otići istom brzinom kojom je i došla. Dajemo vam neke od najčešćih razloga zbog kojih se muškarci odljubljuju i napuštaju partnera...

"Poslovna" veza Ako kao par delite neke životne odgovornosti (novac, deca, kućne obaveze), lako je interakciju svesti na čisto poslovnu konverzaciju. Vi ste i poslovni partneri i ključ je ne pričati uvek o obavezama nego se opustiti i uživati jedno u drugom. Teško je biti strastveno zaljubljen u osobu koja uvek priča o velikim, ozbiljnim, važnim starima. Nađite vremena za zabavu i opuštenu konverzaciju i tako napravite ravnotežu u vezi. Vidi vas više kao majku, a manje kao ljubavnicu Većina stvari na ovoj listi vam predlaže strategije za menjanje vašeg ponašanja kako biste partnera držali zainteresovanim. Ali u ovom slučaju nije tako. Postoje muškarci koji određeni tip žena smatraju mamama, a drugi tip gledaju kao na seksualna bića. Vrlo im je teško da usklade te dve ženske uloge. Ako pored sebe imate partnera koga ne privlačite dovoljno jer vas posmatra kroz vašu ulogu mame, onda on ima dosta posla ispred sebe. Takve stvari najbolje rešavaju bračna savetovališta. Naravno, važno je i da žena izbalansira uloge majke i ljubavnice, ali ako to radite, a partner i dalje nije zainteresovan za vas - stvari se moraju popravljati. Veza je pogrešno započeta Ako je vaša veza počela nakon jedne pijane večeri, pa je prerasla u intezivni ali neobavezni seksualni odnos i nakon toga u ljubavni - on se sada, možda, udaljava i ne oseća se kao deo para. Onda vaša veza nikada nije bila za šta ste je smatrale. Osećaj zaljubljenosti je jak i navodi nas da pomislimo "o bože, on je taj", ali bez dublje povezanosti i kompatibilnosti, ljudi jednostavno izgube interesovanje jedno za drugo i udalje se. Ne oseća da ste uvek na njegovoj strani Muškarci lojalnost vrlo cene. On mora da zna da ste na njegovoj strani, uvek. Ako se povlači u sebe i više vam ne iskazuje ljubav kao nekada, može biti da oseća da u teškim momentima niste bile uz njega. Nekompatibilnost Kompatibilnost vremenom postaje vrlo važna. Nedeljama i mesecima nekompatibilnost možete nadoknaditi određenim temama ili fokusiranjem na zabavu i tako sakriti određene strane vaše ličnosti. Na taj način vam se može činiti da ste savršeni jedno za drugo. Ali jednom, život i realnost će vas udariti po nosu i činjenica da vi štedite, a on mnogo troši, postaje vrlo važna. Sve značajne razlike izbijaju na površinu, neko od vas (ili oboje) će se emotivno udaljiti, predati se i reći: "Ja više ne mogu da budem u ovoj vezi." Zahtevate puno pažnje Često se žene ponose činjenicom da im je potrebno puno pažnje, najčešće uz komentar: "Da, meni je teško udovoljiti, ali ja sam vredna toga." A činjenica je da verovatno niste, niko nije. Ako ste jedna od takvih žena, većina muškaraca će se pitati da li ste vredni da ceo život posveti samo vašoj sreći. Težak rad da biste dobili odobrenje od partnerke, najčešće dovodi do toga da muškarac izgubi interesovanje za takvu devojku. Ne oseća da mu se divite Mnogi psiholozi pisali su o tome da žene vole da ih neguju, a muškarci vole da im se dive. Iz nekog razloga, žene baš i ne vole da se otvoreno dive svojim partnerima, a to je tako važno da bi se oni osećali atraktivnima. Muškarac koji oseća da ne može da zavredi vaše divljenje polako gubi interesovanje za vezu sa vama. Vi ste "loša vest" Događa se tokom vremena, događa se nesvesno. Ako svaki put kada se vidite sa svojim partnerom pričate o nekim lošim stvarima, on počinje da vas povezuje sa tim. Da li vam to zvuči fer? Pa i nije. Nije fer ali ga takva situacija navodi da ima manje entuzijazma kada je o vašoj vezi reč. Nemoguće je ne podeliti neprijatne vesti, ali vremenom morate preduzeti nešto da ne postanete i same loša vest. Razgovarajte o tome kada je najbolji trenutak da mu saopštite nešto loše i stvorite specijalne trenutke, poput večera, kada su priče o lošim ocenama, zaostalim ratama, i nervoznim šefovima, zabranjene. 
