> Izvor: B92
> Datum: utorak 12.10.2010
> Rubrika: život_ljubav
> Naslov: Surove stvari koje žene rade muškarcima
> Članak:

Žene mogu da budu surove, i često rade okrutne stvari muškarcima. Uprkos njihovoj reputaciji da su pravedniji pol, kada se radi o vezama, ponekad žene mogu da budu stvarno bezobrazne. Od kada je feministički pokret uzeo maha i dobijena borba za jednakost među polovima izgleda da je prevladao seksizam u suprotnom smeru.

Neke žene koriste svoju moć solidarnosti da bi napravile sporazum o tome šta je društveno prihvatljivo da žena radi muškarcu u vezi. Dogovorile su se među sobom da su ovi postupci savršeno opravdani bez obzira na to što se poigravaju sa emocijama ili egom muškarca. Na osnovu ovoga sakupili smo 10 najokrutnijih postupaka koje žene mogu da učine muškarcima. Krenimo od broja 10. 10 - Ne javljaju se na telefon Ubedili ste je da vam da svoj broj telefona i osećate se dobro u svojoj koži. Vaš šarm i dobar izgled očigledno su je impresionirali. Nažalost, kada pokušavate da je nazovete, ona se ne javlja ili, još gore, dala vam je pogrešan broj. Neke devojke će vam dati broj telefona jer im je lakše to nego da vam kažu zašto nisu zainteresovane. Štaviše, u eri kada možemo da identifikujemo poziv, njoj je lakše da izbegava vaše pozive. Bar vam je odmah jasno da one koje daju izmišljeni broj telefona nemaju nameru da ikad pričaju sa vama. 9 - Koriste muškarce za besplatna pića Neke žene izađu ne planirajući da potroše imalo sopstvenog novca u klubu ili kafiću. Umesto toga, one računaju na svoje ženske trikove kojima će ubediti momke da im plate piće. Neke devojke će iskoristiti priliku da bolje upoznaju dečka, ali druge će (one okrutne i bez srca) popiti piće, malo flertovati i otići do sledeće naivčine kojem će prazniti novčanik. 8 - Koriste muškarce kao sigurnu rezervu Možda ste u vezi neko vreme i primećujete da njen pogled postaje rasejan. Počinje više da se svađa sa vama ili joj uopšte ne smetaju vaši sukobi. Njeni prijatelji zaćute kada uđete u sobu. Izbegava vaše pozive. Njene stvari nestaju iz zajedničkog stana. Sve ovo ona radi kada želi da stavi tačku na vašu vezu i da, to je vrlo okrutno. Da je poštena osoba ona bi već završila s tim i otkačila vas, ali ako je okrutna zadržaće te dok ne naiđe neko nov. Ove devojke ne vole da budu same i moraju da budu u vezi i umesto da te poštede patnje i okončaju sve, one vas drže na uzdi dok ne upoznaju nekog ko će vas zameniti. Ako je baš okrutna, ona će započeti vezu sa drugim pre nego što konačno raskine sa vama. 7 - Emotivno manipulišu muškarcima Muškarci ne vole da vide ženu kako plače i neke okrutne devojke će iskoristiti ovu činjenicu da bi dobile ono što žele. Generalno, žene su mnogo emotivnije i nekima od njih je lako da koriste totalno muško nerazumevanje ženskih osećanja da bi izvukle nešto od njih. Dovoljno je nekoliko dobro isplaniranih suza ili napad besa i većina muškaraca će učiniti bilo šta da to zaustavi. 6 - Koriste fizičko nasilje Muškarci se uglavnom vaspitavaju da nikako ne smeju dići ruku na devojku. Nažalost, postoje neke okrutne žene koje koriste ovu osobinu muškarca da dobiju moć nad njim. U umu nekih devojaka savršeno je prihvatljivo ošamariti dečka kada kaže nešto što ih razljuti. Znajući da joj nikada neće uzvratiti, ova vrsta žena oseća da može da nanese bilo koju vrstu fizičkog bola dečku bez straha od posledica. Takođe, malo je verovatno da će muškarac reći nekome da je doživeo fizičko zlostavljanje od strane svoje devojke jer veruje da će ga smatrati slabim ili patetičnim. 5 - Kritikuju svog dečka u javnosti Rastući trend u televizijskim serijama i reklamama je da prikazuju muškarce kao smotane idiote, dok su njihove žene i devojke inteligentne i bez mana. Ovo je verovatno doprinelo praksi koju okrutne žene primenjuju u realnosti, a to je da kritikuju i ponižavaju svoje partnere na javnim mestima. Žene mogu da se izvuku sa ovim na načine koji muškarcima nikad ne bi bili dozvoljeni. Kada žena ismeva muškarca ili ga čak glasno ponižava, ljudi iz njihovog okruženja će se pre smejati nego što će se zgranuti. 4 - Ne otkrivaju svoj status Povukli ste sve svoje najbolje poteze i izgleda da napredujete sa slatkom devojkom koju ste upravo sreli. Kada konačno dođete do trenutka u kome se osećate sigurno da ja pitate za broj telefona, ona se nasmeši i kaže: "Imam dečka." Bilo bi dobro da ste imali ovu informaciju na početku razgovora. To sigurno nije najgora stvar koju žena može da uradi muškarcu, ali iritira kada vas ona pusti da mislite da je slobodna jer će tako uživati u vašem flertovanju i laskanju. 3 - Uskraćuju seks Ovo je proverena, često korišćena okrutna stvar koju žene rade muškarcima. Za većinu muškaraca, seks je važan koliko i disanje, tako da uskraćivanje istog da bi dobila nešto što želi ili da bi jednostavno kaznila partnera za njegove prestupe je prilično grozno, čak i ako je efikasno. 2 - Testiraju muškarce Spremni da idete u večernji izlazak sa prijateljima kada vas devojka pozove i pita vas da promenite svoje planove da biste bili sa njom. Nema nikakav poseban razlog već jednostavno želi da vas vidi. Zna da ste se dogovorili da se vidite sa muškom ekipom, ali ako je stvarno volite doći ćete kod nje. Ako njen zahtev sadrži i ono "ako me stvarno voliš," onda je to provera. Ako izaberete bilo šta drugo umesto da odmah odjurite do nje, pašćete ga. Ovaj oblik testa u vezi je zaista okrutan i bedan. 1 - Flertuju da bi vas pravile ljubomornim Možda se oseća potcenjenom, možda ste se upravo gadno posvađali ili možda jednostavno uživa u mučeničkom pogledu na vašem licu. Koji god da je razlog, devojke koje otvoreno flertuju sa drugim momcima ispred svog dečka su nezrele i manipulativne.
