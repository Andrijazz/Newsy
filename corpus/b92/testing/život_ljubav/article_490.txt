> Izvor: B92
> Datum: utorak 24.05.2011
> Rubrika: život_ljubav
> Naslov: Kako je izmišljena ljubav
> Članak:

Danas se malo ko odluči na brak ako prema budućem saputniku ne oseća veliku ljubav. Nije oduvek bilo tako, jer nekada davno ljubav nije bila važna. 

Još u staroj Grčkoj otac je dovodio muža svojoj kćerki, dok ona nije imala pravo na primedbe i zahteve. Cilj takvog braka bila je interesna zajednica bogatih porodica. U Srednjem veku katolička crkva je ustanovila svetu tajnu braka. Blagoslov dat supružnicima trebalo je da težište povezanosti supružnika prebaci da fizičke na duhovnu ljubav. Pošto je prava ljubav trebalo da bude posledica religijskog obreda venčanja, nije bilo neophodno da zaista budete zaljubljeni u svog budućeg supružnika. Ljubav je trebalo da se probudi u toku braka i iz braka. Do kraja 11. i tokom 12. veka, kada su pesnici s juga Francuske izmislili takozvanu "kurtoaznu ljubav" (l'amour courtois), koja je postala glavni povod muško - ženskih odnosa. Kurtoazna ljubav bila je nova, čak revolucionarna ideja, koja je bila suprotstavljena braku i njegovoj svetosti. Takva koncepcija ljubavi postojala je u čednom obliku i nije bila povezana s brakom, jer je brak bio svetilište fizičke i "obične" ljubavi. U njegovoj čuvenoj tezi posvećenoj mitu o ljubavi, Deni de Ružmon (1939.) pokazao je da kako je viteška ljubav prema "dami" uglavnom simbolička. Ova "lejdi u mislima" predstavlja duhovni i anđeoski deo ljudskog bića, odnosno, njegovu suštinu. Na takav način priče i likovi u starim romanima poput Tristana i Izolde samo odražavaju čovekov pohod na osvajanje sopstvene duše. Ta duhovna jeres bila je skrivena pod maskom hrabrosti i romantične ljubavi. Dublje značenje ovih ranih romana bledela su i mit o ljubavi je generalizovan. Statistike razvoda danas su posledica tog sveprisutnog mita koji je postao tiranija osećanja: ljubav se svima duguje i svuda očekuje. Svako tvrdi da ima pravo na ljubav kakva se može videti u filmovima i beletristici, a ipak ona je samo bled odraz mita čije je značenje izgubljeno. Svi osećamo nostalgiju zbog savršene, večne ljubavi koja nas zavodi i zavarava jer zbog nje zaboravljamo da je jedina prava ljubav u nama samima.
