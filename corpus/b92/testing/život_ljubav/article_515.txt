> Izvor: B92
> Datum: utorak 18.01.2011
> Rubrika: život_ljubav
> Naslov: 10 stvari koje žrtvujete u vezi
> Članak:

Ozbiljna veza zvuči kao sjajna ideja. Činite vaš odnos zvaničnijm i delite svoj život sa nekim ko neće otići čim svane. Ali uz svaku veliku stvar postoje razlozi za i protiv.

Sa ozbiljnom vezom dolaze obaveze, ali i rizici. Dobro bi bilo da razmislite o tome šta biste izgubili pre nego što napravite ovaj korak. Evo 10 stvari koje možete izgubiti ukoliko se obavežete. 10. Prijateljice Često nastaju svađe oko toga koliko ste često u kontaktu sa svojim prijateljicama. Nema sumnje u to da se javljaju promene i problemi u prijateljstvima kada pronađete devojku, a naročito kada su u pitanju osobe ženskog pola. Nećete moći da provodite toliko vremena ili da se dopisujete sa devojkama kao što ste nekada jer će ta prijateljstva morati malo da se "primire". Zašto? Vaša devojka je sada na prvom mestu. Svaka druga žena će morati da razume da ona dobija naveći deo vas i moraju da se zadovolje ostacima. 9. Vikendi Slobodno vreme u kome biste se zabavljali i uživali u pivu nekada je bilo rezervisano samo za vas, ali sada kada ste u ozbiljnoj vezi, vrlo je moguće da će kvalitetno vreme koje ste nekad provodili sa svojim društvom biti zamenjeno trenucima sa vašom voljenom. Ako oboje radite tokom nedelje, nemate mnogo prilika da provodite vreme zajedno. Zato je dragoceni vikend često momentima koje posvećujete vezi. 8. Uobičajena zabava Flertovanje je prva stvar koja nestaje kada se radi o uobičajenoj zabavi i vezama. Ustvari, ova dva koncepta idu zajedno koliko i Majk Tajson i Ivander Holifild u ringu. Kada ste u ozbiljnoj vezi, nema toliko mesta za kontakte sa drugim ženama. Flertovanje mora da se ograniči, inače može da se pretvori u nešto nedolično. Što se tiče uobičajene zabave sa vašom partnerkom, ozbiljna, zvanična veza podrazumeva stvari kao što su odgovornost, obaveza i rutina. A veoma je lako da zabava nestane u ovom procesu. 7. Udovoljavanje Nekada ste mogli da radite sve što vam prija. Ako je to podrazumevalo prekomerno pušenje, alkoholisanje i izlaske do zore, nikome niste morali da odgovarate. Ali sada kada se dovučete do kuće nakon žestoke noći sa momcima, verovatno ćete zateći svoju devojku kako stoji na vratima uz pitanja tipa: "Gde si bio do sad?". Ako vam je zaista stalo do devojke, morate da shvatite da ne možete tako intenzivno da se provodite kao kada ste bili sami. Možda ne zvuči lepo ali biti u ozbiljnoj vezi znači da morate da smanjite svoje izlaske. Ako želite malo razuzdanog provoda sa ekipom, verovatno ćete to morati da isplanirate vrlo pažljivo. 6. Izlaz iz veze Kada stvari nisu bile tako ozbiljne sa vašom dragom, bilo je mnogo lakše prekinuti sve nego što je to slučaj sada. Ako bi stvari postale suviše ozbiljne i zvanične, mogli ste da "pobegnete" bez mnogo buke jer niste toliko bili vezani jedno za drugo. Ali sada sa jakim osećanjima povezanosti, raskid bi bio mnogo teži. 5. Finansijska nezavisnost Često se veze ne završavaju samo sa emocionalnom povezanošću; one uključuju i onaj finansijski deo. Uobičajeno je da se "zaglavite" u onom čuvenom razmišljanju "Što je moje to je tvoje, što je tvoje to je moje". Praktično, ako ste u ozbiljnoj vezi, onda delite i svoje finansije. Dobar deo vašeg teško zarađenog novca će verovatno biti pod upravom vaše devojke. Ovo je naročito istina ako voli da uživa u luksuzu, što bi značilo da manje novca odlazi na vaše želje. 4. Opcije Kažu da je muškarac veran kao i njegove opcije. Ne mora da znači da ćete ostati verni vašoj devojci samo dok ne sretnete nekog boljeg, ali budimo iskreni: ukoliko znate da ste još uvek privlačni, to je velika stvar za vaš ego, čak i ako ne nameravate da to iskoristite. Ali sa ozbiljnom vezom vrlo je ograničen vaš prostor da proverite privlačnost. I razgledanje izloga postaje dosadn jer koja je svrha kada znate da nećete nigde ići? 3. Lični planovi Nije sebično ako želite da sačuvate svoje planove za budućnost i ako imate sopstvene snove. Ustvari, neophodno je da ih imate, čak i kada ste u vezi. Ali jednom kada stvari sa vašom devojkom postanu ozbiljne nema prostora za tajne poteze; moraćete da uključite nju u sve svoje ideje za budućnost. 2. Prostor Svakom kralju je potreban zamak, ali ako dovedete kraljicu, onda se stvari malo komplikuju. Često ozbiljna veza podrazumeva i zajednički život što drastično smanjuje vašu privatnost. Uskoro ćete viđati žensku kozmetiku u kupatilu, kuhinjsko posuđe kome ne znate ni naziv i slušaćete njene želje o promenama u zamku. Osećate da preuzima ulogu na vašem tronu. 1. Identitet Kada ste na početku veze, vi i vaša draga imate zajedničke interese, vrednosti i poneki hobi. Sličnosti, na svu sreću, prestaju ovde. Ali sada izgleda kao da spajate identitete. Iako može da bude dobar osećaj da ste na istoj talasnoj dužini sa svojom partnerkom na više nivoa (ali držite se sopstvenih ormara ukoliko ne želite da postanete Branđelina), to takođe može da znači gubitak individualnosti. Recite ne klonovima u vezi. 
