> Izvor: B92
> Datum: utorak 24.05.2011
> Rubrika: život_ljubav
> Naslov: Šta žene žele od muškarca?
> Članak:

Sigurno imate u društvu neku drugaricu koja je sama, bez dečka već duže vreme i ne može da nađe onog pravog. Možda ste i vi u sličnoj situaciji. 

Ja lično imam puno obrazovanih, lepih i uspešnih prijateljica koje ne izlaze po poznatim splavovima gde se inače traži "dobra" prilika. Sve one žele normalnog dečka - treba im neko pouzdan, ambiciozan, opušten. Da li je zaista toliko teško pronaći pravog? Da li devojke previše traže? Šta one žele? Koje osobine treba da ima taj neko ko će osvojiti njihove srce? Zašto je mnogo devojaka koje su same, jesu li one krive za to ili su krivi muškarci? Iako sa svih strana slušam žalbe od strane jednog i drugog pola da je danas nemoguće upoznati normalnu osobu i da su sve devojke sponzoruše, a svi momci nezainteresovani za ozbiljnu vezu, mislim da je to daleko od istine. Možda vam se čini da je pronalazak pravog muškarca nemoguća misija, ali nije. Uprkos opšte usvojenom mišljenju da su "svi dobri momci zauzeti" - to nije tačno. Istina je da mnogo njih sad sedi u sobi i takođe razmišlja o ovim stvarima. Ako ste i vi same i mislite da će tako zauvek ostati, razmislite još jednom. Da li nešto radite pogrešno? Važno je da za početak otkrijete šta želite. Imam drugaricu koju mnogo muškaraca juri, ali ona ni jednom ne daje šansu. Lepa je, tiha i povučena i - da se ne lažemo, ne zna ni sama šta hoće. Ali baš zato svakome treba pružiti priliku barem za prvi "dejt" jer se nikad ne zna. Ništa vas ne košta da odete na kafu sa nekim simpatičnim momkom koji vam se na prvi pogled baš i ne čini nešto privlačnim i zanimljivim. Znam za mnoge parove koji se pri upoznavanju uopšte nisu dopadali jedno drugom, a da su se kasnije zaljubili i uplovili u duge, stabilne veze. Sa druge strane imam i drugaricu koja je kako sama kaže "popila 200 kafa" sa svakavim momcima i opet ništa; niko joj se nije dopao. Svakom nešto fali, nijedan nije TAJ. U svakom slučaju, veća je verovatnoća da će ona pre sresti nekog posebnog nego neka koja ne izlazi iz svoje sobe. Možda ne danas ili sutra, ali ne treba odustajati. Na kraju krajeva, možda nađete kvalitetnog prijatelja, ako ne dečka. A i to je dobra stvar. Ako ste same verovatno vam je dosadilo da svaki Dan zaljubljenih provodite bez voljene osobe (koliko god "mrzele" taj praznik) i da uvek budete drugarice i ortakinje, a nikad devojke, da odlazite na venčanja prijateljica bez pratioca i da se pitate kada će na vas doći red - ali u svom ponašanju i taktici ništa ne menjate. A logično je pomisliti da ako se baš tako dugo niko vredan pažnje ne pojavljuje u vašem životu, da ste možda vi te koje nešto rade pogrešno. I mada se oko vas večito motaju neki muškarci, to nikada nisu oni koje vi želite - oni na kraju uvek nekako završe saOnda nije ni čudo što se momci baš ne utrkuju da budu sa nekim takvim u vezi. Ako znate šta želite od muškarca, razmislite da li i vi posedujete takve osobine i da li ste vredne takvog momka. Iz ankete koju sam ad hoc sprovela u svom društvu, kao jedna od najpoželjnijih muških osobina koje žene vole izdvojila se snaga. Žene naprosto više od svega vole (karakterno) jake muškarce. Ja sam na svojim greškama naučila da je upravo to i ono što muškarci priželjkuju. Koliko god oni voleli da ponekad glume princa na belom konju i da vas spasavaju iz nezgodnih situacija, i sami vole da osete i žensku snagu. Morate priznati da nije nimalo privlačno slušati vašu kuknjavu o prošlim propalim vezama i momcima koji su vas povredili, o tome kako vam sve smeta i gledati vas večito nezadovoljne - zato prestanite da se žalite i budite jake i svoje, ako ništa drugo bar na početku veze. Možda su žene danas generalno snažnije i nezavisnije nego ikad, ali kada je o muškarcima reč kao da još uvek pokušavaju da otkriju tu čarobnu formulu za dobijanje njihove pažnje i - još važnije - za zadržavanje iste. Još uvek smo nesigurne i plašljive. Proces upoznavanja ljudi i početak veze treba da bude zabava. Nemojte previše razmišljati, opustite se i uživajte. Najveća greška koju možete napraviti jeste da "premotavate mentalni film unapred" - neko vam se dopadne, niste se još ni poljubili a već razmišljate kakvu ćete venčanicu izabrati i smišljate imena za decu. Idite korak po korak i ne brzajte mnogo. Budite prisutne i uživajte u sadašnjosti, jer će vam i ona izmaći dok se zanosite (nerealnim) maštarijama. Ako mislite da ćete čoveka svog života upoznati u diskoteci ili baru, to će se teško desiti. Možda zvuči čudno ali je istinito. Tamo možete naći zabavu za jedno veče ali ozbiljnu vezu verovatno ne. Mnogi muškarci izbegavaju gužve i svoju srodnu dušu traže na drugom mestu. Gledajte pažljivo svuda oko sebe. Ne postoji pravilo gde i kada će vam se ukrstiti put sa tim nekim posebnim momkom. Moja drugarica je sadašnjeg muža upoznala u pekari, tako da ne odbacujte nijednu mogućnost. Iako su danas vremena drugačija i žene sve češće prilaze muškarcima, valjda zato što ih je više pa misle da će ostati bez svog para i ostariti same, ja sam protiv toga. Smatram da je on taj koji treba da načini prvi potez. Ako ga zaista privlačite, neka učini sve što je potrebno da vas zavede. Muškarci su programirani da love zato ga pustite da radi svoj posao. Ali mu nemojte ni odmagati. Uputite mu topao pogled, širok osmeh ili ga nehajno, kao "slučajno" dodirnite u razgovoru. Na kraju, neka traženje momka ne bude glavna stvar u vašem životu. Očaj se uvek oseti i nije baš privlačan. Živite život punim plućima, izgledajte dobro i susret će se desiti. Sigurno. Imati pored sebe voljenu osobu je divno, ali i "samovanje" ima svojih draži. Uživajte u upoznavanju i prihvatanju sebe jer ćete tako pronaći sreću. Za nju vam nisu potrebni ni momak ni brak. A kada se ON pojavi - a hoće - bićete potpuno spremne!
