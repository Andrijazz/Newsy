> Izvor: B92
> Datum: utorak 7.06.2011
> Rubrika: život_ljubav
> Naslov: Šta znači asertivnost u ljubavi?
> Članak:

Parovi koji imaju problem u komunikaciji pričaju jedno o drugom, jedno pored drugog, jedno kroz drugo-retko jedno sa drugim ili jedno drugom (Lilijan Rubin).

Okupiranost konceptom "kvalitetnog partnerskog odnosa proizilazi iz činjenice da su ispunjavajući partnerski odnosi danas sve ređi, a da je razvod sve češći epilog bračnog života. Da li smo za to krivi mi ili vreme u kome živimo? Može se reći da uzrok ove pojave leži u savremenom društvu, koje promoviše narcizam i individualizam a devalvira romantičnu ljubav i zajedništvo, pa ipak, istraživanja pokazuju da je razvod češće posledica nekonstruktivne komunikacije između partnera nego nedostatka ljubavi. Dalje, sve vidljiviji seksualni problemi u partnerskim odnosima jesu potpomognuti činjenicom da je u našoj sredini seks i dalje tabu tema, ali su pre svega prouzrokovani nedostatkom otvorene komunikacije između partnera. Zašto nismo sposobni da o problemima otvoreno komuniciramo i šta nam to nedostaje da bismo u partnerskim vezama, koje tako visoko vrednujemo, bili uspešniji? Odgovor je veoma jednostavan - asertivnost. Većina ljudi u Srbiji nije upoznata sa pojmom asertivnosti, što i nije iznenađujuće s obzirom na to da naša kultura i dalje kod muškaraca visoko vrednuje agresivnost, a kod žena submisivnost. Ako imamo u vidu da je asertivnost kao komunikacijski model negde na sredini između te dve krajnosti, postaje jasno zašto još uvek ne dobija zasluženu pažnju. Biti asertivan, najjednostavnije rečeno, znači biti svestan sebe i svojih želja, i izražavati ih na otvoren način. Asertivno ponašanje predstavlja put ka razvijanju samopouzdanja u komunikaciji sa drugima, a samim tim predstavlja i osnovu za bolji i kvalitetniji ljubavni život. Aseritivnost u komunikaciji proizlazi iz nekih sasvim logičnih, racionalnih uverenja, tako jednostavnih da ih ponekad uzimamo zdravo za gotovo, i na kraju na njih potpuno zaboravimo. Neka od tih uverenja su: . Načini za usvajanje asertivnih veština su razni, od life coachinga, individualne psihoterapije i savetovanja do grupnog učenja kroz radioničarski rad. Saznajte više o radionicama o asertivnosti u ljubavnim odnosima 
