> Izvor: B92
> Datum: utorak 12.07.2011
> Rubrika: život_ljubav
> Naslov: Zašto žene ne vole "fine" muškarce?
> Članak:

Mnogo žena olako kaže da im je dosta "loših momaka" i da im je potreban neko ko će biti romantičan i razumeti ih. Istina je, međutim, da žene i ne vole dobrice.

Ma koliko se trudile da ubede muški rod da žele nekoga ko će im donositi doručak u krevet i tretirati ih kao princeze, fini momci uvek izvuku "deblji kraj". Zašto je to tako? Dobrice ne izgledaju kao zaštitnici Možda vam deluje da uloga muškarca kao zaštitnika datira iz Kamenog doba, ali činjenica je da su muškarci kroz celu istoriju imali upravo takvu funkciju. Dobrice izgledaju kao da ne mogu da brane ni sebe, a kamoli drugu osobu. Zato ih žene zaobilaze, barem podsvesno se nadajući nekome ko će ih štititi od opasnosti urbanih džungli. Previše se trude Dobrice ženu stavljaju na pijedestal i obožavaju je kao kakvu boginju. U pokazivanju emocija prelaze sve granice, prerano se "zalepe" i njene potrebe stave ispred svojih. Žene su ljudi takođe, tako da nema potrebe da je stavljate na tron s kog lako može pasti. Fini momci su predvidljivi Mnogi ljudi imaju predvidljive živote. Ožene se, imaju dvoje dece, idu na posao, a onda se penzionišu. Žene ne žele da se viđaju s muškarcem koji je u tančine isplanirao svoj život. Svakom treba malo uzbuđenja i spontanosti. Žene žele da znaju da će se zabaviti sa muškarcem kog su odabrale, a ne da zevaju jedva čekajući odlazak kući. Dobri momci su kao otirači Oni se nikad ne žale niti iniciraju svađu. Izbegavaju svaku vrstu rasprave koja može da odvede predaleko i dovede do raskida. Ako puštate da vas ljudi gaze, oni će vas tretirati kao beskičmenjaka. Jednostavno, teško je poštovati nekog, ko ne poštuje sam sebe.

Dobrice žele da prema njima budete fini Oni očekuju da se prema njima ophodite fino, jer su i sami takvi. Ukoliko im ne uzvratite, ponašaće se kao žrtve. Međutim, ni jedna devojka ne želi pored sebe čoveka koji pati od kompleksa mučenika. Dobri momci deluju izveštačeno Niko ne može neprekidno biti fin i nasmejan. Ukoliko neprekidno delujete kao neko ko ne skida ružičaste naočare, ljudi će misliti da ste izveštačeni. Ne možete voleti sve ljude na svetu, niti biti pristojni u svakoj situaciji. Ostali vas neće doživljavati ozbiljno. Fini momci nisu izazov Dobrice ne zahtevaju da im devojke neprekidno izgledaju savršeno, jer i sami nisu takvi. Pored finog dečka možete se opustiti do te mere, da u vezi nestane sva hemija i uzbuđenje. Žene žele da ih neko neprekidno izaziva, tera na rad i razmišljanje. To svaku vezu čini zanimljivijom. Dobrice deluju nesigurno Dobri momci toliko žele da ih drugi vole i prihvataju, da ne možete biti sigurni da li vas voli, ili samo želi nekoga ko će na njega obraćati pažnju. Vi učite ljude kako da se ponašaju prema vama, pa ako ste nesigurni, oni vas neće tretirati kao odraslu osobu. Fini momci ne izgledaju kao "bogovi seksa" Ako ste dobrica, žene nećete asocirati na seks. Ni nežnost, pažnja i dobronamernost nekada ne mogu da prevaziđu njenu potrebu za divljim seksom. Dobrice se ne ponašaju kao muškarci Fini momci koji uvek druge pitaju za mišljenje smatraju se osetljivim, ili čak iritantnim. Žene žele muškarca koji je sposoban da donese odluku i inicira aktivnosti, a ne onaj koji će to očekivati od nje. Z aključak je da ne morate biti arogantni i beskrupulozni ako želite da osvojite neku ženu, ali svakako morate "imati kičmu". Morate voleti sebe, biti samouvereni i znati da se odbranite. Većina žena ne želi loše momke (izuzev onih koje su mentalno neuravnotežene), ali to ne znači da treba da je glorifikujete svakodnevno kako biste joj dokazali da niste takvi.
