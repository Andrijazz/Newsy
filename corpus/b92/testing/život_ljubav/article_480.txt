> Izvor: B92
> Datum: ponedeljak 20.06.2011
> Rubrika: život_ljubav
> Naslov: Kada muškarci kažu "volim te"?
> Članak:

Možda im je potrebno oko 3 meseca da kažu čuvene reči, ali nasuprot opšte uvaženom mišljenju, muškarci su ti koji prvi kažu "volim te".

Ipak, kako stvari stoje, njihovi motivi za to možda i nisu tako plemeniti. Jedno istraživanje pokazuje da se muškaracu, koji u ranoj fazi veze izjavi tako nešto, ne može verovati i da žene žele da čuju te reči tek kada njihov partner to zaista i misli. Kada su istraživači sa Misisipi univerziteta pokrenuli studiju i ispitali 45 muškaraca i žena, mislili su da će rezultati pokazati da je lepši pol taj koji će prvi iskazati svoju ljubav prema partneru. Ali rezultati su pokazali suprotno - muškarci prvi kažu "volim te" i to 61% njih. Jači pol iskaže rečima svoju ljubav nakon 97,3 dana - 6 nedelja pre žena, pokazuju rezultati istraživanja, motivi za to su kako bi žena poželela da ode u krevet sa njima Žene retko kad poveruju u te reči, i plaše se ranog seksualnog odnosa verovatno zato što one više gube ako ostanu u drugom stanju. Ali ako muškarac to kaže i posle seksualnog odnosa, one će mu verovatno poverovati i misliće da je on dobar potencijalni otac deteta i neko ko se može posvetiti ozbiljnoj vezi. Istraživači kažu: "Iako smo mislili da žene prve izjavljuju ljubav pokazalo se suprotno. Muškarci su ti koji probijaju led iako njihovi razlozi za to nisu nimalo romantični. Oni jednostavno žele da što pre dođu u fazu kada će u vezi biti i seksa." 
