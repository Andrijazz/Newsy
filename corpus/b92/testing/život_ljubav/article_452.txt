> Izvor: B92
> Datum: subota 27.08.2011
> Rubrika: život_ljubav
> Naslov: Šta treba muškarcima u vezi?
> Članak:

Iako žene obično važe za te kojima se ne može udovoljiti i čije želje partneri moraju posmatrati u kristalnoj kugli, ni muškarci nisu ništa manje misteriozni. Dakle, šta oni zaista žele?

Nažalost, teško je čuti šta muškarci misle o nekim stvarima jer se oni obično ne izjašnjavaju. Retki trenuci kada su spremni da naglas govore o onome šta osećaju je kada ih neki istraživači "povuku za rukav". Ovog puta, grupa ispitanika imala je između 20 i 25 godina i složili su se da im je veoma važan izgled žene. Ništa novo. Ali, mi vam predstavljamo još nekoliko ženskih osobina koje muškarci neobično cene. Samo opušteno Obično priželjkuju, opuštenu, nepretencioznu devojku, a po mogućnosti, trebalo bi da ima pomalo "uvrnute" seksualne fantazije koje se ne stidi naglas da saopšti. Cene ako se u vezi seks ne zapostavlja, pa smatraju da u vezi treba voditi ljubav barem dva puta nedeljno. Zanimljivo je da kako odrastaju, tako sazrevaju i njihove potrebe. Unutrašnja lepota im s godinama postaje važnija od spoljašnje, a žena koju odabere "zreo" muškarac, mora biti pre svega dobar prijatelj. Šta ne žele Malo zajedljivo čudovište koje se trudi da sabotira svaki napredak u vezi, poznato je kao ljubomora, a muškarci ga preziru. Tu avet treba terati velikim količinama poštovanja, koje muškarci smatraju veoma važnim elementom veze. Svi žele nezavisnu ženu Prevedeno na jezik savremenog života, sponzoruše nikom ne trebaju. Dakle, muškarci smatraju da pre nego što svoju "slobodu" predaju nekoj ženi na milost i nemilost, moraju dobiti nešto zauzvrat. Ona mora biti izgrađena, samosvesna žena, koja je godinama ulagala u sebe i zbog toga zna da ceni tuđe ambicije i ciljeve. Slično se odnosi i na fizički izgled. Muškarci priželjkuju ženu koja brine o sebi na duge staze, a estetske probleme ne rešava jednokratnom posetom hirurgu. Dakle, "staromodna" prirodna lepota je i dalje na ceni, baš kao i misterioznost, obično ona koja potiče od unutrašnje snage i samopouzdanja.
