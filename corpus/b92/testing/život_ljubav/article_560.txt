> Izvor: B92
> Datum: sreda 24.02.2010
> Rubrika: život_ljubav
> Naslov: Koje su navike srećnih parova?
> Članak:

Šta da uradite da biste bili u srećnoj vezi? Ako radite na tome da unapredite svoj brak, pročitajte koje su navike srećnih parova.

Zajednički odlazak u krevet Setite se početka veze kada niste mogli da dočekate zajednički odlazak u krevet kako biste vodili ljubav. Srećni parovi odoleli su navici odlaska u krevet u različito vreme. Oni idu u krevet u isto vreme, čak i ako se bude u različito. Održavajte zajednička interesovanja Čest je slučaj da parovi, nakon što se strasti smire shvate da nemaju previše zajedničkih interesa. Ipak, nemojte da umanjujete važnost aktivnosti u kojima zajedno uživate. Ako ne postoje zajednički interesi, srećni parovi ih stvaraju. U isto vreme, razvijajte vlastite interese i zanimanja. To će skrenuti pažnju vašeg partnera na vas, a i sprečiće da postanete previše zavisni. Šetajte držeći se za ruke Srećni partneri hodaju jedan pored drugog ili se drže za ruke. Oni su svesni koliko je to važno. Neka oproštaj i poverenje budu vaše navike Ako par ne može da reši nesporazum ili svađu, onda se okreće poverenju i praštanju umesto nepoverenju i razmiricama. Fokusirajte se na to šta partner dobro radi, a ne šta radi loše Ako tražite greške kod partnera, uvek ćete ih pronaći. Ako tražite dobre stvari, takođe ih možete uvek naći. Sve zavisi od toga šta želite i tražite. Srećni parovi traže pozitivne stvari. Svako jutro recite "volim te" i "prijatan dan" Ovo je odličan način da kod partnera probudite strpljenje i toleranciju pre nego što vas stignu saobraćajna gužva, duga vožnja i ostale poteškoće. Svako veče poželite "laku noć" bez obzira na to kako se osećate Ovo govori vašem partneru da, bez obzira koliko ste ljuti na nju/njega, još uvek želite da budete u vezi. To govori da je vaša veza iznad svih problema. "Telefonirajte" tokom dana Nazovite partnera i pitajte kako prolazi dan. To će vam omogućiti da budete sinhronizovani kada se vidite nakon posla. Na primer, ako je partner imao loš dan, nemojte očekivati da bude uzbuđen zbog nečeg dobrog što se vama desilo tokom dana. Budite srećni da vas vide sa partnerom Srećni parovi žele da budu viđeni zajedno i često su u nekom kontaktu - ruka u ruci, ruka na ramenu, vratu ili kolenu. To ne znači da poziraju već da pripadaju jedno drugom. 
