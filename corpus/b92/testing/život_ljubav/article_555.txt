> Izvor: B92
> Datum: ponedeljak 29.03.2010
> Rubrika: život_ljubav
> Naslov: Da li je on Gospodin Pravi?
> Članak:

Mislite li da vaš trenutni partner ima potencijal da bude onaj pravi? Pre nego što učinite sledeći ozbiljan korak, napravite jedan iskren "presek situacije" i proverite da li on poseduje ovih pet ključnih karakteristika.

Sluša vas Koji je najbolji način da saznate da li je vaš partner uopšte zainteresovan, a onda i vredan toga da bude Pravi? Pažljivo vas sluša. A znaćete da vas sluša ako istinski pokazuje da mu je stalo do vas, pamti stvari koje ste mu rekli (poput vašeg rođendana, omiljenog jela, imena najbolje drugarice i sl) i pruža vam emotivnu podršku. Lako se kapirate Svi smo bili u vezama koje iziskuju pravi pravcati R-A-D (i usput nam isisaju svu životnu snagu). Kada veza funkcioniše sama po sebi taj odnos teče lagano, gotovo bez napora. Ne morate ništa da silite, nikom da praštate ili da se pravite da ne vidite znake za uzbunu i stvari od kojih vas boli želudac. Umesto toga razgovarate i funkcionišete sa lakoćom, usklađeno i uz neporecivu hemiju. Ako i kada osetite da ste u ovakvoj vrsti veze, znajte da imate nešto veoma posebno. Voli vas onakvu kakva stvarno jeste Vrlo često žene imaju potrebu da žrtvuju jedan deo sebe kako bi učinile da veza funkcioniše. U pravoj vezi za tim nema potrebe. Ne morate ništa da krijete, da "spuštate loptu" ili da se izvinjavate za bilo koji deo vašeg života. Uz pravog partnera možete da budete ko stvarno jeste, autentična verzija vašeg "ja" - bez ikakvih kompromisa. Imate puno poverenje u njega Veza bez poverenja je od starta osuđena na propast. A veza sa obiljem poverenja je fantastična osnova za pravu i dugotrajnu ljubav. Izgrađeno tokom vremena, pouzdanje je zasnovano na jednostavnom sistemu uverenja da vaš partner misli najbolje za vas i da vas nikad neće namerno povrediti (i obratno). Ako i kada otkrijete da je vaš partner 100 odsto pouzdan, nećete zažaliti ako mu predate svoje srce. Zauzvrat, on će vama pokloniti svoje i utrti put za razvitak dugotrajne ljubavne veze. Obogaćuje vaš život U pogrešnoj vezi partner vas može iseckati na emotivne froncle, oterati u depresiju i isisati vam svu životnu energiju. U pravoj vezi on vam obogaćuje život tako što vas ohrabruje i podržava na profesionalnom, ličnom i duhovnom planu. U tom slučaju, vrlo je moguće da ste naišli na Gospodina Pravog. Da li vaš partner poseduje ovih pet kvaliteta? Ako je odgovor potvrdan, čestitamo! Odlično ste uradile domaći zadatak, mudro ste odabrale i na dobrom ste putu za "živeli su srećno do kraja života". Ako je odgovor odričan, prikupite svu snagu, skinite prašinu sa sebe i vratite se u "arenu za izlaske" sa jasnijom slikom s kim želite da se zabavljate. Pronalaženje partnera za život nije uvek lako ali kada se ne pretvarate da ste neko ko niste, poštujete sebe i ponašate se u skladu s tim, skratićete vreme koje biste provele sa Gospodinom Pogrešnim i Gospodinom Sledećim i tako napraviti mesta za Onog Pravog.
