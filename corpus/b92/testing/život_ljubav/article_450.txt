> Izvor: B92
> Datum: utorak 30.08.2011
> Rubrika: život_ljubav
> Naslov: Mali znaci koji pokazuju da mu se sviđate
> Članak:

U mladosti ljubav je izgledala znatno prostije. Sve što je trebalo da uradite bilo je da dečaku koji vam se sviđa pošaljete ceduljicu sa pitanjem "da li ti se sviđam?" i odgovor bi vrlo brzo stigao. Međutim, čini se da su se vremenom stvari znatno zakomplikovale.

Iako odrasli ljudi čine sve da zaštite svoje emocije, postoje sitni gestovi koji vam mogu otkriti da li ste vi njegova "simpatija". 1. Muškarac će se devojci koja mu se sviđa javiti tačno onda kada je rekao. Ako je rekao da će vas zvati u 8, sigurno će zvati u 8, a ne u 8 i 15. To jednostavno način da vam u početku pokaže kako možete da se oslonite na njega. 2. Većina muškaraca će poruke upućene vama završavati znakom pitanja samo kako biste nastavili da se dopisujete. Što su poruke koje su vam upućene duže, to je sve jasnije da mu se sviđate. 3. Pri ulasku u bilo koju prostoriju protrčaće pored vas kako bi otvorio vrata. Takođe će se postarati vam odmakne stolicu kako biste udobno sele. Muškarci to inače ne rade, pa čak ni za svoje majke i sestre. 4. Ukoliko mu se sviđate vrlo mu je teško da vas izbaci iz misli. Često će vas zvati i slati poruke, ponekad i samo da vidi šta radite, iako zna da ste na poslu. 5. Tokom razgovora pokušaće da se predstavi u što boljem svetlu, pominjaće teretanu, fudbal sa drugarima, omiljenu hranu, samo kako bi vam pokazao da brine o sebi i da zavređuje vašu pažnju. 6. Vrlo često će smišljati razne planove samo da biste ostali sami. Vodiće vas sa njim u kupovinu, pratiće vas kući ili dolaziti po vas prilikom izlaska sa društvom. 7. Iako mu se sviđate pokušaće polako da vas osvoji brojnim izlascima i druženjem kako bi sve stvari došle na svoje mesto. 8. Suptilno će pokušavati da vas dodirne tokom razgovora ili prilikom izlaska. 9. Imitiraće vaše reakcije i pokrete. Ukoliko se našalite sa njim našaliće se i on sa vama, ako se pomerite u stranu i on će učiniti to isto kako bi vam bio bliži. 10. Pokušaće da vas stavi u centar pažnje svaki put kada izađete sa njegovim prijateljima kako biste se i njima svideli koliko i njemu. 
