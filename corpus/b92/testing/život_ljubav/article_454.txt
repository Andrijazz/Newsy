> Izvor: B92
> Datum: četvrtak 18.08.2011
> Rubrika: život_ljubav
> Naslov: Da li treba tražiti onog pravog?
> Članak:

Kao i kada su bile devojčice, većina žena i dalje veruje u brak iz bajke, po mitu iz detinjstva za svaku devjku postoji onaj pravi, princ na belom konju. Klinički psiholog Linda Bler pita se da li za svaku od nas zaista postoji gospodin pravi i kako ga zadržati?

Većina žena je ipak, kako vreme prolazi, prinuđena da se zapita da li je ovo zapravo samo jedan od brojnih mitova kojima su nas podvrgavale naše majke i bake. Čak i da se desi da pomislimo da je pored nas naša srodna duša, i da se čini da život ne može biti savršeniji i da godine provedene u braku predstavljaju tek početak jednog idiličnog života koji nam predstoji, dešava se da se sve to u trenutku promeni. Nakon ovakvih situacija mnoge žene postaće znatno ciničnije i prestaće da veruju u pravu ljubav. Međutim, ako odlučite da ne odustanete od potrage za onom pravom, skoro neuhvatljivom, savršenom osobom možete se prijatno iznenaditi. Možda princ na belom konju zaista postoji, samo je njegovo kraljevstvo dalje nego što ste mislile? Svi želimo da sve stvari koje mogu da nam se u novoj vezi dese proteknu što bezbolnije, pogotovo što su svi ti problem predstavljali tačku razdora sa prethodnim partnerom i ne želimo da ponovo napravimo istu grešku. Sa druge strane, smatra Blerova, ne postoji valjani razlog da strahujemo da ćemo iznova praviti stare greške, sve dok iz njih učimo. Za ovo je međutim, potrebno vreme. Upravo taj protok vremena omogućava nam da jasnije sagledamo stvari, šta je krenulo po zlu i što je najvažnije koliko smo sami doprineli tome. Stvari će se promeniti samo ako prihvatimo tu odgovornost i uložimo potreban trud potreban da se promenimo. Bitno je da vreme koje će proteći do sledeće veze iskoristimo što produktivnije i da uronimo u sadašnjost bez predrasuda. Kada se ponovo nađemo u prilici da započnemo vezu veoma je važno da što manje razmišljamo o onome šta nas u budućnosti čeka pošto će vas sadašnje želje možda sprečiti da se prilagodite novim situacijama u budućnosti. Linda Bler nudi i konkretne savete koji će vam pomoći da što bolje započnete i ostanete u vezi sa vašom srodnom dušom: - Naučite da ne reagujete ishitreno svaki put kada primetite problem. Inicijalna reakcija pri otkrivanju problema jeste uznemirenost. Zajednički život podrazumeva compromise i rešenja koja su najbolja za oba partnera, dok će vaše insistiranje na "jedinom, vašem, načinu" da se nešto reši samo pogoršati stvari. - Nedavna istraživanja pokazala su da ćete u vezi ostati znatno duže ukoliko se fokusirate na, možda čak i preuveličate, sve dobre strane partnera. Nema ništa loše u idealizovanju partnera, sve dok ne preterate u preuveličavanju tih osobina do te mere da partner ne može da ispuni vaša očekivanja. Ovakav pogled na stvari onemogućiće vam da pažnju poklanjate onim stvarima koje vas nerviraju ili vam smetaju. Ovakav stav takođe će doprineti vašem samopouzdanju jednostavno zbog činjenice das vi želimo da mislimo samo najbolje o osobama koje volimo. - Uvek pokažite da vam je stalo do partnerovog mišljenja, čak i kada se sa njim možda baš i ne slažete - u tom slučaju pokušajte da svoju kritiku uputite na račun njegovog stava a ne njega samog zbog zastupanja istog. Ovo će zantno smanjiti mogućnost svađe. - Pokušajte da održavate balans moći unutar veze. To ne znači da sve mora biti podeljeno na pola, bilo da su u pitanju kućni poslovi ili plaćanje računa. Ovo zapravo znači da je potrebno da partnerove poglede na stvari i rešenja uvažavate kao svoje. - Nemojte očekivati period u vezi kada će svi vaši problem biti rešeni. Život predstavlja konstantu promenu i stalno traži dodatno prilagođavanje, postojanje problema ne znači da je vaša veza u krizi. I na samom kraju, smatra Linda, nemojte trošiti energiju na misli o tome da li će vaša nova veza uspeti ili ne. Jednostavno očekujte i radite na tome da uspe i uložite sav svoj trud u to. Rezultati neće izostati. 
