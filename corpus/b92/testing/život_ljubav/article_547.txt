> Izvor: B92
> Datum: utorak 18.05.2010
> Rubrika: život_ljubav
> Naslov: Kada veza postane opasna
> Članak:

Kada se ljubomorni ispadi dogode ljudima koji su pod reflektorima halapljiva publika dobije neku vrstu utehe da i "poznati plaču". Ako se takvi sukobi, pak, završe tragično, postaju ogledalo celog društva i drugačijom svetlosti otkrivaju njegove mračne i skrivene anomalije. Piše: Ana Đorđević 

Mladić i devojka stoje na autobuskoj stanici u gradskoj vrevi i, reklo bi se, razgovaraju kao bilo koji zaljubljeni par. Oboje su u ranim dvadesetim godinama. On u čistoj, ispeglanoj trenerci, kratko podšišan, sa naočarima za sunce, počinje odjednom devojci da se unosi u lice i siktavim glasom nešto joj govori. Kako postaje sve glasniji, i drugi ljudi ga čuju. Devojka, onako bleda i mršava, izgleda još sitnija, kao da će ispariti. "Je li, droljo, gde si bila sinoć? Nemoj da mi tu vrtiš glavom. Šta me tako gledaš? Nemoj sada da te razvalim, da odletiš! Ćuti, ćuti, bre, šta me guraš!" Ona zaista zaćuti. Od straha bi rado pobegla odatle. Na olakšanje posmatrača sa stanice, čini se da je mladić ipak neće udariti. Igra mučitelja koji se sprema da strašno kazni svoju žrtvu prošla je, eto, bez suza i krvi. Nema, ipak, garancije da se se u nekom drugom trenutku neće završiti udarcima, ili nečim mnogo gorim. Ovakvi prizori uvek privlače pažnju, ali im se, zapravo, premalo pažnje poklanja, sve dok ne eksplodiraju u vest koja će bar neko vreme hraniti medijsku glad za spletkama i tračom. Kada se ljubomorni ispadi dogode među ljudima koji previše vremena provode pod reflektorima i njihov košmar se kod halapljive publike pretvara u san, neku vrstu utehe da i "poznati plaču". Ako se takve svađe završe tragično, postaju ogledalo celog društva i bleštavom svetlosti otkrivaju mračne bolesti cele zajednice. To potvrđuje i policijska statistika: zbog ljubomore i vanbračnih veza sve češće se poziva telefonski broj 92 i prijavljuju muževi i mladići. Od 2009. godine do danas je čak 87 osoba u Srbiji stradalo zbog ljubomore, raskida veze ili neuzvraćene ljubavi, a to čini 70 odsto svih ubistava u zemlji. Rečenica za uzbunu Tek pošto je maneken Filip Kapisoda potegao pištolj na devojku Kseniju Pajčin, a onda i sebi oduzeo život, njihova okolina je posvedočila koliko je ta veza, u stvari, bila više neprestana bura nego strasna romansa. Iako za bližnje "miran kao bubica", i "bezazlen kao beba", Filip je nedeljama pre kobne večeri pevačici slao SMS poruke i u njima pretio da će se ubiti ako ga ostavi. Potom su se mirili uz bukete cveća, da bi ona ponovo odbijala da mu odgovori na pozive. Mladić nije prezao da u svađu uvuče i Ksenijinu majku, na kraju i da provali u njen stan. Komšije pevačice slušale su prepirke poznatog para, buku i lomljavu, pa su pozvale i policiju. A tada su oboje događaj predstavljali kao redovnu ljubavničku raspravu i pomirenje. Kada su poslednji put stigli na istu adresu, policajci su mogli samo da utvrde ubistvo i samoubistvo. Opasna veza je ona u kojoj druga strana ne prihvata raskid, kaže psihoterapeut doktor Zoran Milivojević, autor studije Formule ljubavi. "U nedavnoj tragediji, reč je o ljubomori, ali i o nečemu drugom. Koliko sam razumeo na osnovu šturih podataka, Filip je shvatio da je postao zavisan od Ksenije. Kao što neko može da postane zavisan od droge, tako može postati zavisan i od nekog odnosa, od neke osobe. A zavisnost znači da neko pogrešno misli da ne može živeti bez nečega ili nekoga. Kada su raskinuli vezu, Filip je shvatio da se veoma loše oseća i da ne može da živi bez Ksenije. Život bez nje je video kao bezgranično more patnje i zato je razumeo da je mora povratiti. I to je opasna rečenica: ,Ti si meni sve, ne mogu da zamislim život bez tebe znajući koliko se ona trudila da dotera svoju figuru. Emotivni nasilnik se trudi da kontroliše um druge osobe i za to su dovoljne i povremene primedbe bez ikakvog obzira.

- Takmičari Survivora: Eksluzivne fotografije bez cenzure i do gole kože! - Intervju Natasa Bekvalac: "U ljubavi sam spremna na sve" - Cosmo World: Beauty, fashion i health saveti urednica svih internacionalnih izdanja Cosma - Istinita priča: Kako da prepoznate potencijalnu pretnju nasiljem u vašoj vezi
