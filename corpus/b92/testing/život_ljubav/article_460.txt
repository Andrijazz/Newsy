> Izvor: B92
> Datum: ponedeljak 1.08.2011
> Rubrika: život_ljubav
> Naslov: Kako da zadržite dobrog muškarca?
> Članak:

Pojedine žene uspevaju da nađu momke koji ne samo da su slobodni, uspešni i atraktivni; već imaju i dobro srce i glavu koja im stoji čvrsto na ramenima. Da li se ikada zapitate kako one uvek uspevaju da pored sebe imaju dobre muškarce?

Takve dame se trude da nađu partnere koji se ne plaše da se otvore i pokažu i svoju emotivnu stranu, ali su u isto vreme svesni svoje muževnosti. Predstavljamo vam 10 načina kojima ćete uspeti da zavedete i zadržite ovakvog muškarca. 1. Budite svoje: Ovo je najvažnija stvar jer ako se pretvarate da ste nešto što niste samo da bi vas on primetio - u startu pravite grešku. Čak iako mu zbog "promene vaše ličnosti" zapadnete za oko, ta veza neće trajati. 2. Budite prisutne: Priključite se nekoj lokalnoj grupi u kojoj je i on, započnite razgovor sa osobom do njega ili radite nešto produktivno njemu pred očima kako biste mu privukle pažnju. Vodite računa da ga ne proganjate; jednostavno mu stavite do znanja da ste tu. 3. Budite iskrene: Budite iskrene u svemu što radite i pričate. To važi za sve aspekte vašeg života. Muškarci su mnogo pronicljiviji nego što žene misle; mnogi prepoznaju kada ih partnerke lažu i ne vole to. Ako vas ne voli zbog toga ko ste i šta radite, onda vas nije ni vredan. A ako mu se dopadate, biće vam zahvalan što ste od početka bile iskrene prema njemu. 4. Budite inspirativne: Da li postoji bolji način od toga da vam sve što radite u životu bude neki vid zabave? Budite srećne i nasmejane; zračićete pozitivnom energijom i tako privlačiti ljude oko sebe. 5. Budite atraktivne: Ovaj korak ženama uvek pričinjava najviše nervoze jer ma koliko da se sređuju, na kraju nisu zadovoljne. Međutim, nije toliko teško jer većina muškaraca zaista više voli devojke koje neguju prirodni izgled. To se lako postiže sa samo mrvicom šminke, slatkom majčicom i repićem na glavi. Ovo je, naravno, samo jedan primer. 6. Budite timski igrač: Drugim rečima pružajte podršku. Pridružite mu se u aktivnostima koje oboje volite. Idite zajedno na koncert, učestvujte u međusobnim hobijima, igrajte video igrice misterija stvara seksualnu tenziju i čini vezu još vrelijom. 9. Budite samouverene: Budite fantastična osoba sa neverovatnim samopouzdanjem i velikom harizmom i zasenićete sve ostale. Samouverenost je seksi, ne dozvolite da vas neko ubedi u suprotno. 10. Budite strpljive: Ako je suđeno, desiće se - kaže stara izreka. Forsiranje veze će vas samo bespotrebno stresirati i učiniti da se osećate bespomoćno. Takvim stvarima je potrebno vreme, a samo najbolje stvari su vredne čekanja. 
