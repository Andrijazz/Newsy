> Izvor: B92
> Datum: ponedeljak 11.07.2011
> Rubrika: život_ljubav
> Naslov: 10 mitova o prevari
> Članak:

Da li muškarci varaju više od žena? Da li treba priznati neveru? Da li varanje uvek ima veze sa seksom? Pročitajte ovih 10 mitova o neveri i otklonite svaku nedoumicu.

Mit #1: Ljudi varaju jer su nesrećni kod kuće Ovo je obično slučaj ako ste žensko. Žene u dugogodišnjoj vezi ili braku koje su imale afere prijavljivale su nezadovoljstvo situacijom kod kuće. Za muškarce, sa druge strane, ovo ne mora biti slučaj. Mnogi muškarci koji vole svoje partnerke i zadovoljni su seksualnim životom, neće odbiti priliku za malo akcije sa strane, ako misle da mogu da se izvuku sa tim. U jednom istraživanju 56% muškaraca koji varaju žene saopštili su da su vrlo zadovoljni svojim brakom. Samo 34% žena, reklo je istu stvar. Mit #2: Muškarci varaju više od žena Ovo je nekada bilo tačno ali danas su stvari drugačije. Zašto? Žene varaju iz istog razloga kao muškarci: jer je to nešto novo. Žene su, naravno, nabrojale još neke razloge za njihovu neveru: afera je "nagrada" za to što ih kod kuće ne cene kao ženu i majku ili što moraju da žive sa partnerom koji ih ignoriše, ne sluša i nepažljiv je. Nevera je, takođe, injekcija samopouzdanja - kupovina karmina ili nova frizura više ne rade posao na tom polju. Žene još uvek ne varaju lako kao muškarci i češće se osećaju krivima. Ali istraživanja pokazuju da one mnogo bolje lažu i verovatno će pre proći neotkrivene nego muškarci. Mit #3: Afere uglavnom imaju veze sa seksom Neke afere imaju veze sa seksom i naravno uključuju seks jer je on sa nekim drugim partnerom zabranjen, a to ga čini još privlačnijim. Ali seks nije uvek razlog što ljudi varaju. Afere služe da ljudi dobiju nešto što ne dobijaju u svojim vezama. Često onaj koji vara nije ni svestan šta mu to u vezi nedostaje. Neki varaju "savršene" partnere jer im je muka od savršenstva. Ne radi se uvek o seksu. Mit #4: Ako te vara, ne voli te Moguće da je tako, ali ne mora da znači. Međutim činjenica je da vas ne ceni dovoljno. Neki ljudi su vrlo sposobni da razdvoje seks od ljubavi i za njih spavanje sa nekim drugim ne utiče na ljubav koju osećaju prema svom partneru. Odluka koju morate da donesete je da li vam je njegova definicija ljubavi dovoljna. Mit #5: Seks sa bivšom nije varanje Seks sa bivšom ili bivšim je nešto što se vrlo često dešava ljudima. Nemate osećaj da ste bili neverni jer tu osobu već znate i pre ste vodili ljubav sa njom. Potpuno pogrešan pristup. Vama možda taj seks ne znači ništa ali šta ako ga druga strana doživi kao znak pomirenja i obnavljanja stare veze. Seks sa strancima je čak bezbedniji od seksa sa bivšim partnerima. Mit #6: Ako je varao pre, varaće i vas Ovo je skoro uvek tačno. Ako je vaš partner varao sve devojke sa kojima je bio u vezi - vrlo verovatno će to uraditi i vama. Mit #7: Ako ste imali aferu - priznajte Ako je partner saznao da ste imali aferu ili sumnja na to - najbolje je da priznate. Imaćete više šansi da spasite vezu ako dobrovoljno priznate grešku. Ali ako nema izgleda da budete otkriveni, postoje dobri razlozi zašto bi trebalo to zadržati za sebe. Neki stručnjaci savetuju da aferu zadržite za sebe ako vaš partner nije emotivno jaka osoba. Umesto toga, razmislite zašto ste ga prevarili. Šta ne dobijate od partnera u vezi - možda ćete razgovorom sa njim uspetit da rešite razlog nezadovoljstva. Najgori razlog za priznavanje afere je da biste se vi osećali bolje. Tako ćete skinuti krivicu sa savesti, ali ćete partneru zadati veliki bol. Napravili ste grešku, sada se nosite sa njom. Mit #8: Varanje se ne računa ako niko ne sazna Da li se varanje računa ako ne postoji šansa da će neko saznati, tu osobu nikada više nećete videti, imali ste bezbedan seks, nije vam ništa značilo i nikome niste rekli? To zavisi od toga kakva ste osoba.Ako ne mislite da je vaš postupak loš, onda ni nije. Postoji samo jedan problem sa ovom teorijom: samo par ljudi smatra je da je varanje u redu. Dobre veze se zasnivaju na uzajamnom poštovanju i divljenju, a ne na žaljenju što je partner neupućen u vaše skrivene aktivnosti. Mit #9: Ako nema seksa - nije varanje Emotivna nevera - duboka, strastvena veza između ljudi koji često nisu svesni da su prešli liniju prijateljstva i zašli u romantičan odnos- je najveća pretnja sa kojom jedan brak može da se suoči. Više od 80% nevernih ljudi ima afere sa nekadašnjim "prijateljima" i kolegama. Jedna studija pokazuje da je 50% nevernih žena i 62% nevernih muškaraca bilo u vezi sa kolegom sa posla. Ako se često prevarate da ste sami, a niste; ako šaljete tajne poruke i mejlove; ako delite intimne detalje iz vašeg života sa ljudima koji vam se se dopadaju i ako lažete partnera sa kim se viđate - vi ste emotivno neverni. Mit #10: Afera može da "sačuva" vezu Ovaj mit su proširili neverni ljudi kako bi opravdali svoj postupak. Mit je, takođe, netačan. Možete li da zamislite neki par kako govori: "Ova afera je nešto najbolje što nam se desilo"? Afere podrazumevaju prekršaj zaveta, svakodnevno laganje i izigravanje poverenja. Čak i oni parove koji "prežive" neveru osećaju da je veza obojena tugom, ogorčenjem i krivicom. 
