> Izvor: B92
> Datum: četvrtak 30.09.2010
> Rubrika: život_ljubav
> Naslov: 10 znakova da ste preboleli raskid
> Članak:

Raskid je teško preboleti, naročito ako je veza bila duga i ispunjena ljubavlju. Međutim, živ čovek se na sve navikne, pa i na život bez voljene osobe. Ako niste sigurni, da li ste preboleli bivšeg, pratite deset jasnih znakova koji ukazuju da ste se izborili sa prošlošću.

1. Ne pravite dramu kada saznate da je bivši našao drugu Zapravo, srećni ste zbog njih. To što vas dvoje niste mogli da funkcionišete, ne znači da vaš partner nema pravo da nađe sreću negde drugde. Šta više, čista srca se nadate da ćete uskoro krenuti njegovim stopama. 2. Ne osećate potrebu da uzvraćate na njegove pozive i poruke Svesni ste da to što mu se automatski javljate na telefon, ga neće ubediti da je pogrešio što vas je ostavio. Uostalom, on više ne zauzima mesto "broj jedan" u vašem srcu, pa više nema leptirića u stomaku kada na displeju vidite njegov broj. 3. Zainteresovani ste za drugog Kada ste raskinuli sa bivšim završili ste u obližnjoj pivnici sa najboljim drugaricama i dobro se napili. Međutim, znali ste u dubini duše da to neće rešiti problem. Ali narednog dana vam se osmehnuo slatki šanker i u vama je "kliknulo". Šarmirali ste rođaka vaše najbolje drugarice i lepog plavušana koji vam je ustupio mesto u autobusu. Sve su prilike da ste spremni za novu vezu! 4. Shvatili ste da su njegove mane iritantne Naprimer, bio je kompulsivni lažov. Ili činjenica da mu je trebalo više vremena nego vama da se "sredi" pred ogledalom. U svakom slučaju, ako ste prestali da njega i njegove loše strane gledate kroz ružičaste naočare, preboleli ste ga. 5. Smatrate da je vaša veza bila bitno životno iskustvo Kada pomislite na srećne trenutke koje ste podelili, ne možete da se ne nasmešite. Imali ste i ozbiljnih problema, ali znate da ćete zahvaljujući njima nepogrešivo umeti da se postavite kada se sa istim susretnete u budućnosti. Čak su vas i patnja i more isplakanih suza posle raskida učinili mnogo jačom osobom. 6. Više ga ne krivite za sve Nekada ste jedva čekali da neko započne razgovor o njemu, pa da ubacite neki otrovan komentar. Srećom, više za tim nemate potrebu jer je iz vas nestala sva gorčina koja vas je pratila od raskida. 7. Novog dečka ne poredite sa bivšim Ponosni ste na sebe jer ne osećate potrebu da bivšeg učinite ljubomornim. Umesto toga, vi ste iskreno zainteresovani da saznate nešto o životu novog dečka i razgovaraćete s njim, a da i ne pomislite na prethodnu vezu. 8. Svoj status doživljavate kao "solo", a ne "sveže raskinula" Dovoljno ste se davili u čamotinji i samosažaljenju i spremni ste da se opet upustite u zabavu, avanturu i bezgranične mogućnosti koje nudi status "solo". Ako ste uzbuđeni zbog toga, bivši je stvar prošlosti. 9. Iskreno osećate da vam nije bilo suđeno A to je korak bliže osobi na koju vas sudbina zaista upućuje. 10. Ne možete da se setite njegovog broja telefona Čestamo! Nepotrebne informacije u vašem mozgu iz vremena dok ste bili zajedno konačno su izbrisane iz vašeg sistema. Sada izađite i pronađite nekog ko vam neće zadavati glavobolje. Ili, još bolje, posvetite se jednoj veoma posebnoj osobi - sebi!
