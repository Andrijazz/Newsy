> Izvor: B92
> Datum: petak 25.03.2011
> Rubrika: život_ljubav
> Naslov: Da li se kajete zbog ljubavi?
> Članak:

Kad je reč o kajanju, ništa nije toliko ilustratitvni pokazatelj emotivnog jaza među polovima kao što je propala romansa.

Izgleda kao da muškarac ume da "išeta" iz veze a da se ne okrene, dok njegova partnerka može i godinama da se pita gde je pogrešila. U jednoj studiji dvostruko više žena je reklo da je pogrešilo u odnosu sa bivšim - 44 odsto u poređenju sa 20 odsto muškaraca. Stručnjak za veze Džin Hana Edelštajn rekla je da to znači kako žene misle da su "više odgovorne za emotivnu stranu veze". "Žene su sklonije introspekciji i analiziranju od muškaraca u identifikovanju razloga zašto je neka veza propala. One takođe pre misle da su same krive za raskid i često će se pitati  16 odsto njih je žalilo što se svađalo sa voljenim osobama. Loš osećaj zbog nezavršenog obrazovanja je na trećem mestu, za njim sledi karijera, problemi s novcem i greške u podizanju dece. Studiju, koja će biti objavljena u časopisu Social Psychological & Personality Science, sproveli su istraživcači pri Severozapadnom univerzitetu u Čikagu. Vođa sitraživačkog tima, profesor i autor Nil Rouz kaže da, premda kajanje može da bude uznemirujuće, to i nije tako loša stvar. "Ima slučajeva kada žal za nečim izaziva loša osećanja, ali prosečno žaljenje je emocija koja pomaže. Najbolji način da vam kajanje pomogne jeste da ga duboko osetite, brzo prebolite, krenete napred i iskoristite to iskustvo za buduće slične situacije. Kajanja starijeg datuma uglavnom se tiču propuštenih prilika, stvari koje je trebalo da uradite drugačije, a ona svežija (pogrešnih) odluka koje ste doneli." Iako je studija ponovo u prvi plan istakla ideju da žene oplakuju propale ljubavi i stalno razmišljaju o svojim neuspesima dok muškarci izgledaju kao da su "neokrnjeni" izašli iz veze, jedno ranije istraživanje je otkrilo da skoro dvostruko više žena nego muškaraca žali što nije u braku sa nekim drugim. Više od 20 odsto supruga kaže da bi se udalo za nekog drugog, dok ovako razmišlja 12 odsto oženjenih muškaraca.
