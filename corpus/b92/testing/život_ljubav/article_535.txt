> Izvor: B92
> Datum: sreda 18.08.2010
> Rubrika: život_ljubav
> Naslov: Nezaboravno leto
> Članak:

Ono što određuje uspešan sastanak je obično poljubac za laku noć. Iako se svi fokusiramo samo na taj momenat, ako želite da do njega i dođe, morate da razmišljate na duže staze: da li će to iskustvo stvoriti u njoj nezaboravne uspomene? Pšu: Liza Hejni i Lana Morović 

Savršen sastanak - onaj koji ostaje zapečaćen u njenoj glavi i čini da se hvali prijateljicama - može se nazvati dobrom investicijom. Jedna od dobrih strana kod stvaranja zajedničkih uspomena je to da one mogu prouzrokovati uzbuđenje same od sebe", kaže dr Timoti Laving, asistent profesora na odseku za ljudski razvoj i porodične nauke na Univerzitetu Teksas u Ostinu. U studiji iz 2009. godine Laving je otkrio da, kada su žene koje su učestvovale zamoljene da se prisete svega onoga što im se sviđalo da rade sa svojim partnerima na sastancima, dolazilo je do povećanja psihološkog uzbuđenja, što je pokazao nivo kortizola u njihovoj pljuvački. Drugim rečima, samo razmišljanje o predivnom sastanku od prošlog vikenda može da je navede da se uzbudi. Zato vam predlažemo pet tipova sastanaka koji će joj se sigurno dopasti. Osim što ćete izaći iz standardne "večera - bioskop" rutine, svaki od njih će vam pomoći da se zbližite na različite načine. Zato, pratite naša uputstva i osvojite je. Uspomene čekaju da budu stvorene. Ekstremna avantura Put do njenog srca može voditi kroz bandži džamping ili splavarenje Tarom. Tržište se sve više puni ponudama od kojih će vam skočiti adrenalin, a u svakom od naših većih gradova možete naći neku od takvih aktivnosti, a naročito tokom toplih letnjih meseci. Ako ste nešto hrabriji, možete probati i skok padobranom. U ovom slučaju, zaboravite pravilo "dame imaju prednost" i hrabro joj ponudite da vi "probijete led", objašnjavajući joj da će se tako osećati bezbednije. Kada se sve završi, ona će baš sa vama podeliti svoj nalet adrenalina. Moć zbližavanja Profitiraćete od nečega što socijalni psiholozi nazivaju "transfer zbog uzbuđenja". Istraživanja pokazuju da uzbudljive ili čak zastrašujuće aktivnosti imaju moć da povećaju privlačnost između muškarca i žene koji su se tek upoznali. U takvim okolnostima mi zamenjujemo razlog za naše uzbuđenje. "Vi mislite:  tada ste stvarno uzbuđeni", kaže Aron. "Za partnere na duže staze, čitava trka - ako nikada ranije nisu imali neko ovakvo iskustvo - stvoriće uzbuđenje i zajedničke uspomene." Kiršner predlaže da učestvujete u emocijama svoje partnerke. "Radujte se sa njom kada njen konj vodi, i tešite je kada gubi, jer su njene emocije jače u oba momenta", kaže ona. Noćno kupanje Ako želite da se oseća udobno i skine odeću kada je odvedete na noćno kupanje, morate se dobro pripremiti. Prvo nađite jezero, obalu reke ili mora koje je dovoljno izolovano. Možete pitati prijatelje za preporuku. Zatim, krenite u istraživanje. "Proučavanje mesta unapred, na dnevnom svetlu je ključ za prijatno opuštanje i dobar provod tokom noći", kaže Bob Morton, direktor Komiteta za akcije u prirodi. Želećete da izbegnete klizavo kamenje, moguće otpatke, jake struje i druge neprijatnosti, upozorava on. Kada dođe vreme, ponesite lampu kojom ćete osvetliti mesto, i ne zaboravite dva debela peškira i veliko debelo ćebe tako da možete da se osušite i u svoj mogućoj udobnosti nastavite "akciju" na obali kada bude bio pravi trenutak. Moć zbližavanja Naga = ranjiva. "Ovo je jedan od ključnih elemenata romantičnog povezivanja", kaže dr Džejms Džajls, predavač filozofije na Univerzitetu La Trob u Australiji, i autor knjige The Nature of Sexual Desire. "Aktivnosti koje uključuju skidanje (čak i delimično) povećavaju uzbuđenje, romantična osećanja i povezanost, pogotovo ako su ove aktivnosti drugačije nego obično", kaže on. "Rizik da budete uhvaćeni takođe povećava uzbuđenje", kaže dr Kiršner. Ali nemojte preterivati sa seksualnim vibracijama. "Igrajte se, jurite, trkajte i prskajte", savetuje ona. "I ne zaboravite da noćno kupanje može biti lepa zajednička aktivnost koja može, a i ne mora dovesti da seksa na licu mesta", kaže dr Morton, koji naglašava da, ako pređete granice pristojnosti na javnom mestu, možete imati i nevolje sa policijom. Ako ne želite da rizikujete, uradite isto na privatnom bazenu - ukoliko imate pristup nekom. Prošlost zove Obratite posebnu pažnju na letnje aktivnosti i rituale u kojima je ona uživala kao dete. "Ako je vaša žena ili devojka veoma nostalgična po pitanju odlaska u zabavni park, jednom prilikom odvedite je u jedan, i možete izazvati bujicu lepih osećanja koja sa sobom nose i određene beneficije", kaže dr Klej Rutledž, psiholog sa Državnog univerziteta u Severnoj Dakoti i koautor studije o nostalgiji iz 2008. godine. Ako ste zajedno duže od godinu dana organizujte reprizu vašeg najboljeg sastanka ikada. Odvedite je na mesto koje je posebno u vašoj vezi - recimo na šetalište gde ste napravili one smešne fotografije, ili u bar gde ste oboje preterali sa sangrijom. Naručite istu hranu i napravite nove fotografije i nove uspomene. Moć zbližavanja Buđenje nostalgije i ponavljanje lepih iskustava može stvoriti pozitivno raspoloženje i pojačati njen osećaj da je voljena i zaštićena, kaže Rutledžova studija. "Takve situacije su takođe prilika da naučite nešto više o njoj", tvrdi Tomas Bredburi, jedan od direktora instituta za veze univerzita UCLA. "Postavljajte joj pitanja o važnim momentima njenog života i nađite načina da sa njom podelite stvari iz vaše prošlosti koje ona još ne zna. "Veze napreduju kada ljudi vide jedni druge kao pojedince sa kompleksnom ličnom istorijom", kaže Bredburi. "Velika otkrića i odgovori na njih su način da se to i postigne." Ako se podsećate zajedničkih iskustava, detalji vas mogu zbližiti. "Pored emocionalnih podsetnika, okruženje može da proizvede i mnogo fizičkih podsetnika - stari džuboks, vaš sto - sve to može pokrenuti moždane neurone koji će aktivirati sve one emocije koje su postojale u datom trenutku", kaže Laving. Zvuči neverovatno, ali i od tog prizivanja starih uspomena možete stvoriti novu, lepu uspomenu, i ojačati svoju vezu. "Zajedno proživljavanje nostalgije koja se tiče mo-menata koji su važni za oboje, povećaće vašu međusobnu posvećenost kao i vaše zadovoljstvo vezom", kaže Rutledž.

Snažne ruke brzo! Seks lokacije - probajte strast na otvorenom Vitki i siti - hrana koja topi salo 6 tajni novca koje bogati znaju Iskoristite leto do kraja
