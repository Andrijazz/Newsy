> Izvor: B92
> Datum: subota 16.07.2011
> Rubrika: život_ljubav
> Naslov: Šta muškarci stvarno vole kod žena?
> Članak:

Seksi donji veš, lepo oblikovano telo i dobro kulinarsko umeće, kao kvaliteti koje muškarci vole kod žena nisu nikakva tajna, ali oni najčešće stvari koje ih najviše oduševljavaju kod žena zadržavaju za sebe.

Dama u društvu, čudak u krevetu Obrnuta situacija bila bi pomalo neprihvatljiva, a čudak i u društvu i u krevetu takođe nije poželjna karakteristika žene. Muškarci vole ženu koja će u društvu odavati notu prefinjenosti i staloženosti, a u četiri zida biti opuštena i pomalo divlja. Mazni, pospani jutarnji glas Kreštav glas svakako nije atribut na koji muškarci padaju. Žene s maznim, toplim glasom mnogo su prijatnije za slušanje od onih koje svojim tonovima "razbijaju lustere". Jutarnji ili večernji "umorna sam" glas više odgovara muškarcima, jer stvara intimnu atmosferu. Žene koje znaju da hodaju u visokim potpeticama Svi smo videli devojke na štiklama za koje bi i sama Lejdi Gaga rekla da su previsoke, ali neke žene to ne sprečava da ih obuju, iako u njima izgledaju kao da hodaju po jajima. Ako cipele nose vas, a ne vi njih, možda je bolje da ih ostavite kući, a s time će se složiti većina muškaraca. Čak i najbolje obučena žena izgledaće loše ako joj čak i dva koraka predstavljaju problem.

Žena koja je 70 odsto anđeo, a 30 odsto đavo Biti dobra, pristojna i uljudna devojka svakako je pohvalno, ali ponekad treba pokazati zube. Ako vas je strah da ćete ispasti neuviđavna u očima svog muškarca, ne brinite - oni vole iskrene devojke koje se znaju izboriti za sebe. Potrebno je samo proceniti koja situacija zaslužuje "paljbu", a kada nešto treba prećutati. Plaća svoje piće Devojka koja sama plati svoje piće, nažalost, postaje sve veća retkost, pogotovo u našem okruženju. Iako neki muškarci stalnim čašćavanjem nastoje da pokažu da su glavni i sposobni da se brinu o svojoj "ženki", većina njih će se diviti onoj koja kada stigne račun posegne za svojim novčanikom. Samopouzdana i snažna Plačljive devojke koje zavise od odobravanja drugih i ne mogu ni trenutka da žive bez svog dečka definitivno odbijaju muškarce. Lepa, nasmejana i samouverena žena koja ispuni prostoriju kada uđe u nju nešto je što ni jednog muškarca neće ostaviti ravnodušnim. Ne šminka se puno, jednostavna je Verovale ili ne, većina muškaraca ne primećuje da li imate na sebi tečni puder, puder u prahu, maskaru i rumenilo. Šminka prekriva nedostatke, ali nekim ženama služi za prikrivanje ličnosti, što definitivno nije nešto što želite u vezi. Ako ste u vezi s muškarcem za kog ne želite da vas vidi bez šminke jer se plašite da bi vas "prirodnu" ostavio, učinite sebi uslugu i ostavite vi njega. Žena koja će igrati PS3 sa svojim dečkom Jedan od najčešćih muških poroka su video-igrice. Umesto da mu prigovarate kako ne obraća dovoljno pažnje na vas, sedite pored njega, uzmite drugi džojstik i odlično se zabavite. On će vas gledati u potpuno drugačijem svetlu. Ima svoje hobije i ne petlja se u njegove Jedna od najseksi stvari muškarcima jeste devojka koja ima nešto svoje, hobi kojim se bavi i u kom uživa sama, bez njega. Žena koja ima druge ljubavi osim svog muškarca, biće neizmerno seksi, a muškarac će se osećati bolje uz nju, jer zna da joj on nije jedini interes na svetu. Žena koja pije pivo Oko piva i žena koje ga piju uvek postoje brojne rasprave, koje često završavaju tvrdnjom da dame ne bi smele piti pivo, jer "to nije ženstveno". Svaki pravi muškarac će to opovrgnuti. Retko je nešto tako seksi kao lepa devojka koju nije sramota da potegne pivo iz boce, naročito ako je sređena za izlazak. Zato devojke koje vole pivo slobodno mogu da ga piju jer muškarci vole kad vas nije briga šta drugi, uštogljeni ljudi, misle.
