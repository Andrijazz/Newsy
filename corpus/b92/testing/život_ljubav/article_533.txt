> Izvor: B92
> Datum: utorak 31.08.2010
> Rubrika: život_ljubav
> Naslov: Tajne romanse, šta čini da "kliknemo"?
> Članak:

Mnogo je finesa koje doprinose harmoničnom odnosu dve osobe, ali postoji pet osnovnih faktora koji određuju da li ćemo sa nekim "kliknuti" na prvu loptu i, samim tim, stvoriti čvrste temelje za blisku vezu. 

Ranjivost Kada ste u stanju da se poverite nekome, ta osoba će takođe biti otvorena prema vama i neće kriti ništa jer će smatrati da da je u vama pronašla srodnu dušu. Čak i najmanje poveravanje pokazaće da ste i vi od "krvi i mesa" i to će učini da se vaš sagovornik oseća znatno opuštenije. Nakon što se uspeli da srušite inicijalnu barijeru naći ćete se u mnogo povoljnijoj situaciji koja će vam omogućiti da se sa određenom osobom potom povežete na znatno ličnijem nivou. Međutim, postoji jako tanka linija koja deli šarmantnu opuštenost od neprimerenih konotacija koje se tiču vašeg privatnog života. Svakako ćete zvučati otvoreno ako priznate da niste mogli da spavate celu noć zbog lajanja komšijskog psa, što će kod sagovornika moći da otvori novu temu koja se tiče brojnih problema u vezi sa snom, dok će izjava o nesanici dopunjena bračnim problemima možda biti previše za potencijalnog prijatelja. Ako uspete da odredite pravu meru kada je reč o vašem ličnom životu, to će ljudima pokazati da možete da pokažete svoju ranjivost i da drugi mogu zauzvrat vama da se povere. Upravo ovo međusobno poveravanje predstavlja savršenu osnovu za dalje građenje jedne iskrene veze. Ovo, naravno, može dati rezultate kada se radi o osobama sa kojima želite nešto više od prijateljstva, ali samo kao početak pošto su za stvaranje ozbiljne ljubavne veze potrebni meseci kako bi se proniklo u sve aspekte nečije ličnost, kako one nama prijatne tako i one neprijatne. Ponekad se, ipak, može desiti da sve "klikne" istog trenutka. Pojedina istraživanja pokazala su da osobe koje podele više intimnih detalja na sajtovima za pronalaženje partnera imaju i više uspešnih sastanaka. Bliskost Ponekad se može učiniti da je sudbina umešala svoje prste i podarila vam prezgodnog stranca koji takođe ujutro pije kafu istom kafiću kao i vi, a činjenica da i on živi u blizini dodatno je podgrejala vašu zainteresovanost. Drugi ključan trenutak u stvaranju uspešne veze jeste blizina. Brojne studije pokazale su da prostorna bliskost sa nekim dodatno pojačava želju za stvaranjem veze, bilo prijateljske bilo romantične, što takođe može objasniti neočekivana prijateljstva u brojnim rijaliti programima poput "Velikog brata". Šansa da sa nekim nekoliko puta u toku dana proćaskate i možda podelite neke intimnije detalje iz vaše gživota, može biti pravi put ka ozbiljnom prijateljstvu ili romantičnoj vezi, čak i braku. Ovo, naravno, objašnjava i brojne fantazije o dečku ili devojci iz komšiluka - oni su jednostavno stalno pre vašim očima, što ih vremenom čini poželjnijim. Rezonanca Bliskost predstavlja još jedan deo celokupne slagalice koja je potrebna da se složi ne biste li sa nekim postali srodna duša; u suprotnom većina veza bila bi vezana za ona najbliskija, tačnije za osobe sa kojima provodimo najviše vremena tokom dana - naše kolege (što ipak nije slučaj). Da biste zaista "kliknuli" sa nekim potrebna je i reznonanca, osećaj koji se javlja kada ste potpuno sigurni u sebe i svoje sposobnosti, kada ste opušteni i zadovoljni u svojoj koži. To je trenutak kada pričate vic i znate da će se baš svi nasmejati ili kada pri slušanju muzike gubite svaki osećaj vremena, kada za vas sve jednostavno prestaje da postoji zarad jedne konkretne stvari, a to može biti preslikano i na prijateljstvo - kada osoba sa kojom komunicirate za vas postaje jedina stvar vredna pažnje. Dovoljno je da samo jedna osoba oseti ili pruži rezonancu i vaš sagovornik će takođe biti očaran istim emocijama. Ali sama rezonanca ne može uspeti ako osoba sa kojom pričate apsolutno ne poseduje smisao za humor, interesovanja približna vašim ili dolazi z zemlje koju nikada niste posetili - tu na scenu stupa sličnost, možda i najkrupniji "pazl" celog odnosa. Sličnost Zaboravite na staru izreku "sličnosti se privlače". To će se možda desiti samo u trenutku strasti i na kratak rok dok ne shvatite da više vremena provodite gledajući kazaljke na satu nego što zapravo slušate ono što vam neko govori. Mi smo programirani da u grupi tražimo one koji su poput nas, poput najbližih članova porodice; upravo tim ljudima poklonićemo naše poverenje zbog slične povezanosti. To je jedan od razloga zašto smo spremni da potpunim strancima otkrivamo intimnije detalje našeg života - ne bismo li aktivirali određene sličnosti kod naših sagovornika. Sredina Svi smo čuli brojne priče o bliskim vezama koje su se ostvarile u trenucima kada su, recimo, ljudi bili primorani da budu zajedno usled neke katastrofe ili nesreće. Takvi i slični trenuci, kada ljudi iz istog okruženja imaju i zajednički cilj ili temu, poput nezadovoljnih radnika koji se udružuju ne bi li se suprotstavil šefu, stvaraju najveće šanse za "klikom". Koliko ste samo puta nekoga upitali šta misli o vremenu ili političkoj situaciji u svetu i dobili odgovor koji se poklapao sa vašim mišljenjem i u koliko slučajeva su vam nakon toga ti ljudi postali bliži? "Klik" za sve nas predstavlja duboku i smislenu vezu sa drugim ljudima što u nama izaziva skoro euforično stanje i zauvek menja fundamentalnu prirodu odnosa između ljudi.
