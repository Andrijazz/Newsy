> Izvor: B92
> Datum: sreda 15.12.2010
> Rubrika: život_ljubav
> Naslov: Kako da veza uspe?
> Članak:

Iskoristite moć emocija. Parovi koji se trude i rade na rešavanju problema imaju najuspešnije veze.

Bitlsi su još uvek bili u dvadesetim godinama kada su napisali pesmu "We can work it out" ("Možemo da uspemo"), ali su na neki način razumeli da čak iako rešavanje problema može da bude teško, to je bolje nego da se veza, posao ili prijateljstvo potpuno odbace. 1. Kada ste u ozbiljnoj svađi, probajte da potisnete bes. Ne možete razmišljati logično kada ste ljuti. Ako ne možete da se suzdržite, najbolje je da odložite razgovor dok se ne smirite. 2. Nije stvar u tome ko je u pravu, a ko ne. Ako pokušavate da okrivite svog partnera ili da dokažete da nije u pravu, nećete dobiti odgovor niti postići cilj. Oboje imate odgovornost da vratite vezu na pravi put. 3. Gledajte u dalju budućnost i razgovarajte o tome šta je najbolje za oboje. Ne prihvatajte ništa manje od ravnopravnosti i saznanja da radite pravu stvar za sebe i svog partnera. 4. Budite smireni i ne nabacujte svom partneru prestupe. Ako pažljivo iskažete svoja osećanja, ko god da je od vas pogrešio će mnogo lakše naučiti iz svojih grešaka. 5. Složite se u tome da se ne slažete (ali ne budite neprijatni). Nemojte prihvatiti ništa manje do potpunog razumevanja gledišta svog partnera. Ako odete razočarani, niste rešili svoj problem. Da bi veza uspela, oboje bi trebalo da računate na podršku onog drugog. 6. Uvek nasamo razgovarajte o ozbiljnim temama. Ako imate decu, ne želite da oni "pokupe" negativnu energiju jer to može izazvati osećaj nesigurnosti kod njih. Setite se da vas mogu čuti iza zatvorenih vrata, tako da bi bilo poželjno da utišate ton što je više moguće. 7. Pre nego što donesete odluku o tome kako da rešite problem, razmotrite sve svoje opcije. Ovo zahteva unošenje novih ideja i zajednički trud da bi sa našlo najbolje moguće rešenje. Ako to uradite na pravi način, već ste na dobrom putu da rešite problem. 8. Ne žurite sa zaključcima. Možda nećete biti sposobni da u trenutku nađete najbolje odgovore, pa je možda bolje da prespavate pre nego što odlučite u kom ćete pravcu ići. Ako još uvek ne možete da sastavite misli, ostavite problem po strani i razmotrite ga ponovo za nekoliko dana. 9. Verujte da možete naći rešenje koje će odgovarati oboma. Ako pristupite diskusiji sa optimizmom biće mnogo lakše naći rešenje. 10. Razmislite koliko dobijate svojom odlukom. Razmotrite naglas oko čega ste se složili, možete i napisati ako mislite da će pomoći i pomirite se! Mnogi ljudi izbegavaju teške teme i rešavanje problema razgovorom jer se plaše da će im biti neprijatno. Ali bolje je imati nekoliko neprijatnih trenutaka nego neprijatan život. Istina je da parovi koji žele da razreše probleme i stvari koje ih muče uvek izvuku maksimum jedne veze.
