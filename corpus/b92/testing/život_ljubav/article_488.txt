> Izvor: B92
> Datum: utorak 31.05.2011
> Rubrika: život_ljubav
> Naslov: Kakav ste tip osobe u ljubavnoj vezi?
> Članak:

Da li ste se ikada zapitali zašto postajete nametljivi čim nađete partnera? Ili zašto ne možete dugo da opstanete u vezi? Novo istraživanje pokazuje da je način našeg ponašanja u vezi unapred određen time kakav smo tip osobe u vezi. 

Otkrivanjem da li ste distanciran, uznemiren ili siguran tip, pomoćiće vam da pronađete savršenog partnera i preoblikujete vašu vezu. Svi - bez obzira da li su u svežoj vezi ili su u braku već 40 godina pripadaju u jednu od ove 3 kategorije. Kada otkrijete kom tipu vi pripadate, možete sagledati sopstveno ponašanje i ponašanje osoba oko vas u potpuno novom svetlu. Ako ste sami i tražite ljubav, ovo saznanje će vam pomoći da pronađete odgovarajuću osobu za sebe; ili ako ste već u vezi, sazanaćete zašto se ponašate tako. U oba slučaja, doživećete promenu - na bolje. Kakva smo osoba u vezi bazirano je na činjenici da smo biološki programirani da pronađemo ljubav. Iako živimo u svetu koji nas uči da je nezavisnost dobra stvar, to nikako nije tačno. Ljudi u dobrim vezama, dokazano, žive duže i zdravije. Potreba da budemo blizu nekom posebnom je toliko važna da mozak ima biološki mehanizam, koji se naziva "sistem združivanja" i sastoji se od emocija i ponašanja koje nam omogućavaju da ostanemo blizu naših voljenih. Taj sistem objašnjava zašto dete ili njegova majka postaju uplašeni kada su daleko jedno od drugog, traže se i plaču neutešno sve dok se ponovo ne sretnu. Sistem, takođe, objašnjava i naš način ponašanja u odrasloj vezi. Ali, dok svi mi imamo tu potrebu za vezivanjem, način na koji je pokazujemo se razlikuje. Istraživanja su još 60-ih godina pokazala da su bebe ili sigurne, ili nervozne ili distancirane. Ako mama sigurne bebe napusti prostoriju, ona će početi da plače, ali čim se mama vrati - beba će se smiriti. Nervozna beba će u istoj situaciji biti tužna, ali kada se mama vrati ona će je odgurnuti od sebe i početi da plače. Distancirana beba ponašaće se kao da se ništa nije ni desilo kada mama ode i kada se vrati u sobu. Ali istraživanje je pokazalo da su se u tom trenutku njeni srčani otkucaji i nivo hormona stresa, kortizola, porasli. Novija studija kaže da se odrasli u ljubavnoj vezi ponašaju skoro isto kao i bebe kada ih mame napuste. Kom tipu pripadamo određuje naše reakcije u ljubavnim situacijama. U osnovi, sigurni ljudi se osećaju prijatno u intimnim vezama, topli su i ljudi ih brzo zavole. Nervozni žude za intimnošću, uvek su preokupirani svojim vezama i večito brinu da li ih partneri vole dovoljno. Distancirani tip ljudi, intimnost izjednačavaju sa gubitkom nezavisnosti. Kom tipu vi i pripadate? Nervozni tip Vi volite intimnost, ali se često bojite da vaš partner ne želi toliku bliskost kao i vi. Veze vam oduzimaju mnogo emotivne energije, osetljivi ste na male promene u partnerovom ponašanju i doživljavate ga previše lično. Čim se ne čujete redovno, zabrinete se. Kada osetite da se vaš partner udaljava, svoju nervozu ispoljavate na sledeći način: - Zovete ga, šaljete sms ili e mejl dok čekate da se javi, obilazite njegovo radno mesto u nadi da ćete ga sresti - Kada se javi ili vrati kući kažnjavate ga ignorišući ga, prevrćete očima kada vam se obraća ili napuštate prostoriju - Pretite mu da ćete ga napustiti, a nadate se da će vas on moliti da to ne činite - Pravite ga ljubomornim pričajući mu o drugim muškarcima - I glavni znak da pripade ovom tipu osobe: čak i nagoveštaj nečeg lošeg vas toliko uznemiri da ne možete da se smirite sve dok od partnera ne čujete da je sve u redu sa vašom vezom Distancirani tip Vama je važno da sačuvate svoju nezavisnost i više je volite od intime. Želite da se približite drugima, ali se ne osećate baš prijatno i partnera držite na distanci. Ne brinete da ćete biti odbijeni ili ostavljeni. Trudite se da se ne otvarate suviše partneru i on se zbog toga često žali. U međuljudskim odnosima uvek ste na oprezu. Bilo da ste sami ili u vezi, ljude uvek držite na "sigurnoj" distanci koristeći različite strategije: - Govorite kako niste spremni da se obavežete, ali ste i dalje u vezi, ponekad i godinama - Tražite greške kod partnera: način na koji priča, oblači se itd. - Čeznete za bivšim ili čekate Pravog - Flertujete sa drugima kako biste uneli nesigurnost u vašu vezu - Ne govorite da ga volite - Povlačite se u sebe kada sve ide kako treba - Ulazite u nemoguće veze, na primer sa oženjenim čovekom - Izbegavate fizičku bliskost, ne želite da delite krevet, izbegavate seks... - Ovakvom strategijom osiguravate da osoba koju volite ne ugrozi vašu nezavisnost. Ali na kraju dana, ta "oruđa" vam stoje na putu da budete srećni Siguran tip Vas ljudi jednostavno vole, topla ste osoba i osećate se prijatno u vezi. Uživate u ljubavi bez previše razmišljanja. Držite stvari na vašoj strani, pričate o vašim osećanjima i znate da pročitate partnerove emotivne znake. Delite uspehe i probleme sa partnerom i uvek ste tu za njega kada ste mu potrebni. Vi: - Znate da se raspravljate - tokom svađe niste sebični, ne kažnjavate partnera i brzo zaboravljate - Mentalno ste fleksibilni - voljni za promenu i udovoljavanje partnerovim potrebama - Ne igrate igre i otvoreni ste - Uživate u intimnosti i seksu - Svi možemo puno da naučimo iz vašeg nastupa, ali to ne znači da su sve vaše veze savršene - Možete se naći u lošoj vezi jer često opraštate loše ponašanje i dajete partneru razloga za sumnju Koji tip osobe je vaš partner? Razumevanje ove teorije promeniće način na koji sagledavate ljude u vašem okruženju, ali i način na koji vidite vašeg partnera. Više se nećete pitati: "Zašto me uvek gura od sebe?", umesto toga ćete reći: "Nisam uopšte ja u pitanju, jednostavno ne voli toliku bliskost." Takođe, imaćete manje želje da ulažete vreme i energiju za nekoga ko je loš za vas. Da li vam šalje zbrkane signale? Da li pita kada ćete živeti zajedno, a onda se ponaša kao da nemate zajedničku budućnost? Ako je tako, on je distancirani tip. Ljudi obično otkriju sve o sebi na početku - na vama je samo da držite oči otvorenim. Obratite pažnju na sledeće signale... Nervozan Želi bliskost, ispoljava nesigurnost - brine da ne bude odbijen, nesrećan je kad nije u vezi, igra igrice kako bi zadržao vašu pažnju. Takođe mu je teško da objasni šta nije u redu sa njim. Očekuje od vas da pogađate i sumnja da ste mu neverni. Distanciran: Šalje zbrkane signale u vezi; ceni vašu nezavisnost,obezvređuje vas ili bivše partnerke. Takođe ima strah da ga ne iskoristite; ne govori tačno šta želi i sa njim je teško pričati o vezi. Siguran: Na njega se možete osloniti, donosite zajedno odluke, ima fleksibilan pogled na vašu vezu, komunicira. Spreman je za kompromis, ne plaši se obavezivanja ili zavisnosti i ne igra igrice. Kako da poboljšate vaše veze? Kada shvatite kom tipu osobe pripadate biće vam lakše da shvatite i kakva osoba može da vas usreći. Nemojte se izvinjavati zbog svojih potreba. Nasuprot tome šta neke knjige pišu, nema ničeg lošeg u tome da nosite srce na dlanu i kažete: "Potreban mi je neko ko će biti tu za mene i na koga mogu da se oslonim." Ako ste nervozni ili distancirani tip osobe, postoje stvari koje bi trebalo i ne bi trebalo da radite. Ako ste u vezi, ne brzajte, razmislite malo o mogućim razlozima zbog kojih vam se partner nije javio ili zašto kasni kući. Istraživanja su pokazala da se nervozne i distancirane osobe vrlo privlače, ali se konstantno vrte u začaranom krugu - nervozna osoba pokušava da se približi distanciranoj, dok se ona se trudi da je odgurne od sebe. To ne znači da oni ne mogu da budu srećni zajedno, samo treba da rade na tome. Univerzalno pravilo za ovakav par je da nađu "tampon" osobu. Ako ste nervozni pozovite tu osobu i nju prvo "smarajte" svojim nesigurnostima. Kada ona neko vreme provede sa vama shvatićete da ste preterali i da ne treba da zovete partnera kako biste proverite zašto se ne javlja. Ako ste distancirani tip osobe učite da se ponekad oslanjate na druge, dajte im šansu umesto da im tražite mane. Prestanite da idealizujete bivše partnere i prestanite da čekate pravog. Dozvolite sebi da budete bliski sa nekim. Ako ste tu za vašeg partnera, on će biti mirniji i neće vas toliko zamarati, steći će nezavisnost. I iako svi možemo mnogo toga da naučimo od sigurnih tipova osoba, to ne znači da su njihove veze bez problema. Nekada oni previše opraštaju ili su previše nervozni ili distancirani. Ipak, većinu vremena sigurne osobe imaju magično dejstvo na ostale jer se one ponašaju baš onako kako zabrinti i distancirani žele: tu su kad su im potrebni, prižaju im ljubav i sigurnost, ali ih i puštaju da na miru žive svoj život.
