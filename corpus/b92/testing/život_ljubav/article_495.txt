> Izvor: B92
> Datum: utorak 17.05.2011
> Rubrika: život_ljubav
> Naslov: Kuda idu ostavljene devojke?
> Članak:

Možda ste godinama bili u srećnoj vezi ili braku, ali se dogodilo nešto zbog čega ste odlučili da se rastanete. Kako posle svega ponovo potražiti ljubav? 

Bila je uzbuđena kada je naletela na srednjoškolsku ljubav na zabavi. Od nedavno slobodna, po okončanju jedanaestogodišnje veze, konačno je dobila šansu na tračak romanse i bila ohrabrena time što joj je uzvraćeno. Ostatak noći proveli su flertujući sve dok se njena simpatija nije usudila da je poljubi. Naredne nedelje su se dopisivali i čuli telefonom. Zatim je ugovorila sastanak za vikend i počela da planira šta bi sve mogli da rade. Međutim, on je počeo da se hladi i kratko odgovara na poruke. Pre nego što je shvatila šta se događa, on ju je ostavio. Ovo je klasična priča koja se događa ženama, "sveže" izašlim iz duge veze. Napravila je klasičnu grešku - požurila je. Htela je istu vrstu intime koju je ranije delila sa bivšim dečkom. Mnoge su provele ključne godine u dugim vezama, živele sa momcima u dvadesetim i odjednom ostale same u tridesetim godinama. Druge su razvedene i godinama nisu izlazile sa muškarcima izuzev sa muževima. Za to vreme, mnogo toga se promenilo. Sastanci se ugovaraju preko interneta, neretko i naslepo. Sve je to daleko od nekadašnjih srednjoškolskih veza kakve su se održavale dok su žene tih generacija bile veoma mlade. Za jednu od njih čiji je brak okončan pre dve godine, sve to je previše. "Upoznala sam muža kada sam imala 16 i udala sam se sa 18 godina. Mislila sam da sam našla ljubav svog života, ali se sve to promenilo. Sada sam sredovečna i sama - nešto što nisam ni sanjala da ću postati. Strašno je", očajna je naša sagovornica koju ćemo u daljem tekstu zvati "Marija". "To je kao da ste ponovo krenuli iz početka, ali i mnogo gore jer su svi moji prijatelji u srećnom braku i ja više nemam s kim ni da se viđam. Uz to, čini mi se da se ljudi više ne viđaju na isti način kao ranije. Nisam izlazila s momcima dok sam bila tinejdžerka i nemam ni predstavu kako to da uradim sada", kaže ona. Rešenje njenog problema leži u drugačijoj postavci stvari, jer morate razmišljati drugačije kako bi izgradili samopoštovanje i izašli iz tog stanja. Zahvaljujući internetu, danas je lakše nego ikada pronaći nekoga za izlazak ili dva. Međutim, za ženu kao što je Marija, ispisivanje detalja iz ličnog života za stotine stranaca je potpuno stran princip. "Kada mi je moja ćerka rekla da treba da se ulogujem na sajtove za upoznavanje ljudi, moja prva reakcija bila je: . Zabrinula sam se da se prvi naredni neće pojaviti. Čak sam razmišljala o tome kako će me drugi ljudi gledati i primećivati da sam na prvom sastanku. Prethodna dva partnera sam upoznala preko prijatelja, pa mi ovo nije bio prvi put da izlazim. Uprkos tome, nisam znala kako da se ponašam i šta da radim. Nije mi bilo teško da razgovaram sa strancima - to činim i na poslu. Problem je što je početak veze zapravo igra koju treba znati igrati i što ljudi ne govore odmah sve o sebi. Sada se dopisujem sa trojicom muškaraca. Možda to nekome deluje nepošteno, ali rečeno mi je da to sada svi rade. Znam da to isto rade i oni, pa kako onda da steknem poverenje?", pita se Ivana. Međutim, psiholozi tvrde da treba da nastavite da radite na tome, ma koliko vam bilo teško. Građenje veze je veština i što imate više iskustva, to ćete biti bolji. Morate izaći u surovi svet i nikada ne odustajati. Prvi na kog naletite obično nije pravi i zato morate isprobati nekoliko varijanti. Recimo, kada se dogovarate da se vidite s nekim prvi put, neka dogovor bude fiksan - recite mu da imate obaveza i da se možete videti na samo sat vremena. Taj vremenski period ćete sigurno pregurati. Ne plašite se da mu posle toga saopštite da ste se lepo proveli, ali da mislite da među vama nema hemije. S druge strane, nemojte odmah otpisati nekoga. Ako sumnjate, pružite mu drugu šansu. Posle nekoliko meseci zabavljanja, Marije je imala je nekoliko zabavnih izlazaka i sada joj je mnogo manje neprijatno. "Počela sam da se viđam sa čovekom kog sam upoznala preko prijatelja i za sad nam ide odlično. Ko zna šta će se dalje dešavati, ali ja uživam", iskrena je Marija. Kada ste u dugoj vezi mislite da su svi dobri momci već "ugrabljeni". To sigurno nije istina. Kako ponovo pronaći ljubav? - Izađite napolje: Možda je zastrašujuće, ali to je jedini način da proširite horizonte. Idite na internet, krenite na rekreaciju ili se učlanite u neki klub. Ljubav sigurno nećete pronaći u svojoj sobi. - Osvežite imidž: Pitajte neku dobru drugaricu da oceni vaš stil. Možda vam je potrebna nova frizura ili fina garderoba? Ako želite da se ulogujete na neki sajt za sastanke, zamolite drugaricu da umesto vas odabere vaše najbolje fotografije. - Naučite da flertujete: Godine u istoj vezi verovatno znače da ste prestali da vežbate ovu veoma bitnu veštinu. Zapitkujte ljude i slobodno im dajte poneki kompliment. - Ne budite probirljivi: Sve dok vaš potencijalni izabranik odgovara na bar tri vaša kriterujuma, (recimo, smisao za humor, inteligencija i slična interesovanja) nemojte ga olako otpisati. Niko nije savršen, pa ni vi. S druge strane, nemojte izlaziti s nekim samo da ne biste povredili njegova osećanja.
