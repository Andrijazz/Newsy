> Izvor: B92
> Datum: utorak 14.12.2010
> Rubrika: život_ljubav
> Naslov: I pametni prave glupe greške u vezama
> Članak:

O čemu sam razmišljala, odakle mi ideja da uopšte izađem sa njim? Većina nas je sebi postavila slično pitanje barem jednom u životu. Ponekad je ovo indikator patološke veze a ponekad se samo zavaravamo i gubimo sklonost da razumno zaključujemo.

1. Međusobno se lažemo Kada nam se neko dopadne trudimo se da ponesemo ulogu malo bolje verzije sebe jer, prirodno, želimo da se i mi toj osobi dopadnemo. Ovu sklonost je potvrdilo i jedno istraživanje. Naime, pokazalo se da svi pomalo lažemo kada smo u takvim situacijama. Muškarci najviše vole da preteraju sa informacijom o visini i prihodima, dok žene vole da umanje težinu i godine. Ako su u svežoj vezi, vole da izmisle broj ljubavnika ali i da prećute svoje odgovornosti u prekidu prethodne veze. Sastavni deo ljubavne jeste igre to "šminkanje" informacija o sebi, i to rade obe strane. Međutim, kada prođe nekoliko nedelja ili meseci, većina dospe u o-čemu-sam-mislio/la fazu jer se vrlo jasno vide razlike između predstave i stvarne slike osobe. Ko smo zaista i kako se predstavljamo drugima? Koliko naše pozorište ima zaista sličnosti sa tim ko smo van pozornice? 2. Lažemo sebe Više od 50% nas misli da smo bolji od drugih u gotovo bilo čemu. Na primer, 95% nasumice izabranih profesora smatra da je njihov način predavanja bolji od prosečnog i 80% isto tako nasumice ispitanih vozača smatra da vozi bolje od prosečnog vozača. Ovo je, razume se, nemoguće jer je taj spomenuti prosek ona tačka ispod koje polovina ispitanika pada. Nalik imaginarnom, utopijskom gradu Lejk Vobegonu gde su sve žene jake, svi muškarci izgledaju sjajno a sva deca su natprosečna - mislimo da smo malo bar bolji od ostalih i s tim u vezi, tražimo boljeg partnera ili nismo zadovoljni onim koga imamo. Pod ruku s tim što mislimo da smo bolji, nakon raskida sagledavamo uglavnom mane bivšeg partnera a ne svoje (osim u slučaju kada nam je izuzetno nisko samopouzdanje). Da bi stvar bila još gora, prijatelji i porodica samo pojačavaju iluziju. Misleći da daju podršku, ubeđuju nas da smo savršeni i da "ionako zaslužujemo boljeg/u". Da bismo sagledali sebe u pravom svetlu potrebno je da za mišljenje pitamo nekoga ko je zaista iskren i ko nam želi samo najbolje, bukvalno. Dajte toj osobi do znanja da ste spremni da primite svaku kritiku. Trik: neki prijatelji ili članovi porodice otkrivaju više o sebi nego o vama dok vam daju mišljenje. Ako prikupite dovoljno informacija uvidećete i neke karakteristike koje je teško tek tako otpisati. 3. Biramo lošu hranu i loše partnere kada smo željni Sva hrana u prodavnici ili na švedskom stolu izgleda mnogo primamljivije i zavodljivije ako ste baš gladni. Takođe, svaki mladić i devojka u baru izgledaju mnogo privlačniji i seksepilniji ako ste dugo sami. Ako sami sebi nametnete ograničenje u vidu odlazaka na "ljudski švedski sto" (barovi, diskoteke...) nakon dugog odsustva sa scene, možete sprečiti pogrešne izbore zbog kojih ćete kasnije žaliti. Ako već idete negde, neka to budu mesta sa poznatim ljudima, krug bliskih prijatelja, nemojte piti previše i kontrolišite se. Takođe, ovo vam može biti odlična kočnica za nove seksualne avanture, čak i ako mislite da je novi potencijalni partner savršen. 4. Naše viđenje sadašnjosti je pomutilo predviđanja za budućnost Sprovedeno je zanimljivo istraživanje: studenti su upitani koliko misle da im se jede čips koji je stavljen ispred njih. Zatim su pojeli čips i ocenili koliko im se zaista dopao. U drugoj sobi su se nalazili studenti pred kojima je bila čokolada dok je u trećoj sobi studentima data sardina, kao najnepoželjnija hrana u ispitivanju. Studenti u sobi sa sardinom su ocenili da bi mnogo više voleli čips od onih u sobi sa čokoladom. Naučnici su zaključili da smo različito uslovljeni u procesu predviđanja. Precenjujemo samu mogućnost da mislimo o onome što nismo dobili dok nešto već posedujemo. Istovetni kontekstualni poremećaj i afektivno predviđanje se uviđa ako posmatramo prostoriju u kojoj se nalaze samci i samice dok odlučujemo da li da izađemo sa osobom koja nam je prišla. U sobi prepunoj sardina, devojka sa kojom pričate će vam izgledati mnogo lepše nego što zaista jeste i to će vas eventualno dovesti do pitanja "O čemu li sam mislio?" samo malo kasnije. Nemojte se mrzeti jer ste donosili neke nejasne ili "glupave" odluke u vezama. Sve je to u opisu ljudskog bića, ali imajte ovih nekoliko dokaza na pameti, možda vam pomogne da iskobeljate iz upravo takvih odluka. 
