> Izvor: B92
> Datum: utorak 22.02.2011
> Rubrika: život_ljubav
> Naslov: Kako da prepoznate onu pravu?
> Članak:

Nikada ne možemo sa sigurnošću tvrditi da u potpunosti poznajemo neku osobu. I supružnici koji su godinama u braku mogu ponekad da iznenade jedno drugo, a kamoli vaša novopečena devojka vas. Ipak, postoje mali trikovi za prepoznavanje prvih simptoma da je osoba sa kojom ste "ona prava". 

Čitajte joj pokrete Oko 90 odsto primene zakona podrazumeva analiziranje neverbalnog govora. Možete komotno iskoristiti neke od tih veština da otkrijete neželjeno ponašanje kod žene. Zato je pažljivo slušajte dok govori i obratite pažnju na sve sitnice u njenom ponašanju. Osmeh koji "ubija" Nemojte očekivati da je žena simpatična i fina samo zato što se osmehuje. Neki ženski osmesi mogu biti znak visokog nivoa testosterona. Izbegavajte žene sa tankim smeškom sa niskom aktivnošću mišića oko obraza ili usta. U suprotnom, imaćete partnerku koja je veoma agresivna i dominantna. Tražite osobe koje se široko osmehuju tako da im se fine bore prave sve do uglova očiju. Gde sedi? Mesto koje žena odabere u kafiću ili restoranu mnogo govori o njenom karakteru. Neko ko bira mesto na sredini prostorije je samouveren, nekad i do tačke narcisoidnosti. Dominantne, ali duboko u sebi, nervozne žene sede leđima okrenutim zidu. Preporučuju se žene koje sede okrenute ka vratima, ali pritom obraćaju pažnju na svakog ko im se pristojno obrati. Jedan lakat lagano oslonjen na sto upućuje na samopouzdanje, ali i aroganciju. Godine su ipak važne Ako ima 37 godina (ili toliko treba da napuni) dobro vodite računa. Istraživanje je pokazalo da žene u tom razdoblju najčešće imaju krizu srednjih godina. Tada njen život postaje veoma težak. Oseća potrebu da formira porodicu, ali pritisak na poslu i briga o finansijama sprečavaju je da pređe na sledeći životni nivo. Ono si što jedeš Devojke koje jedu salatu pred vama suviše brinu o utisku koji ostavljaju na druge i nisu potpuno iskrene. Nedavna kanadska studija otkrila je da način na koji žene jedu pred muškarcima predstavlja njihov način da ih impresioniraju. Salata treba da kaže o njoj da je lepa, atraktivna i brine o sebi. Međutim, čim dođe kući, poješće barem dva parčeta torte i krcat sendvič. Ljubav iz autobusa Čuvajte se devojaka koje biraju da sede do prolaza u autobusu i izbegavaju da sednu do prozora. To pokazuje egocentrizam i izolovanje od ostatka sveta. Kada se žena izdigne izvan situacije bez brige o drugima, to pokazuje da lako menja emocije. Tražite devojku koja sedi oko sredine autobusa na sedištu do prozora. Zverske kandže Neka su vam nebesa u pomoći ako vaša izabranica ima duge, veštačke nokte. Oni su znak visokog statusa i bogatstva, ali i toga da vaša dama ne želi ništa da radi. Drugim rečima, ona je veoma teška za održavanje. Ništa bolje nećete proći ako vaša dama ima "pojedene" male nokte. To pokazuje nečiju potisnutu agresivnost. Lice je najvažnije Proverite kako izgleda čelo i gornja usna vaše lepše polovine - to je pogled u njen mozak. Ako ima brazdu među obrvama, to je siguran znak da je podložna stresu. Ako ima linije na mestu gde se usta skupljaju, to dokazuje da se lako ljuti i nikad nije dovoljno srećna. Nisu sve linije loše. Linije oko spoljne ivice oka su znak veoma tople osobe. Vrat kao detektor laži Jedna od najvažnijih stvari koju posmatraju detektivi u ispitivanju svedoka je koliko često dodiruju vrat. Što češće dodiruje grlo, to je sigurnije da je nervozna i da krije nešto. Kako prekršta noge? Proverite kako prekršta noge. Ako su obmotane jedna oko druge, nema mnogo samopouzdanja i paranoična je. Suprotno se odnosi na žene koje prekrštaju noge tako da jednim stopalom stalno cupkaju - to je znak arogancije i nestrpljenja. Umesto njih, posmatrajte devojku koja drži noge prekrštene u butinama, ali donju nogu drži opušteno. Nije stidljiva, nego joj se ne sviđate Ako ona tokom razgovora skreće pogled i igra se sa stvarima na stolu ispred vas, nemojte misliti da je stidljiva i povučena. Prava istina je da nije zainteresovana za vas. Njeno telo govori da je iritirana i želi da pobegne. Ako nije usredsređena, nije zainteresovana.
