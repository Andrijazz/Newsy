> Izvor: B92
> Datum: petak 10.09.2010
> Rubrika: život_ljubav
> Naslov: Zašto žene varaju?
> Članak:

Koji su razlozi za žensko neverstvo? I zašto ne možete da otkrijete kada one varaju... sve dok ne bude suviše kasno!

To rade i mame kojima je dosadno i "domaćice u depresiji" i glamurozne slavne ličnosti... u poslednje vreme svi pričaju o ženskom neverstvu. Često se kaže da muškarci varaju radi seksa, dok žene varaju zbog ljubavi. Uopšteno govoreći, muškarci mogu lako da odvoje seks i emocije, dok žene uglavnom moraju da osete emocionalnu vezu sa nekom osobom pre nego što osete želju za seksom. Bez ovih "mrskih" emocija koje stoje ženama na putu, muškarac će mnogo lakše da se uvali u nevolju (naročito kada konzumira i alkohol i kočnice popuste). U stvari, u najnovijem istraživanju muškaraci koji su varali svoje žene ili devojke u većini slučajeva nemaju želju da završe svoju prvobitnu vezu. Mnogi sebe opisuju sebe kao srećno oženjene i zadovoljni su svojim seksualnim životom. Sa njihove tačke gledišta, varanje je isključivo korišćenje prilike - pogrešno mesto, pogrešno vreme. Ne može se reći da muškarci ne varaju zbog toga što su nesrećni, iz dosade ili zato što traže emotivnu povezanost koju više ne osećaju sa partnerkom, ali uglavnom nije tako: ponašaju su u skladu sa svojim nagonom, a ne razumom. Zapravo, veće su šanse da će par ostati zajedno i izgladiti odnose kada muškarac vara, nego kada to radi žena. Ovo je delom i zbog toga što u našem društvu još uvek važe dupli standardi - "momci su takvi kakvi su", a za žensku neveru postoji mnogo manje tolerancije. Jedan od razloga je i taj što, kada žena fizički prevari svog partnera sa drugim muškarcem, ona je emocionalno već završila svoju prethodnu vezu. Svakako, neke žene varaju i radi seksa, ali većina njih to radi jer dobija novu šansu za ljubav, potvrđuje sebi da je njihova prethodna veza stvarno završena. Žena koja vara je često ona koja ne želi da se stvari poprave. Već je uložila svoje vreme i trud i dosta joj je. Suviše je kasno za bilo šta. Evo nekih od znakova da žena vara ili razmišlja o tome: - Ne zanima je više toliko gde njen partner ide i kada se vraća; - Sređuje se za posao ali izgleda da je ne zanima da li je partner smatra privlačnom; - Manje je zainteresovana za seks sa partnerom; - Menja raspored i provodi više vremena na poslu; - Izgleda srećno, osim kada je u blizini partnera; - Manje je tolerantna prema partnerovim prijateljima i porodici; - Postoje nerazrešeni problem u vezi koji su ili ignorisani ili rešeni na način koji njoj ne odgovara; - U braku je gde su deca u centru pažnje, roditeljstvo je glavna obaveza, a zanemaruje se odnos muža i žene, sa malo prilika za romantične trenutke i vremena koje provode nasamo. Ne postoji mnogo studija o ženskoj neveri, ali može se reći da ona postaje sve češća, naročito među ženama koje imaju sopstvenu karijeru i finansijski su nezavisne. Drugi razlog za neveru je i internet. Nevera u krevetu često počinje kao nevera u glavi, a digitalne tehnologije nude obilje prilika za razne emotivne (i uzbudljive) kontakte: povratak bivšeg, flertovanje na radnom mestu, prijateljstva na Fejsbuku koja prerastu u nešto više. Mislte da vas vaša žena nikad neće prevariti? Razmislite opet. Kada se muškarci naljute zbog nečeg, oni pucaju na sve strane, ali žene se često zatvore u sebe i nagomilavaju svoje emocije - tako da čak ni ne možete znati da postoji problem u vašoj vezi dok ne bude suviše kasno. Kako kaže Helen E. Fišer, profesor i istraživač na katedri za antropologiju na Univerzitetu Ratgers: "Muškarci žele da misle da žene ne varaju. I žene hoće da oni to misle pa tako svi igraju male psihološke igre."
