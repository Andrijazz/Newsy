> Izvor: B92
> Datum: četvrtak 27.01.2011
> Rubrika: život_ljubav
> Naslov: Šta nauka kaže o ljubavi
> Članak:

Rumeni obrazi, ubrzan ritam srca i znoj na rukama neki su od pokazatelja zaljubljenosti. Međutim, unutar organizma događa se prava hormonska nepogoda koja je jasan znak da je Kupidon odapeo svoju strelu.

Kupidonova hemija Kada je reč o ljubavi, mi smo u milosti i nemilosti biohemije. Jedna od najpoznatijih naučnica na ovom polju je Helen Fišer sa Rudžers Univerziteta u Nju Džersiju. Ona smatra da se ljudi zaljubljuju u tri faze i svaka od njih uključuje različit "koktel" hemikalija. Tri faze zaljubljivanja Faza 1: Požuda Požudu izazivaju seksualni hormoni testosteron i estrogen. Testosteron nije rezervisan isključivo za muškarce - igra veliku ulogu u libidu kod žene. Ovaj hormon će vas naterati da tražite partnera. Faza: Privlačnost Ovo je faza kada vas zaljubljenost obuzima. Tada nećete misliti ni na šta drugo osim na osobu koja vas je osvojila, dok neki odu toliko daleko da izgube apetit, ne mogu da spavaju, provode sate u sanjarenju o novoj ljubavi... U fazi privlačnosti, grupa neurotransmitera koji se nazivaju monoaminima igra najznačajniju ulogu: Dopamin - Aktivira ga i upotreba kokaina i nikotina, dakle, ima sličan efekat kao zavisnost od ovih supstanci. Norepinefrin - Takođe poznat i kao adrenalin. Izaziva znojenje i ubrzavanje rada srca. Serotonin - Jedna od najvažnijih hemikalija za zaljubljivanje koja nas čini privremeno neuračunljivima. Faza 3: Vezivanje Ova faza omogućava da vaša veza traje, jer ljudi ne mogu ostati zauvek u fazi privlačnosti. Vezivanje je dugoročna posvećenost i spona koja povezuje parove naročito kada požele da imaju decu. Dva hormona su izuzetno važna za ovu fazu: Oksitocin - Proizvodi ga hipotalamus tokom rađanja deteta i omogućava lučenje mlečnih žlezda. Zahvaljujući njemu postoji tako snažna povezanost između majke i deteta. Luči se i u toku orgazma što omogućava da dvoje odraslih ljudi postanu bliski. Po ovoj teoriji, što par više upražnjava seks, to će biti više povezan. Vazopresin - Još jedna važna supstanca koja omogućava dugoročnu posvećenost jednoj osobi. Važan je za kontrolu rada bubrega, ali je njegova odgovornost za vezivanje među partnerima otkrivena tek nakon posmatranja prerijskih voluharica, vrste glodara koja je mongamna. Živahne voluharice U društvu prerijskih voluharica, seks je uvertira za dugoročno vezivanje mužjaka i ženke. Ispostavilo se da voluharice mnogo više uživaju u seksu nego što je to potrebno za reprodukciju. U jednom eksperimentu, muške voluharice su dobile lek koji suzbija efekte vazopresina. Rezultat je bio trenutno slabljenje interesovanja za partnera. Potraga za genima Kada treba da odaberemo partnera da li smo u milosti svoje podsvesti? Naučnici koji istražuju nauku o privlačnosti u sklopu evolucione teorije pokušavaju da objasne na osnovu čega čovek bira partnere. Izgleda da je u našem je interesu da odaberemo partnera sa najboljim mogućim genima, jer onda možemo da omogućimo svom potomstvu zdrav život. Oni će onda "dobre" gene dalje prenositi budućim generacijama.
