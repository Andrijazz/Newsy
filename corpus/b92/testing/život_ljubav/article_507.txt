> Izvor: B92
> Datum: sreda 16.02.2011
> Rubrika: život_ljubav
> Naslov: Gde leži ključ prave ljubavi?
> Članak:

Od čitanja misli na sastanku do podešavanja psihičkog alarma - kako možete koristiti svoje šesto čulo da pronađete pravog muškarca... 

Da li ste siti traženja ljubavi na pogrešnim mestima? Vreme da se okrenete svojoj intuiciji. Možda je razlog zbog čega toliko teško nalazimo pravog partnera to što ignorišemo svoje instikte. Okrenuli smo leđa svojoj unutršnjoj mudrosti i slušali šta nam ljudi govore umesto da koristimo svoje šesto čulo. Rezultati su konfuzija i slomljeno srce. Možda mislite da je ljubav komplikovana, ali videćete da je lako kada koristite svoje instikte. Evo šta bi trebalo da uradite da biste bili u dodiru sa svojom intuicijom i moćićete da čitate misli i proverite ko je gospodin Pravi a ko Pogrešni i nađete savršenog partnera za vas. Vaše tajne moći Da li znate da možete da čitate misli? Svi imamo moć intuicije. Svi imamo osećanja prema ljudima koji su dobri prema nama, ali ipak možemo da ukažemo na to zašto se osećamo baš tako. Često znamo kada nas partner laže, čak i kada je sva logika na suprotnoj strani. Problemi nastaju kada odlučimo da ignorišemo ova osećanja. "Znala sam da nešto nije u redu, rekla je jedna klijentkinja svom psihijatru, mesec dana nakon što je njen partner otišao sa njenom najboljom prijateljicom. "Ali nadala sam se najboljem." Da je samo poslušala svoj unutrašnji glas. Kako pokrenuti intuiciju? Često su naše misli okupirane dnevnim obavezama, brigama i problemima. Kada su naše misli ovako zauzete, mi smo daleko od naše intuicije i, kao rezultat toga, donosimo loše odluke, naročito kada se radi o vezama. Zato odvojite pola sata dnevno da biste raščistili svoj um. Isključite radio, TV i mobilni telefon, zatvorite oči i oslobodite se suvišnih misli i briga. Misli se da intucija dolazi iz smirenosti, ali takođe bi trebalo da primetite znake koje vam svet šalje. Sedam pravila intuicije Prvo pravilo: verujte u sebe Onog trenutka kada počnete da sumnjate u sebe, vaša intuicija prestaje da komunicira sa vama. Pravilo broj dva: opustite se Um mora biti miran da bi do njega došla prava energija. Pravilo broj tri: slušajte svoje snove Intuitivne misli nam često dolaze u snovima. Dakle, kada se probudite, zabeležite što više detalja koje ste zapamtili, što će vam pomoći da učinite jasnijim ono što vam snovi poručuju. Četvrto pravilo: pratite slučajnosti Ukoliko naletite na starog prijatelja, ostanite u kontaktu s njim. Univerzum pokušava da vam šalje poruku - neka vaša intuicija bude vodič. Peto pravilo: ne ignorišite svoja osećanja Ne pokušavajte da potisnete negativna osećanja tako što ćete pojesti čokoladicu. Umesto što grickate da biste se osećali bolje, suočite se s onim što vas čini nesrećnim. Šesto pravilo: obratite pažnju na svoje telo Koliko puta ste čuli da neko kaže nešto poput: "Muka mi je od njega?" Poslušajte šta vam govori vaše telo. Sedmo pravilo: vežba Niko ne bi izašao na ispit bez učenja. Isto je i sa intuicijom; koristite je svakog dana da biste izgradili svoju moć. Pokušajte da shvatite svoje prethodne veze Ljubavni ciklusi Da li shvatate zbog čega su se vaše prethodne veze završile? Postoje osobe koje doživljavaju iste loše veze iznova i iznova. Partneri se menjaju ali veze su im iste. Evo pet negativnih ljubavnih ciklusa koji se najčešće stalno ponavljaju: Nikad ne doživite prvih nekoliko sastanaka On živi sa bivšom Prestaje da vas zove Vara vas Nikad nije dovoljno dobar za vas Ne ignorišite znake koje vam psiha šalje Preuzmite odgovornost za prošle veze da ne biste ostali zaglavljeni sa lošim osećajima. Koje znake upozorenja ste ignorisali u vezi? Da li ste ikad izvrteli situacije u glavi nakon završetka veze i rekli sebi: "Znala sam da nešto nije u redu kad je to rekao"? To je taj unutrašnji alarm. Analizirajte svoje prošle dve veze ili sastanke i vidite kako možete da otkrijete alarm. Napišite tri ili četiri strane o svakoj od njih, od toga kako ste se sreli do samog kraja. Sada, dobro pogledajte šta ste napisali i proverite koje ste to znake ignorisali. Da li ste ikada pričali o njegovoj bivšoj devojci i, ukoliko jeste, kako ste se tada osećali? Da li se nekad desilo da otkaže sastanak a ne objasni zašto je to uradio. Koje su to situacije davale ralog za uzbunu a vi ste odlučili da pređete preko njih? Videćete da je postojao bar jedan znak upozorenja, a najverovatnije pet ili šest. Ovo je važan deo: učite iz ovih veza. Pazite na to u sledećoj vezi. Postavljanje bolnih pitanja Zapitajte se zašto tražite ovakvu vrstu veze? Može biti bolno, ali stvar je u tome da preuzmete odgovornost da biste mogli da nastavite dalje. Ukoliko nikada ne možete da izađete na više sastanaka, da li to je zbog toga što birate partnere koji vam ne odgovaraju? I ako jeste tako, zbog čega to radite? Ukoliko nastavljate da viđate momke koji sa sobom "vuku" bivše, to je možda zbog toga što ne mislite da zaslužujete muškarca sa raščišćenom situacijom? A ako vam nikad nijedan muškarac nije dovoljno dobar, da li je to zbog loše veze ili vas je komplikovana porodična situacija zaplašila do te mere da se plašite da ćete biti povređeni? Najveća kočnica u nalaženju prave ljubavi je samopouzdanje. Okrenite se ka višem nivu svesti da biste mogli da nađete svoje samopouzdanje, sreću i ljubav prema sebi. Pronađite srodnu dušu Kada ste pomirili sa svojom prošlošću, vreme je da pogledate u budućnost. Vrlo malo osoba izdvaja vreme da bi razmšljalo i shvatilo ko bi mogao da bude njihov pravi partner. Moć broja 100 Ovo je prishičko sredstvo koje može da vam pomogne da pronađete savršenog partnera. Uzmite parče papira i zapišite bar 100 stvari koje biste voleli da ima vaš budući partner. Možete da uključite i osobine kao što su "voli da gleda tu i tu seriju" i "može da vozi bicikl bez ruku." Napišite samo pozitivne rečenice. Jednom kada ste zabeležili osobine koji vam se dopadaju, imaćete pred sobom sliku osobe s kojom ćete želeti da provedete svoj život. Verovali ili ne, ova osoba postoji i tu je negde. Vaša srodna duša može biti neko nov ili stari prijatelj koji se vraća u vaš život baš u pravom trenutku. Sastanci Čitanje misli Osećanja su glasnici intuicije. Obratite pažnju na to kako se osećate dok provodite vreme sa novom osobom koja vam se dopada. Većina ljudi je malo nervozno kada ide na sastanak, naročito ukoliko im se neko zaista dopada, i to je u redu. Ali da li osećate još nešto? Sreću? Prijatnost ili neprijatnost? Neuobičajeni nivo nervoze? Kako da prepoznate pogrešnog? Možete upoznati osobe koje nisu baš dobar "materijal" za veze - biće vam potrebna intuicija da biste otkrili muškarca koji nije onakav kakvim se predstavlja. Postoje tri vrste pogrešnih muškaraca: oženjen, igrač i onaj koji se plaši vezivanja. Svaki nosi sopstvene rane znake upozorenja. Ukoliko ne može da se viđa sa vama vikendom da li je oženjen? Ukoliko govori šarmatne stvari ali njegova dela govore da mu uopšte nije stalo - da li samo igra igru? Obratite pažnju na ove znake. Kako da prepoznate pravog? Kada prođete prvih nekoliko sastanaka, kako da znate da će veza potrajati? Vaša intuicija ima poseban način da vam pokaže do čega je muškarcu zaista stalo. Postoje mnogi znaci ljubavi - može izabrati mesta za sastanke koji se poklapaju sa vašim ukusom, ali najčešće je to sam osećaj. Osećaćete se toplo, zadovoljno, posebno i sigurno. Ukoliko upotrebite moć intuicije biće to siguran put ka pravoj ljubavi.
