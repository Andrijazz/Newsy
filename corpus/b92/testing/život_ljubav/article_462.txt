> Izvor: B92
> Datum: petak 29.07.2011
> Rubrika: život_ljubav
> Naslov: Da li postoji ljubav na drugi pogled?
> Članak:

Mediji nas sa svih strana zatrpavaju idejom o ljubavi na prvi pogled. Naučeni smo da očekujemo udar munje koji će nam promeniti život. Dok retki u nekom trenutku dožive ovakvu priču, ostalima ostaje da veruju da stvari ipak mogu biti i malo drugačije.

Ako se mogućnost za novu ljubav pojavi neprimetno, bez vatre, većina ljudi će se zapitati šta nije u redu. Ili, još gore, pomisliće da to ipak nije "to" i propustiti "brod", dok čekaju da naiđe "romantični voz". Prava istina je da ljubav ne mora da bude iznenadna, najčešće se i rađa polako. Ljubav na drugi pogled možda nije nešto zbog čega padamo na teme, ali je stvar koja verovatnije ima završetak "živeli su srećno do kraja života". Prijateljstvo je osnov svega Najveći strah onih koji su doživeli da ih pogodi ljubav na prvi pogled jeste šta će se dogoditi kada nestane to početno uzbuđenje i zaljubljenost. U situaciji kada se postepeno zaljubljujete i upoznajete tu osobu, ne može se desiti da imate slične sumnje. Ako ste pre ljubavi bili dobri prijatelji, nema razloga da tako i ne ostane. Prijateljstvo je osnov svake veze na duže staze. Ne pobeđuje brzina, već upornost Neke ljubavi na prvi pogled kratko traju - s obzirom na "visoki napon" koji vas prati od samog početka, može se desiti da u nekom trenutku jednostavno sagorite. Filmske romanse su veoma iscrpljujuće, i fizički i emocionalno. Pre ili kasnije moraćete da se prilagodite svakodnevnom životu. Veze koje se događaju spontano i postepeno pružiće vam mnogo veći osećaj sigurnosti. Neki izvrsni ljudi ne umeju da ostave i podjednako izvrstan prvi utisak Naša kultura slavi one koji su duhoviti i zabavni, šarmantni i privlačni. Oni koji umeju da se dopadnu privlače pažnju gde god da se pojave, dok mirnije i povučenije osobe uglavnom prolaze neprimećeno. Ipak, neki od osnovnih kvaliteta koji doprinose stabilnoj vezi nisu stvari koje nas odmah impresioniraju. 
