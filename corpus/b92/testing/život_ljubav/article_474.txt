> Izvor: B92
> Datum: sreda 29.06.2011
> Rubrika: život_ljubav
> Naslov: Najbolja i najgora zanimanja za ljubav
> Članak:

Postoji li zanimanje koje vam garantuje pronalaženje ljubavi? Verovatno ne, ali istraživanja pokazuju da neke profesije mogu delovati kao pravi afrodizijak na suprotan pol, dok ih druge odbijaju.

Ovo su najbolji poslovi za pronalaženje nove ljubavi: 1. Finansijski savetnik Ovo je jedan od najboljih poslova u kojima dominiraju muškarci. Dugo radno vreme znači da ćete imati vremena da se vežete za kolege, a među njima pronađete i novu ljubav. Smatra se jednim od 25 najboljih društvenih poslova, jer pruža mogućnost interakcije s novim ljudima. Međutim, ubrzan tempo može biti veoma loš za vaše zdravlje i negativno uticati na vezu. 2. Organi reda i mira Jedan od najopasnijih poslova. Visok rizik s kojim se suočavaju zaposleni može izazvati nešto veću potrebu za vezivanjem. Takođe, uniformisana lica su veoma popularna među ženama Međutim, stres je stalno prisutan i može loše uticaniti na vezu na duge staze. 3. IT sektor Atmosfera je neformalna, pa su uposlenici na ovakvim radnim mestima veoma poželjni za veze, jer su neposredni i opušteni. Problem je što radno vreme obično nije fiksno, pa kada uđete u vezu s osobom zaposlenom u IT sektoru, računajte da ćete morati često da budete sami. Neki misle i da su introvertni, ali to nije slučaj sa svim IT magovima. 4. Zdravstveni radnici To je jedno od 25 najboljih zanimanja. Budući da je radno vreme dugo, a priroda posla zasnovana na saradnji, nije retkost da se zaposleni vežu jedni za druge i na "manje poslovan" način. Kao i sa prethodnim zanimanjima, problem može biti dugo i naporno radno vreme, kao i velike količine stresa. 5. Mediji i izdavaštvo Zahvaljujući opuštenoj atmosferi i dugom radnom vremenu, romanse nisu retke u medijima i izdavačkoj industriji. Muškarci zaposleni u ovom sektoru, nemaju mnogo konkurencije, jer tu dominiraju žene. Ne očajavajte ako nemate dovoljno slobodnog vremena, jer vas ljubav obično čeka na radnom mestu, poslovnim putovanjima i proslavama u firmi.

Osvrnućemo se na pet najboljih zanimanja za opstanak ljubavi između partnera. 1. Psiholozi Visoka plata, izuzetne veštine komunikacije i dobro poznavanje ljudskih emocija i psihe, razlog su zbog kog se psiholozi nalaze na vrhu ove liste. Negativna strana veze sa osobom koja se bavi ovakvim poslom je to što će uvek pokušavati da vas analizira i pronalazi razloge za vaše postupanje. Međutim, možete se opustiti, jer će psiholog rešiti probleme u vašoj vezi već u samom začetku i budite sigurni da će uvek biti iskren prema vama. 2. Optometrija Optometrija garantuje veliku zaradu, uz relativno mali broj radnih sati. Posao je relativno oslobođen stresa, a uposlenici su potpuno posvećeni vezi i porodici. 3. Administracija Osobe zaposlene u administraciji obično imaju veoma snažan karakter i osećaj posedovanja moći. To znači da su samouverene, bro plaćene i uz to imaju fiksno radno vreme. Međutim, možda ćete imati malo više problema sa njegovom ili njenom sujetom. Zato od početka radite na tome da uspostavite jednakost u vezi 4. Fitnes instruktori U ovom poslu nema stresa, ali zato ima dobre zarade. Studije su pokazale da su fitnes instruktori veoma dobri partneri za dugoročno vezivanje. Takođe, možete biti sigurni da ćete pored sebe imati atraktivnu osobu koja brine o svom izgledu. 5. Vazduhoplovstvo Piloti su oduvek bili izuzetno privlačni ženama. Budući da moraju biti odličnog zdravlja i kondicije, znajte da ćete pored sebe uvek imati negovanu osobu. Međutim, konkurencija je velika, a radno vreme dugo. Ako vam njegove visoke plate ne mogu kompenzovati njegovo prisustvo, možda je bolje da odustanete od ljubavi s pilotom. Slede najgore karijere za ljubav: 1. Novinarstvo Na ovom poslu nikada nije dosadno, ali je zato izuzetno stresno i zahteva celodnevni angažman. Život novinara nije lak jer uvek moraju biti u pripravnosti. Oni praktično nemaju radno vreme, jer su od jutra do mraka na raspolaganju svojoj firmi. Uz sve to, novinarstvo spada u poslove visokog rizika, što nipošto ne doprinosi planovima o porodici i dugoročnoj vezi. 2. Preduzetništvo Novac nije problem u vezi sa preduzetnikom. Međutim, računajte da će posao često biti prekovremen, a osoba koja se samostalno bavi biznisom pod stresom. Preduzetnici su navikli da odlučuju sami, pa možete lako doći u sukob u rešavanju nekih problema. Ako radite zajedno, situacija se dodatno pogoršava jer ste konstantno upućeni na jednu osobu i ne možete da izdvojite vreme samo za sebe. 3. Zdravstveni radnici Ako ste u vezi sa zdravstvenim radnikom, a sami niste iz te branše, saznaćete koliko teško može biti očuvati emocionalnu harmoniju. Osoba zaposlena u zdravstvenim institucijama radi prekovremeno i na poziv, što joj ne ostavlja dovoljno vremena za porodične aktivnosti i romansu. Budući da je stalno pod stresom, može psihički i emocionalno da "sagori" i ne ostavi dovoljno prostora za rešavanje eventualnih problema u vezi. 4. Nekretnine Iako je ovaj posao popularan među onim ljudima koji traže dodatnu zaradu, možda je i najstresniji. Svi prihodi zavise od učinka, jer agent sam pronalazi nove klijente. Finansijski stres može mnogo narušiti vašu ljubav i planove za budućnost. 5. Advokati Imaju visoke plate, tako da nećete imati finansijskih problema. Međutim, advokati i sudije posle dugog i zahtevnog školovanja, a zatim mukotrpnog prekovremenog rada nisu imali dovoljno vremena da izgrade svoj privatan život. Advokat je većinu života proveo u statusu solo, pa mu i sam proces privikavanja na vezu može teško pasti. Pored njega ćete se osećati zanemareno, jer on uvek ima brige oko posla. 
