> Izvor: B92
> Datum: sreda 15.06.2011
> Rubrika: život_ljubav
> Naslov: 8 potpuno novih ideja u vezi sa ljubavlju
> Članak:

Zaboravite sve što ste do sada čuli: Ne budite izbirljivi; Planirajte datume sa svojim partnerom kako biste održali ljubav; Ni ne pokušavajte da menjate njegove loše navike. 

Dobro je biti izbirljiv. Veoma izbirljiv. Sve slobodne žene na svetu će biti zahvalne zbog ovog istraživanja: proučavajući osobe koje posećuju speed date, Pol Istvik i Eli Finkel, doktori nauka sa Nortvestern univerziteta otkrili su da ljudi koji biraju veliki broj kandidata za buduće sastanke imaju manje šanse da sami budu izabrani u sledećoj rundi. Nasuprot njima, oni izbirljiviji imaju mnogo više uspeha u tome da budu primećeni. Ispostavilo se da osobe koje pokažu interesovanje za više partnera, ostavljaju utisak očajnika. Da li to znači da savet naših baka da ne budemo previše izbirljive pada u vodu? Ipak, ni bake sigurno pod tim nisu podrazumevale da treba da izlazimo na sastanke sa svim i svakim, već da u situacijama gde je izbor dostupnih muškaraca veliki, kao na primer na žurci, moramo biti selektivne. To nije putovanje, već priprema Druga oblast kojom su su istraživači bavili jeste kakvog partnera ljudi traže za brak. "Seks je dobar, volimo se, dobri smo prijatelji..." Otkrili su da je sposobnost koordinacije svakodnevnih aktivnosti osnovna komponenta zadovoljstva u vezi. "Venčani partneri su kao kolege i, kako brak napreduje, potrebno je uključiti sve više logične organizacije, naročito kada dođu i deca. Ako niste sinhronizovani sa partnerom, bićete iscrpljeni i teško ćete uspeti da održite svoju vezu," rekao je Istvik. Kako biste testirali svoj brak predlažu vam da se "prepustite izazovu i izgradite sistem". Izložite ga stresnim iskustvima. Umesto da gledate TV zajedno ili radite nešto prijatno, otiđite na put koji zahteva dosta saradnje. Zadužite jedno od vas za 6 stvari, drugo za drugih 6 stvari i pokušajte da ih rešavate. Bolje je slaviti nego žaliti Nova studija je pokazala da je način na koji reagujete na partnerove dobre vesti možda važniji od reakcije na razočaranja. Pokazalo se da su parovi koji zajedno proslavljaju srećne događaje (kao što su unapređenja ili povišice plate) zadovoljniji svojim vezama i imaju manji rizik od raskida od onih koji pružaju međusobnu podršku samo tokom teških perioda. Istraživači su snimali 79 parova dok razgovaraju o pozitivnim i negativnim događajima u svom životu i zatim kategorizovali reakcije na 4 načina: aktivno-destruktivni ("Da li si siguran/sigurna da ćeš moći da obavljaš taj posao?"); pasivno destruktivni (tišina, promena teme); pasivno-konstruktivni (izjave tipa: "To je baš fino"); Aktivno-konstruktivni ("Ponosim se tobom" ili "Znam koliko ti ovo znači"). To znači da, kada vaš partner uđe na vrata sa lepom vesti, potrudite se da tome pridate značaj i da reagujete na adekvatan način. Ako oseti lažni entuzijazam ili neadekvatnu reakciju, zapitaće se da li uopšte ima razloga da se raduje. Morate biti jaka žena da biste tražili pomoć Poenta je da kažete partneru svoje potrebe. Čak i u srećnim vezama, bes jednog se prenosi na drugog. Pa je najbolji način da izbegnete sukob jeste da ga ni ne započinjete. Umesto da kažete: "Muka mi je više od pripremanja večere" bolje je reći: "Dosaila mi je moja hrana. Hajde da izađemo na večeru ili da ti kuvaš, malo za promenu." Mnogi ljudi se ne osećaju prijatno da zatraže pomoć. Nametnuto nam je vaspitanjem da je to odraz slabosti, ali zapravo je istina sasvim suprotna. Potrebno je samo da započnete rečenicu onim što želite, umesto agresivnim izjavama i uvredama. Bolja veza za 60 sekundi Ne pokušavajte da uklopite u raspored vreme koje provodite zajedno. Rasporedi su za poslovne obaveze. Umesto toga sastavite listu stvari koje biste želeli da radite sa svojim partnerom, a za koje nije potrebno više od jednog minuta: pričanje vica, dugačak poljubac...Ovih 60 poena zadovoljstva, kako su ih istraživači nazvali, ne moraju da se rade licem u lice. Možete se posluziti i mobilnim telefonom ili internetom. Pošaljite sms ili link nekog zanimljivog sajta, na primer novog restorana, uz predlog da ga posetite. Dovoljna su 3 poena zadovoljstva dnevno. To je odličan način da osetite međusobnu povezanost tokom radne nedelje. Tako nećete gledati na desetodnevni odmor na moru kao jedini način da budete bliski sa partnerom. Bebe prave...problem U seriji studija tokom 13 godina, dr Džon Gotman i njegov tim istraživača, pratili su parove od njihovih prvih meseci zabavljanja, do braka i rođenja deteta. Zabeležili su da čak 67% parova prolazi kroz nezadovoljstvo vezom u toku prve 3 godine od rođenja deteta (šanse za razvod su 2 puta veće u ovom periodu). Naučnici su napomenuli da je od osnovnog značaja da se bračni problemi reše pre nego što postanete roditelji. Morate se spremiti za ovu novu fazu u životu. Roditeljski stil ponašanja se mora izgraditi na vreme. Vakcina razvoda Parovi uglavnom reše da posete bračnog savetnika kada im se brak već uveliko raspada. Tada je uglavnom kasno. Ne smemo čekati da se razbolimo da bismo posetili lekara. Često većeg efekta ima ukoliko to radimo preventivno. Tim dr Džejmsa Kordove napravio je Bračni pregled, program koji serijom pitanja rangira nivo zadovoljstva po pitanju ključnih stvari, kao što su seks ili roditeljstvo. Rezultati su pokazali da se na ovaj način znatno povećava intimnost i sreća veze. Preporučuje se da se svakodnevno pitamo: Da li se partner oseća emocionalno ranjivo pored mene? Da li se oseća prihvaćeno? Da li imam bezuslovnu podršku od partnera? Možete promeniti svog supružnika Više od 15 godina, profesor Ričard Mekej sa Bostonskog koledža, proučavao je heteroseksualne parove koji su u braku 20 i više godina, a da nikad nisu bili kod bračnog savetnika. Otkrio je da ovako dugi brakovi opstaju upravo zbog neinsistiranja na promenama partnerovog ponašanja. Ako tako nešto i pokušavate, morate odabrati način: umesto da kažete "Da li ćeš ikad naučiti da sklanjaš iza sebe?" manje je konfliktno reći: "Možeš li svoju odeću da odlažeš u korpu za prljav veš?" Nakon dve decenije, na ovaj strpljiv način ipak ćete uspeti da promenite ono što želite.
