> Izvor: B92
> Datum: sreda 28.07.2010
> Rubrika: život_ljubav
> Naslov: Vodič za srećan brak
> Članak:

Sve ukazuje na to da nema idealnog braka, ali formula za skladnu vezu prilično je jednostavna i izvodljiva. 

Fizički dodir neophodan je za preživljavanje. Potrebna su vam četiri zagrljaja na dan da biste preživeli, osam da biste se održali i 12 da biste napredovali. Potreba za bliskošću nešto je što je urođeno svakom čoveku, a njeno zadovoljavanje uveliko uslovljava vaše subjektivno osećanje sreće. Bliskost možete da ostvarite na više strana, ali ona koja najviše doprinosi životnoj sreći je bliskost koju ostvarujete sa partnerom i decom. Navika na sreću Sreća je trajno osećanje da je život lep i smislen. To ne znači da sve mora da bude idealno jer ne postoje osobe koje nemaju probleme, ali uopšteni utisak o životu i svakodnevici je pozitivan. Srećni ljudi imaju bolje odnose s drugima, lakše rešavaju probleme, efikasniji su i kreativniji, kaže psiholog Dubravka Miljković napominjući kako nije nužno u životu stalno biti srećan. Da biste znali šta je sreća, treba da postoji ravnoteža između pozitivnih i negativnih stvari (malo više pozitivnih) jer vas i negativne stvari guraju napred. Prema nekim istraživanjima, 50 % sreće zavisi od gena, odnosno srećniji su oni ljudi čiji su roditelji takođe bili srećni. Ostalih 40 % je u vašim rukama, a samo deset procenata uslovljeno je okolinom. Ipak, napominje psiholog, svako novo iskustvo "menja genetiku". Brak je jedna od najvažnijih odrednica životnog zadovoljstva. Ono što inače u životu treba izbegavati, a naročito u braku, jeste navika na sreću. Naime, mnogi prestanu da primećuju dobre stvari koje imaju u životu jer ih uzimaju zdravo za gotovo. Zato je nužno da se svaki dan prisetite zašto se divite partneru i na čemu ste mu sve zahvalni. Psiholog tvrdi da je formula za skladan brak prilično jednostavna i izvodljiva: svako jutro jedno drugom kažite svoje planove (danas ću...), uveče razgovarajte o danu koji je prošao (danas sam...), dnevno se bar pet minuta grlite i ljubite, nedeljno dva sata provedite sami u opuštenoj atmosferi i svakodnevno odvojte po nekoliko minuta u kojima ćete izražavati divljenje i poštovanje jedno drugome i prisetiti se zašto se volite. Šta treba da izbegavate da biste izgradili srećan brak? Kako biste i dalje bili u dobrim odnosima s partnerom i održali plamen strasti, morate da se pridržavate nekih pravila. Ne po svaku cenu, ali, red mora da se zna. Seksolozi su napravili listu pet najvećih grešaka koje ne bi trebalo da napravite u dugoj vezi ukoliko želite da zadržite strastven seksualan život. Zato, prionite na posao, i ispravite eventualne greške. 1. Skrivanje tuge: Tokom veze nikada ne smete da skrivate i potiskujete tugu. Psiholozi se slažu da je konstruktivna rasprava osnova uspešne veze. Ako izbegavate otvorene verbalne rasprave, uskoro ćete postati hladni i ogorčeni, što će pre ili posle ubiti strast u vašoj vezi. 2. Reči koje bole: Bez obzira na to koliko vas partner naljuti, ne dopustite da iz vaših usta izađu reči koje bi ga mogle duboko povrediti. Lične probleme i nedostatke svog partnera nikada ne smete da koristite kao oružje da biste ga žestoko povredili. Tako ćete izgubiti njegovo poverenje, a uskoro i ljubav. 3. Brinite se o sebi: I u slučaju da ste zajedno dugi niz godina, nikada vezu ne bi trebalo da prihvatate zdravo za gotovo. Stalno morate da se borite za pažnju i ljubav partnera, što znači da morate da se brinete i o sebi. Ako ste se zapustili, to znači da vam nije stalo do partnerovog mišljenja o vama, što takođe ubija strast. 4. Nedostatak poverenja: Ako ste ljubomorni, pokušajte to da prikrijete. Previše ljubomore i nerazumevanja može da uništi svaku vezu. Stalne optužbe i traženje razloga za svađu i onda kad ih nema brzo će ubiti plamen strasti. 5. Neprivlačne navike: Grickanje noktiju, srkanje i bacanje čarapa po stanu samo su neke od odbojnih navika koje će izludeti vašeg partnera. Iako vam se takve stvari čine kao sitnice, one su najveće ubice strasti.

Jela od mesa - musake, ćufte, rolati... Kozmetika za muškarce - 12 top preparata Safari look - za svako doba dana Barselona - grad po meri svakog čoveka Pomozite leđima - vežbe za jačanje kičme Vodič za srećan brak
