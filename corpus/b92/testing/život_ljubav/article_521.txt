> Izvor: B92
> Datum: sreda 1.12.2010
> Rubrika: život_ljubav
> Naslov: Zašto devojke vole „loše” momke?
> Članak:

Poznato je da devojke sanjaju o dobrim momcima ali vole one loše. U čemu je fora? U suštini, sve je vrlo jednostavno. 

Dobri momci vole da se lepo obuku. Ipak, posle nekog vremena, plaše nas džentlmeni nakinđureni poput lutke. Možda nešto kriju? Nemaju samopouzdanja i pokušavaju da kompenzuju to kroz odeću, a nisu baš previše interesantni. Muškarci sa samopouzdanjem se osećaju podjednako dobro u bilo kojoj odeći, bilo da je to sportska oprema, džins ili bilo šta drugo. Njih to ne zanima. Ne moraju da dokazuju bilo šta. Već su sve dokazali. Dobri momci se plaše odlučivanja i žele da ti odlučiš gde ćete ići noćas. I to ne zbog toga što cene tvoje mišljenje već samo pokušavaju da prebace odgovornost na tebe. Imaju vrlo lošu naviku - da prebacuju odgovornost. (Bolje bi bilo da puše!) Loši momci mogu da pogreše, mogu čak i da vas uvrede, ali neće se kriti iza vas. Dobri momci vole da budu sa vama kada se osećate dobro. Oni imaju osobinu da se povuku, čim dođe do nekih nevolja, čak beznačajnih i okreću drugim temama. Čak ne pokušavaju ni da vam pomognu. Otići će bez ikakvih objašnjenja. Šta to znači? Dobri momci jednostavno ne tovare probleme na sebe, čak i ako su vaši. Oni su oprezni. Ipak, dobri momci ne znaju kako da se bore - sklanjaju se sa strane kada ste u nevolji. A ponovo se pojave tek kada se sve stabilizuje. Nema garancije da će vam pomoći. Ali će definitivno pokušati i nema ničeg posebnog u tome. Jednostavno voli da se oseća kao heroj. Dobri momci lako padaju pod tuđ uticaj. Baka, tetke, mama, tata, najbolji prijatelji i tako dalje i tako bliže. Šta ovo znači za vas? Ako se ne dopadate nekoj divnoj porodici, vaše šanse su jednake nuli. A tada, čak iako uspete da ga povučete od uticaja sa strane uz ogromne napore, ko zna iza koga će se skrivati sledeći put? Ukoliko vas neko iz porodice lošeg dečka ne voli, on će vas voleti još jače i nema ničeg čudnog u tome. Voleće vas uprkos mišljenju drugih ljudi. On voli borbu sa teškoćama. Dobri momci se nikada ne svađaju. U stvari, oni su naučili da sakriju svoje mišljenje. Sećaju se kako je bilo bolno kada su ih tukli u detinjstvu. Čak su želeli da pohađaju časove boksa da bi naučili kako da se bore. Ali ih je mama odvela u muziču školu. Sada mogu da govore o muškarcu samo u njegovom odsustvu. Staviše, ove izjave su retko pozitivne. Loši momci vam govore šta misle u lice. Ne plaše se da uđu u konflikt sa nekim, da budu grubi. U detinjstvu je njih majka takođe pokušala da odvede u muzičku školu, ali oni su pobegli u teretanu. Bili su izbačeni iz muzičke škole u prvih šest meseci i majka im je rekla: "Dobro, idi treniraj." I tako, oni, za razliku od finih momaka ne prezaju od toga da iskažu svoje stavove. Dobri momci plove nizvodno. Oni vole red u svemu, sve rade po pravilima. Imaju uređene misli i znaju kako sve treba da teži redu. Loši momci jednostavno žive. I oni greše, tako da će vas prihvatiti takve kakve ste.

Dobar momak će stajati pored vrata i kucati tako stidljivo i plašljivo, da ga nećete ni čuti. I onda će se vratiti kući. On je ljubazan i civilizovan. Loš dečko će svakako ući. Ako ne otvorite vrata, on će najverovatnije ući kroz prozor. Ovo je onda još interesantnije, za njega naravno. Uzećete validol i ćutati oko pola sata posle njegovog dolaska, a možda ćete čak i histerisati. Ali nećete moći da ga izbacite, to je sigurno. Reklo bi se da se dobri momci plaše visine, ali loši momci imaju više mašte. Dobri momci vole da vas obrazuju i žele da vas promene. Oni mnogo čitaju i smatraju svojom dužnošću da vas informišu o ovome. Dešava se da nekad čak napišu i stihove. I onda vam čitaju, čitaju i čitaju... uznemiravaju vas pričama. Želite da zapušite uši da ih ne bi čuli, zatvarate oči da ih ne vidite i bežite, bežite od njih što je dalje moguće. Omiljena vežba dobrih momaka- pogled na budućnost. Imate maglovite, neodređene šanse da ćete biti sa njim i u budućnosti. Definitivno, ovo neće biti skoro ili lako, i samo ako uspete da zatvorite oči na njegove beskrajne sumnje i kajanja (žaljenja). On živi u budućnosti, ali ti živiš sada! Najverovatnije ćeš pobeći sa lošim dečkom, što je više sadašnjost. Loši momci stvaraju budućnost odmah., oni reaguju, prave greške, potom su ponovo u punoj snazi. Ovo definitivno više liči na život. Dobri momci preziru loše momke, naravno, pritajeno. Ne žele da odaju svoje mišeljenje o lošim momcima, jer setite se, oni suprotni njima, su sposobni da se bore. Loši momci nemaju neko posebno mišljenje o dobrima. Oni jednostavno znaju za kim jure devojke... I Holivud ima primere "loših momaka". Pedesetih godina je Džejms Din je bio klasičan problematičan tinejžer koji im problem sa alkoholom - Džim Stark u klasiku "Buntovnik bez razloga". Sve što je radio izgledalo je seksi, i manjak samopoštovanja i crvena vindjakna. Bio je suviše kul da bi išao u školu, borio se sa profesorima, siledžijama, ocem, devojkom, pa čak i policijom. Ubile bismo za 7 minuta uživanja sa ovim plavookim dečkom zbog kog još uvek padamo u nesvest. Šezdesetih Piter Fonda kao "Vajat" u filmu "Goli u sedlu" uz seks, drogu i rokenrol jeste simbol seksualnih sloboda u subkulturi 60-ih. Putujući zemljom na motociklu, obučen u kožu, izgleda dobro kao i njegovi hipi idoli. Hteli bismo da učestvujemo u nekoj od "nezgoda" koje je izazvala ova ikona kontrakulture. Sedamdesetih godina je Džon Travolta kao Toni Manero u "Groznici subotnje večeri" kao gospodar poliestera osvajao plesni podijum i naterao nas da poželimo da se uvučemo u njegove glatke pantalone. Od prve sekunde filma, po načinu na koji hoda možete zaključiti da je ljubimac žena. Ipak njegov lik je pomalo "feminiziran" jer se šepuri naokolo kao balerina, troši sav novac na odeću, razmeće se po ulici u visokim potpeticama, tj. platformama. Ipak, postoji nešto muževno u vezi sa ovim "bajom" iz Bruklina. U ovoj deceniji imamo Ed Vestvika kao Čak Bas-a u seriji "Gossip Girl".
