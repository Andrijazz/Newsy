> Izvor: B92
> Datum: utorak 22.03.2011
> Rubrika: život_ljubav
> Naslov: Da li biste želele da su stvarni?
> Članak:

Žene ceo svoj život provode u potrazi za savršenim muškarcem. Pogledajte listu savršenih muškaraca za kojima lepše polovine tragaju, ali ih nažalost nikada neće naći, prinčevi na belom konju koji nikada zapravo nisu postojali van filmskog platna. 

Kolin Firt kao Mr. Darcy, "Pride and Prejudice" Samo je ovaj glumac uspeo da iznese svu jačinu ovog snažnog lika. Sve do kraja filma, dok ne pokaže šta se u njemu dešava, sve vreme su sve žene na ivici. Savršen je. Phil Dunphy, "Modern Family" Savršen spoj slatkog, luckastog i divnog, on je kao naša simpatija iz srednje škole ali u odraslom, muškom telu. Uz to, još ume i da korsti prljav govor u odličnom kontekstu - sećate se kada kaže Kler da je ona jedini pornić koji će mu ikada biti potreban? Prava stvar. George Banks, "Father of the Bride 1 s Anatomy" Kosa manekena, sanjive okice i lagan osmeh su mu zasluženo rezervisali nadimak g. Sanjar. Ali poenta je u tome koliko on voli Meredit, uprkos svemu što ima veze sa njom. Tu nas je kupio. Greg Focker, "Meet the Parents" Da, totalno je haotičan, ali on stvarno voli svoju ženu i decu, još je i muška medicinska sestra. Mr. Incredible, "The Incredibles" Superheroj će na isti način izbaciti smeće kao što će prebiti nekog intergalaktičkog negativca. Ti nacrtani mišići? Može. Ricky Ricardo, "I Love Lucy" Ko ne voli muškarca koji sa toliko lakoće peva i igra? Nema veze što ne spavaju zajedno, Mali Riki je dokaz da je naš junak umeo i u "ženskim odajama". Uncle Jesse, "Full House" Kao da su sedeli i pitali se kakav treba da bude lik zbog koga će da se klecaju kolena žena od 5 do 95. Prekrasni poluloš momak sa srcem od zlata! Captain Von Trapp, "The Sound of Music" Glatki glas, hrabrost koja ne preza pred nacistima i hipnotišuća ličnost koja je još i seksepilna. Chandler Bing, "Friends" Kažu da prijatelji postanu najbolji ljubavnici. Pa, sve dok Monika nije shvatila koliko je on zaista neodoljiv i mi smo pali na taj njegov, pomalo budalast, neodoljivi šarm. Superman Seksi momak koji je pametan i ima osećajnu stranu. Nadamo se da nije brži od metka u krevetu, ali da je čvrst kao čelik. Nego šta. Mike Brady, "The Brady Bunch" Evo kako ide njegova priča: živeo je sam sa tri momka dok se tu nisu uselile tri devojčice sa svojom majkom. Smiren, priseban i sabran, pored toga što je seksi. Carlos Solis, "Desperate Housewives" Svako ko je dovoljno dobar za kraljicu sujete, Gabi, mora da je dobro parče, jasno. Biznismen Karlos je najveća cicija u kraju, ali i sasvim dovoljno predan za naš ukus. Coach Taylor, "Friday Night Lights" Setite se trenera iz detinjstva sa sindromom stavljam-pištaljku-u-usta-i-kad-ne-treba? E, ovaj naš uopšte nije takav. I one koje ne vole ovaj sport, gledale su samo zbog trenera. I u trenera. Darrin Stephens, "Bewitched" Njegova tašta jeste veštica koja ga neprestano sramoti različitim čarolijama, ali njegova ljubav prema Samanti je jača od magije. Jim Halpert, "The Office" Istina je da bi 99,99 odsto žena pre izabralo nekog simpatičnog sa izvanrednim smislom za humor umesto nekog prelepog i zgodnog. Jin, "Lost" U šestoj sezoni se pretvara iz kontrol-manijaka u najpažljivijeg i najosećajnijeg Romea na svetu. Naravno da vredi kada je spreman da prizna greške i ispravi ih. Ko to još radi? Ken Naravno da su on i Barbika stvoreni jedno za drugo i zbog toga ih devojčice širom sveta i dalje venčavaju. Njega volimo jer nikad nema prigovor na to što tražimo. Veća kuća? - Što da ne!
