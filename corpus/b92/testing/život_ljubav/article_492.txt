> Izvor: B92
> Datum: ponedeljak 23.05.2011
> Rubrika: život_ljubav
> Naslov: Da li ste nesigurni u ljubavi?
> Članak:

Jasno je da ni jedna veza nije idealna. Međutim, ako se među partnerima hronično javljaju slični problemi, obično je reč o emocionalnoj nesigurnosti jednog (ili oboje) od njih. 

Nekada su znaci tog nedostatka samopouzdanja latentni, skriveni, a nekada su prilično očigledni. Naučite kako da ih prepoznate na vreme! Ljubomora Ljubomora je siguran znak emocionalne nesigurnosti. Neke osobe osećaju ljubomoru čak i prema prijateljima i srodnicima partnera. Ona može da se ispoljava u manjoj meri i tada obično ne predstavlja prepreku normalnom funkcionisanju veze. Međutim, kada osetite da postaje dominantna u vašoj komunikaciji, vreme je da preduzmete nešto. Otvorena ljubomora takođe je znak emocionalne slabosti i niskog samopoštovanja. Zavisnost Ako vam je potrebna podrška i pomoć partnera pri donošenju svake, pa i najobičnije odluke, postoji velika šansa da ste emocionalno nesigurni. To je i znak toga da od partnera tražite potvrdu za svaki vaš potez. Stalni bes Nema ničeg neobičnog u tome da se partneri s vremena na vreme posvađaju, ali ako jedno od njih uvek traži razlog za sukob, nešto u njihovom odnosu ne štima. Kavgadžija je verovatno emocionalno nesiguran i traži znake koji će odgovoriti na pitanje da li ga partner zaista voli. Nisko samopouzdanje Emocionalna sigurnost ima veliki uticaj na način na koji osoba ustrojava svoj život. Emocionalno nesigurnoj osobi nedostajaće samopouzdanja i izbegavaće rizike. Takva osoba će ili biti izuzetno dominantna u vezi ili potpuno potčinjena. Osećaj ranjivosti Emocionalna ranjivost je još jedan simptom emocionalne nesigurnosti i zbog toga može doći do velikih problema u vezi. Ako olako sebi dozvoljava da se oseća povređenom i izneverenom, tražiće izgovore za svoju nesigurnost i u najmanjim sitnicama. Loše veštine komunikacije Emocionalno nesigurnoj osobi veoma je teško da uspostavi normalnu komunikaciju.Takva osoba će retko partneru govoriti o svojim osećanjima. Tišina je jedno od ključnih oružja takve osobe. Patiće u tišini što će njenom/njegovom partneru zadavati dodatne muke. Emocionalno sigurna osoba uvek će se snalaziti bolje u svemu, pa i u vezi. Zato je izuzetno važno prepoznati na vreme ove znake i ne mešati ih sa posesivnošću ili agresivnom prirodom kako bi borba protiv nesigurnosti dala bolje rezultate.
