> Izvor: B92
> Datum: nedelja 26.06.2011
> Rubrika: život_ljubav
> Naslov: 5 stvari koje žene kriju od muževa
> Članak:

Nekoliko bezazlenih laži neizostavni su deo svake normalne veze. Naravno da vam nije simpatično što njegova majka zove 3 puta dnevno ili da vam nije smešna baš svaka njegova šala. Kako da znate kada to treba i da priznate?

Rasipništvo Upravo ste potrošili 150 evra na par cipela koje vam u suštini nisu ni bile potrebne. Iskoristili ste pare iz skrivenog šteka u novčaniku i zato nema razloga da celu stvar spominjete. Međutim, ukoliko je to bio novac sa vašeg zajedničkog štednog računa, morate da preuzmete odgovornost. Razgovor sa bivšim Iako ste konačno spremni da budete prijatelj sa nekim iz prošlosti, vaš trenutni partner se možda sa tim neće složiti. Ako je slučaj da to prijateljstvo podrazumeva razmenu par poruka putem mejla ili neke društvene mreže, to je sasvim bezazleno. Međutim, ukoliko razgovor preraste u flert ili se dogovarate o sastanku, razmislite kako biste se vi osećali da partner uradi takvu stvar vama. Špijunaža Verujete mu, ali ponekad jednostavno ne možete da se suzdržite da ne bacite pogled na njegov mejl ili prekopate istoriju pretrage na kompjuteru. Ukoliko je guglovao seksi poznate ličnosti, to sigurne neće uticati na vašu vezu. Ali ukoliko ipak vidite nešto što izlazi iz domena svakodnevnog života, kao što su čudne prepiske sa zgodnom koleginicom, ne ustručavajte se da postavite pitanje. Ne sviđa vam se njegov drug ili član porodice Njegova sestra vam neverovatno ide na živce kada komentariše vaš način oblačenja. Šanse da vam se dopadnu baš svi članovi njegove familije su zaista minimalni. Međutim, ukoliko osetite da vas neko od njegovih bližnjih ugrožava, slobodno popričajte sa njim o tome. Ružne navike On misli da je pušenje odvratno, a vi ponekad volite da zapalite cigaretu kada ste u društvu. Ukoliko to ne prelazi u svakodnevnu iritantnu naviku, ne uzbuđujte se. Nema potrebe da mu govorite baš svaku sitnicu, ali ako vidite da imate problem sa zavisnošću ili zdravstvane problem zbog svoje loše navike, vaš partner mora da bude upućen. Možda će u početku biti ljut, ali vam sigurno može pomoći da se izborite sa problemom. 
