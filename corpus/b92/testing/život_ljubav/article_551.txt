> Izvor: B92
> Datum: petak 23.04.2010
> Rubrika: život_ljubav
> Naslov: Da li postoji sreća u ljubavi?
> Članak:

Sve mi poznajemo ženu koja je mnogo srećnija od nas kada se radi o muškarcima. Kod mene, primer je moja prijateljica En. Preselila se u Njujork odmah po završetku koledža, zaposlila se i tamo upoznala Pola, simpatičnog muškarca "brđanina" koji je, sasvim slučajno, iz njenog rodnog grada, voli iste stvari kao ona, završio je fakultet i čak imaju nekoliko zajedničkih prijatelja. Žive srećno u toplom jednosobnom stančiću u Bruklinu.

,,Ništa nije slučajno, ovo je sudbina!", kaže En. Njihova priča je divna, zaista, samo ne znam da li bih se složila da je sudbina imala bilo kakve veze sa svim tim. Pre bih rekla da je ona baš, baš imala sreće. Jer, ako nam je svima sudbina toliko naklonjena, zar ne bismo sada sve šetale Rajana Goslinga? ,,To je skroz sudbina," kaže Kejt. ,,Ja sam svog supruga upoznala u avionu iz Bostona za Njujork, tri puta su nam odlagali let i bila sam bila užasno nervozna jer se bojim letenja. Zamolila sam ga da mi drži ruku tokom sletanja, ušli smo u isti taksi i kasnije izašli na piće." Ali nije sudbina svima baš tako naklonjena. ,,Pa ja poznajem više devojaka koje su večito nezadovoljne svojim ljubavnim životom od onih koje jesu," kaže Erin. ,,Neke od nas prave pametnije odluke od drugih. Neke od najfinijih mladih dama koje poznajem izgleda da uvek gube, kao i ja. Međutim, iz svojih veza imam samo lepe uspomene. Možda mi jednostavno nije u zvezdama, ko zna." Verovatno znate i same neke cake kako da poboljšate svoje šanse za kvalitetnu vezu. Ali i pored toga, nekima je potreban i dodatni kosmički podsticaj ili čista sreća. Stručnjaci u raznim oblastima pokušali su da nam objasne da li sreća u ljubavi zaista postoji i kako da preokrenemo kosmičku energiju u svoju korist. Pre nego što nastavite da čitate dalje zapitajte se, Da li smatrate da ste srećni? Zaista srećni? Sloan Bela, intuitivni medijum i metafizičar: Da li sreća u ljubavi uopšte postoji? ,,Mislim da je sreća usko povezana sa onim što se stvorili u prošlim životima i onim što donosite u ovaj. Ono što mi ovde shvatamo kao sreću ne mora imati nikakve veze sa ovim životom, već sa nečim što smo zaslužili u prošlom. Dakle, sreća bi bila zasluživanje poklona u ovom životu i slobodnom voljom odlučiti šta ćemo sa njim raditi. Tehnički, uvek možemo nešto da uprskamo." Kako možemo povećati sreću u ljubavi? Nikad ne reagujte iz straha. ,,Tajna je u tome da se otvorite i upoznajete ljude. Budite prisutni. Očajavanje je pokazatelj straha. Ljudi koji izlaze i neumorno se viđaju sa drugim ljudima, to čine pomalo iz straha, zar ne? Čitav univerzum je zasnovan na vašoj otvorenosti prema mogućnostima kako biste mogli da ih prepoznate." Prestanite sa internet ,,muvanjem". Nemojte se registrovati na sajtove za upoznavanje. Šta će vam to, dođavola? Mislim da je to jednostavno glupo. Ako ste u radnom okruženju, medicinskom, kućnom, gde god da ste, možete upoznati ljude. A ako imate problem sa upoznavanjem ljudi, onda treba da naučite da budete malo otvoreniji u komunikaciji."

Bjanka Ejsvedo, socijalni neurolog, Univerzitet u Kaliforniji, Santa Barbara: Da li postoji sreća u ljubavi? ,,Nisam sigurna kako moja istraživanja mogu da odgovore na to, ali učestvovanje u drugim aktivnostima (van polja zabavljanja) svakako mogu biti od pomoći. Kada su srećni i zadovoljni svojim životima, na taj način mogu privući partnera." Kako možete povećati sreću u ljubavi? Ako ste već u paru, prihvatite se izazova sa partnerom. ,,Postoje brojna istraživanja koja su pokazala da upuštanje u novine i izazove sa partnerom može učvrstiti romantiku. Dalje, šta to znači, zavisi isključivo od samog para: ako niste tip koji provodi vreme napolju, idite na pešačenje ili samo u šetnju kroz šumu, i to će vam biti dovoljno izazovno." Ketlin Makendls, stručnjak za feng šui, San Dijego:0 Da li postoji sreća u ljubavi? ,,Ne verujem u sreću. Sreća znači da je nešto nasumično, a ja ne verujem da je bilo šta u životu sučajno. Postoji mnogo načina da koristimo svoj plan. Možemo da uredimo svoje okruženje i tako da stvorimo život kakav želimo da imamo." Kako možemo povećati sreću u ljubavi? Ukrasite svoj dom sa predmetima u paru. ,,Dame, prođite kroz svoje stvari i pogledajte šta vam je sve neupareno. Jedna mačka, slika na kojoj je jedna osoba. Ukoliko vidite jednu sveću, dodajte joj još jednu. Ako ste samohrana majka, počnite da uparujte igračke. Ako imate na zidu ram sa jednom slikom, potrebne su vam dve. Idite na neki umetnički sajt i kucajte 'par'. Tako u svom umu stvarate predstavu da je par = dobro". Uredite svoj ,,zajednički" kutak. Kompasom pronađite jugozapad u sobi. Ta strana je posvećena zajedništvu. U tradicionlanom feng šuiju na toj strani postavite uparene zemljane elemente: kamenje, šljunak, cement... Roze kvarc je povezan sa ljubavlju, pa je odličan kao dodatak." Vanesa ,,Lejdi Maverik" Ruso, profesionalni igrač pokera sa zarađenih preko 3 miliona  Da li sreća u ljubavi postoji? ,,Sreća je samo druga reč za razliku. Ukoliko imate sreće, to je samo pozitivna razlika u odnosu na očekivanja, ili nesreću, koja je negativna razlika u odnosu na očekivanja. Ne verujem u sreću samu po sebi. Iako bih često rekla se ljudima posreći (u pokeru, ljubavi ili životu), znači da su dobro raspoloženi i da to okreću u neki vid sreće, više im se dobrih stvari dešava, pa izgleda kao da imaju sreće. Zato se više dobrih stvari dešava pozitivnim ljudima. Takođe je opasno biti negativan ili pesimističan, jer ako ste tako raspoloženi, takva vam je i percepcija i to odlučuje šta će vam se desiti i da li ljudi žele da budu u vašem okruženju." Kako možete povećati sreću u ljubavi? Čitajte partnera i odmerite njegovu iskrenost. ,,Ljudi lupkaju nogom kada im je neprijatno i kada su neiskreni. To nam je urođeni poriv da ostanemo ili bežimo kada se osetimo ugroženima. Neko ko laže oseća opasnost da bude uhvaćen u laži i podsvesno lupka nogom. Ovaj fenomen se dešava instinktivno i skoro niko nije svestan da to radi." Vinita Ling, kandidat za doktorat u oblasti psihologije, Univerzitet na Havajima, Manoa: Da li sreća u ljubavi postoji? ,,Sreća je priprema za susret sa mogućnostima. Šta znači biti pripremljen? Vrlo dobro poznavati sebe. Izađite i: istražujte, eksperimentišite, opustite se, budite svoji (čak i kada to znači kopati po knjigama iz fiziku u knjižari). Drugi deo jednačine je mogućnost. To znači da stvorite sebi mogućnosti da upoznate ljude. Iditena jogu, kod rođake na krštenje, naučite da pravite suši, tura po Indoneziji... Uključite ljude iz vašeg okruženja i poštujte dogovore." Kako možemo povećati sreću u ljubavi? Pravite se nedostupnima. ,,Određeni delovi mozga zaslužni za uživanje se pale tek kada smo neočekivano nagrađeni. To može biti dobar savet mladim ženama da se na prvi mah učine nedostupnima, kako bi kasnije njihova pristupačnost bila više cenjena i iznenađujuće prijatna." ,,Vidovota Kristina", medijum iz Njujorka okrenuta zdravlju: Da li postoji sreća u ljubavi? ,,Zapravo, ja ne verujem u sreću. Dosta me zanima psihologija, i još više energija. Svi vibriramo na sasvim različitim frekvencijama. Ljudi potiču iz različitih porodičnih priča i dosta šablona vuku iz porodičnih veza koje kasnije pokazuju kroz život. Toga treba da budemo svesni kako bismo kasnije napravili drugačije izbore." Kako da povećamo sreću u ljubavi? Promenite svoja pravila. Kažemo: ,,Ne želim nekoga ko nema posao ili mi nije dostupan," itd. Treba da se usredsredimo na ono što zaista želimo. Pričajte o tome, zamišljajte i onda ćete početi tako i da osećate. Promenite ono o čemu razmišljate i vratiće vam se dobrim. Svi smo mi stvoreni od sudbine."
