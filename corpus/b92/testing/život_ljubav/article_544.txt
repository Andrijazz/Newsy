> Izvor: B92
> Datum: četvrtak 27.05.2010
> Rubrika: život_ljubav
> Naslov: O čemu žene brinu u krevetu?
> Članak:

Da li ste se ikada zapitali o čemu razmišlja vaš partner pre ili posle malo strasti u krevetu? Možda ste se nekada fokusirali na pitanje da li on ima dovoljno znanja da vas zadovolji? Takve i slične dileme u spavaćoj sobi rasprostranjena su pojava, a ono što se razlikuje širom planete stvari su o kojima žene najviše brinu... Piše: Ana Đorđević 

Nije važno na kom ste kontinentu, svi imamo probleme sa seksom... Veliko O Izgleda da su naši istočnoevropski rođaci koncentrisani samo na jednu stvar kada se nađu između čaršafa. "Orgazam, orgazam, orgazam", kaže Veronika Kredbova, urednica članaka u Češkoj Republici. Urednica iz Estonije se slaže s tim: "Nema sumnje da je najveća seksualna briga žena da li će doživeti orgazam", kaže ona. "Većina njih želi veći, bolji, intenzivniji orgazam." S druge strane, u Litvaniji se žene fokusiraju na to da ih partner ne pretekne i prvi stigne do cilja. "Žene žele da zadovolje sebe i partnera istovremeno", kaže urednica Violeta Sorkinein. Dame iz Latinske Amerike imaju istu ideju o zajedničkom orgazmu. "Sve se vrti oko toga da zadovoljite partnera i da on zauzvrat zadovolji vas", kaže urednica Mersedes Skot. Žene iz Portugala žele jednake seksualne mogućnosti. "Portugalke žele isti broj orgazama kao i njihov partner", kaže urednica Marija Serina. "To je njihov cilj." Izraelke bi volele da njihovi muškarci malo uspore. Cosmo Izrael priznaje da žene iz Izraela najviše brinu o tome da li će njihov partner prebrzo svršiti. Čini se da Francuskinje moraju da savladaju najveću prepreku kada je u pitanju zadovoljstvo. "Naša najveća briga je razmišljanje o tome, kako da kažemo da to nije klitoris?", kaže urednica Elena Vasileva. "Žene brinu da nisu dovoljno poželjne", dodaje finska urednica Joana Falk. "Samopouzdanje je problem Norvežanki, takođe", kaže Ingeborg Heidal, glavna urednica. "Ne možete uživati u seksu ako se ne osećate seksi." Ali dok su neke naše skromnije sestre srećnije ispod čaršafa, žene iz Bugarske ne dozvoljavaju da njihova nesigurnost preuzme kontrolu. "Želimo da znamo ,Da li sam ja najbolja sa kojom je ikada bio?", kaže urednica Detelina Stamenova. "Kontrola rađanja je važna tema za mlade žene u Koreji", kaže urednica Hjundžu Kin. "Mnoge žene su zabrinute da će seks dovesti do trudnoće, pa potpuno prestanu da ga imaju." Dok je u Australiji, recimo, najčešći način kontracepcije "pilula", u Koreji 63 odsto parova koristi kondom. Polne bolesti Zabrinjava to što samo u četiri zemlje misle da žene dovoljno brinu o polnim bolestima u momentu strasti. "Broj infekcija od hlamidije veći je nego ikada kod devojaka starih između 15 i 26 godina", kaže australijski urednik Bronvin Mekeon. "Singl žene bi morale da misle na polne bolesti kada su u krevetu sa nekim." Indijska urednica Pajal Puri se slaže: "Zaštita je važna stvar među Indijkama. Od infekcija do neželjene trudnoće, zabava potpuno prestaje ako niste zaštićeni." U Kazahstanu polne bolesti su velika briga zbog opasnosti od seksa bez pristanka. "Strah od silovanja je veliki problem", kaže urednica Maja Akiševa. "I naravno, u tom slučaju morate da brinete o infekcijama, koliko i o neželjenoj trudnoći." Žene u Južnoj Africi ne samo da brinu o polnim bolestima već je "nažalost, AIDS naša najveća briga", kaže glavna urednica Vanesa Rafaeli. Veruje se da je 16,9 odsto Afrikanaca starosti između 15 i 49 godina HIV pozitivno. U nekim zemljama seks je još tabu... "U Maleziji samo udate žene pričaju o seksu", kaže urednica Iza Safinaz Ibrahim. "Čak i ako ste u braku, o seksu se govori samo sa najbliskijim prijateljicama. Za udatu ženu najveća briga je da li će moći da zatrudni." Bravo za nas! Žene u Srbiji izgleda imaju ispravan stav kada su u pitanju vrednosti iz spavaće sobe. "Mi brinemo da nećemo imati dovoljno vremena u životu za sve vrele stvari koje želimo da probamo", kaže Nataša Davidov.

- Takmičari Survivora: Eksluzivne fotografije bez cenzure i do gole kože! - Intervju Natasa Bekvalac: "U ljubavi sam spremna na sve" - Cosmo World: Beauty, fashion i health saveti urednica svih internacionalnih izdanja Cosma - Istinita priča: Kako da prepoznate potencijalnu pretnju nasiljem u vašoj vezi
