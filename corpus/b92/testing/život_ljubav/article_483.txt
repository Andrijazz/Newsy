> Izvor: B92
> Datum: ponedeljak 13.06.2011
> Rubrika: život_ljubav
> Naslov: Kako izbeći lošeg bračnog partnera?
> Članak:

Da biste znali da prepoznate pravog partnera, morate znati od čega je on sazdan, a mnogi nemaju ni najmanju ideju šta je to.

Često zamene ono što im treba sa onim što žele i uz šta bi se skrasili. Mnogi ne znaju ni šta zaista očekuju, a očekivanja mogu postati osnova za vezu koja se čini zadovoljavajućom. Kada bi svi znali šta ih zadovoljava pre nego što krenu kod matičara, verovatno bi stopa razvoda bila 50 odsto manja. To je kao kada niste pripremljeni za test - kada niste pripremljeni za brak verovatno će rezultat biti nesrećan brak i na kraju razvod. Nećete imati dugu i ispunjujuću vezu dok ne otkrijete šta vas zadovoljava. Ovo možete otkriti na niz načina. Veoma je teško, zapravo, saznati šta vas "radi" jer to znači da morate provesti neko vreme unutar sebe i upoznati sve ono što se krije iznutra, a čitava lista očekivanja ili "idealna" lista je stvorena na osnovu vašeg dosadašnjeg iskustva. Beba reaguje plačem onog trenutka kada nije zadovoljna i nju ćete lako umiriti time što ćete joj dati ono što traži, a taj izbor nije naročito velik. Na taj način, beba uči da će plakanjem uvek dobiti ono što želi. Kada odrastamo, saznajemo da nam je potrebno više toga da bismo bili zadovoljeni a vremenom nalazimo i više načina da to postignemo. Da biste prepoznali sve to, morate biti sposobni da osetite ukus, miris, dodir i boje svojih iskustava. Kada osetite da vam određena iskustva pružaju zadovoljstvo, počinjete da cenite zadovoljstvo. Tada počinjete da ponavljate takva iskustva a prestanete sa onima koja ne stvaraju takvu senzaciju. Sve to će vam reće vaš mozak, stoga, slušajte ga. Nažalost, većina nikada ne sazna šta sve može da ih zadovolji jer su u neprestanom kontaktu sa svim onim što im stvara negativne reakcije pa se više koncentrišu prema negativnom nego pozitivnom. Takva negativnost je veoma česta danas, opet, nažalost. Možda smo previše okruženi negativnim vestima u medijima, loša ekonomija, uslovi za život i sve što nam je deo svakidašnjice. Programirali su nas da tražimo mane u svemu sa čim se susrećemo. Tako postajemo slepi za lepe stvari. Ključ svega je da se u putpunosti opustite kako biste osetili šta vas na više nivoa čini srećnim - fizički, psihički, emotivno, seksualno... Kada ste sigurni da znate na koji način sebe možete zadovoljiti, spremni ste za vezu. Kada veza počne, možete se zapitati, recimo, oko čega ćete se svađati. Često stavljamo roze naočare i pravimo pogrešne pretpostavke u vezi sa partnerom. Najčešće ulazimo u vezu sa stavom da je partner, ali i veza, savršen. Da biste izbegli da vas nasamare još jednom, morate se dosta potruditi da čitate signale koji su pred vama i ne smete ih zanemariti. Ako je vaša draga sujetna princeza, to razumite i ponekad se tako prema njoj i ponašajte. Ako vam on kaže da ne želi trenutno ozbiljnu vezu, prihvatite. Ako neko kaže da je loša osoba za vas, i to poštujte. Ako primetite da neko ima problem sa agresijom ili besom, shvatite to veoma ozbiljno i nemojte se praviti iznenađeni. Veliki deo nas ne može da izbegne loše veze jer su "navučeni" na zavisnički odnos prema partneru. Kako bi izbegli da budu sami, prihvataju i ono što ne žele, samo da stvore privid pripadanja. Nažalost, neki se drže loše veze sa lošim partnerom jer žele da se samosažaljevaju i osećaju kao žrtve. Da li je to život koji želite? Nemojte sebe sabotirati i žrtvovati samo da biste imali nekoga. 
