> Izvor: B92
> Datum: četvrtak 7.07.2011
> Rubrika: život_ljubav
> Naslov: 10 pitanja koja ne smete postaviti ženi
> Članak:

Mnogi će se složiti da nema ništa gore od osećaja kajanja. Još ako je ono usledilo pošto ste grešku ponovili po ko zna koji put, utoliko ćete patiti više.

Često se desi da zbog nedostatka tema prilikom upoznavanja neke osobe napravimo pogrešan izbor pitanja, a na njih su naročito osetljive žene. Naročito je loše postavljati nepromišljena pitanja na samom početku veze. Ovo su neka od njih. 1. Mogu li te poljubiti? Muškarac nikada ne treba da traži dozvolu za poljubac. U njenim očima, bićete samo dečak, pa čak i ako pristane, može se desiti da to čini iz čiste pristojnosti ili sažaljenja. (Šta muškarci ne razumeju kod žena) 2. Da li bih mogao da te pozovem nekad? Tako nećete izgledati kao lider i osoba koja drži sve konce u rukama. Treba da budete jednostavni: "Ti i ja moramo ponovo da se vidimo. Koji je tvoj broj telefona?" Možete takođe i zakazati sastanak konkretnim predlogom mesta i vremena. 3. Da li si ikada videla lepšu kuću od moje? Devojku sa kojom planirate iskrenu vezu nećete impresionirati skupim automobilom ili velikom kućom. Čak i da voli luksuzan način života, hvalisanje nije način da joj se dopadnete. Mnogo će joj se više dopasti vaše imanje, ako nonšalantno izbegnete razgovor o njemu. 4. Šta želiš da radimo večeras? Ona želi muškarca sa planom. Zato dobro razmislite šta bi joj se dopalo ili šta biste vi želeli da radite, pa tek onda je pozovite da izađete. (Zašto žene imaju seks kao muškarci?) 5. Da li ti se dopadam? Ženu ćete samo odbiti ovakvim pitanjem, jer će uvideti da ste nesigurni u sebe. Ukoliko je pristala da izađe s vama, pretpostavlja se da joj se dopadate, tako da je to pitanje suvišno. 6. Zašto mi nisi odgovorila na poruku? To znači da ste sve vreme razmišljali o tome da li će vam ona odgovoriti, ali i nametnućete joj osećaj krivice. To nikom ne treba, naročito ne na početku veze. 7. S koliko njih si spavala? Osim što ćete izgledati kao potpuno nesiguran dečačić, duboko ćete narušiti njenu privatnost, a time je i uvrediti. Takvo pitanje se ne postavlja ni posle nekoliko godina veze ili braka, a kamoli ne dok ste još "u povoju". (Šta žene misle o muškom telu) 8. Kada ćemo se videti sledeći put? Tako ćete otvoriti sve karte i ona će shvatiti da vi u stvari ne možete da sačekate vaš naredni susret. Brzo će izgubiti interes, jer će imati osećaj da vas je već osvojila. 9. A šta ćemo posle? Ne ubijajte spontanost! Ona vam može biti veliki saveznik. Ako budete želeli da unapred planirate svaki vaš zajednički korak, uništićete čar iznenađenja. (Zašto žene žele seks) 10. Kakav ti je to prijatelj? Muškarac nikada ne sme da priča loše o ženinom dobrom drugu, naročito ako ga još nije ni upoznao. Naročito nemojte nastupati nepoverljivo prema njenom društvu, jer ćete izgledati kao vrlo posesivan čovek. 
