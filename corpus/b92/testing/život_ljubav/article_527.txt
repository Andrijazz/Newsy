> Izvor: B92
> Datum: četvrtak 23.09.2010
> Rubrika: život_ljubav
> Naslov: Zašto ste još uvek same?
> Članak:

Dakle, želite pravu vezu-u kojoj vam pošta stiže na istu adresu, kada planirate letovanje godinu dana ranije, imate interne šale i nadimke? Pa da, ali uprskos svim vašim kvalifikacijama za savršenu vezu, i dalje ste same.

Pre nego što muškarce okrivite za sve, razmislite da li ste vi možda one koje upropaste svaku vezu. Skoro nikada nije izgovor "ja sam debela, ja sam ružna, ja nisam dovoljno bogata" dovoljan. Uvek je nešto više od toga. Izvolite 9 stvari za izbegavanje ako ne želite da budete same: 1. Imate predugačku listu kriterijuma On mora biti 185cm i mora biti lekar koji prosto obožava da ide u šoping i ne zaboravlja rođendan vaše majke. Srećno. Svojim predugim listama zahteva vrlo lako možete oterati osobu koja je sjajna iako ne zadovoljava sve vaše kriterijume. Kada opisujete partnera rečima: "Samo želim da imam dečka koji..."- ubijate bilo kakvi mogućnost da to i dobijete, dakle, ostajete sami. Ali ako ne želite pušača, u redu. Nećete decu? Nađite razvedenog. Ali ako on nije u igri jer je neodgovarajuće visine ili ne vozi neki specijalni automobil, možda sa tim možete da živite. Odbacite sve ono što je zaista nedopustivo, i onda se malo opustite. 2. I dalje oplakujete prošlu vezu Propala veza može uništiti buduće jer sve ono za šta krivimo bivšeg budućem dodajemo kao njegovu vrednost. Ogorčenost prema bivšem partneru može potpuno unazaditi našu spremnost da krenemo dalje. Dokaz za to je koliko vremena provodite razmišljajući o njemu. Ako je on u najviše vaših mentalnih procesa, i dalje ste u vezi sa njim. Zapamtite da svog bivšeg ne spominjete uopšte pred potencijalnim partnerom već se potrudite da na prvom sastanku imate vedrije teme. Pogledajte stvari iz muškog ugla- pa nije on kriv što vama nije uspela prošla veza. Pa i da je uspela, ne bi bilo potrebe za ovim sastankom, zar ne? 3. Prebrzo se otvarate Svako ko vam imalo znači u životu zna sve o vama. Prebrzo otkrivanje detalja o sebi će muškarce pre uplašiti nego zainteresovati. Pogotovo to ne smete raditi na prvom sastanku. Muškarac treba da o vama uči da ste senzualne, srećne i zadovoljne. Ako mu vi to kažete, neće mu to biti previše zanimljivo. 4. Uvek vam se dopadaju zauzeti Vereni, oženjeni ili u vezama vam neće doneti srećan završetak. Mi sve mislimo da možemo da ga promenimo. Čak mislimo da će sve te njihove partnerke zbog nas da nestanu. Ali ako ste nekada već pošli tim putem, znate vrlo dobro da se tu ništa ne menja u našu korist. Ako su zauzeti muškarci uvek ti koji vam se dopadnu, možda se vi plašite vezivanja i obaveza, a ne oni. Ako sada ne možete da se setite nekog koje slobodan a mogao bi da vam bude partner, vi imate problem. Ako vam je iskreno potrebna veza a mislite da potencijalni partner pravi problem, potražite znake da on neće da se veže. Ako ih ne nađete, onda ste zaista vi ti koji ne želite vezu. Na ovom putu istraživanja sebe i njega možete lako doći do saznanja da niste za vezu, da vama takav tip odnosa ne odgovara. Nemojte se razočarati u sebe. Uživajte u trenucima. 5. "Davite" Ako ga zovete 65 puta dnevno i u stanju ste da mu pokvarite veče sa drugarima jer vam nedostaje, razmislite još jednom, muškarci ne vole baš da osete vašu nesigurnost ili očajanje. U redu je i što vam je ponekad dosadno, i u redu je i što se ponekad usamljeni, ali da na njega prebacujete sopstveno nezadovoljstvo time, to neće trpeti. Idite napolje, provodite se. On uživa da zna da ste negde i da ste srećni, a ne da vam je on čitav svet. I njemu je potrebno da zna da je vaš život ispunjen. Previše pritiska na početku je najgora moguća opcija. Ne ostavljate dobar utisak time što on misli da ćete se ubiti ako na kraju ne bude sa vama u vezi. 6. U krevet prerano Ako ste navikli na preuranjene seksualne odnose sa nekim, onda su baš oni potencijalni problem ako želite nekoga da zadržite. Može vrlo lako da se desi da ne uspete ni da prepoznate kada neko podoban za vezu sa vama naiđe. Sa druge strane, možete očekivati previše od njega, ali on jednostavno nije iz istih razloga stupio u seksualni odnos. Ili nije spreman, ili ste ostavili pogrešan utisak. Neki savetnici kažu da je idealno čekati 3 meseca pre prvog odnosa. U tom periodu možete sigurno uvideti da li ga želite u vezi sa sobom ili ne. I još jedno, ako ste 3 meseca u vezi i još niste imali odnose, sigurno mu se dopadate, tako kažu stručnjaci. 7. Dramatična veza Postoji razlog za dramatične veze sa nepredvidim momcima- kažu stručnjaci da izazivaju zavisnost. Luče nam se adrenalin i kortizol sve vreme i to nam prija, iako nam je nivo stresa duplo porastao. Zatim dolazi neverovatan seks i onda se luči oksitocin, hormon dobrog osećaja, i zbog toga nema sumnje zašto nismo uzbuđene kada fin mladić zove u dogovoreno vreme. Dobri momci ne izazivaju ovakvo lučenje sokova i to je odgovor na pitanje: "Zašto mi se ne dopada?" Čežnja za ovakvim vezama može imati korene u detinjstvu, kao odsustvo oca, recimo. Najbolje je sa terapeutom razgovarati ako vam se ovakve veze često ponavljaju. 8. Mislite da možete da ga promenite U redu je da želite da prestane da puši, da manje soli hranu ili da više vežba, to je sve da bi imao duži i srećniji život sa vama. Međutim, ako želite da menjate navike koje on ne želi da promeni, onda vas čeka dosta bola. Može da se pobuni, povuče ili preda. Ako se pobuni, a vi ne vidite gde ste pogrešili, veza je osuđena na propast. Ako se povuče, pitaćete se zašto nije više tako strastven i pun ljubavi i predanosti- zbog toga što ste to ubili u njemu. Takva veza takođe teško opstaje. Ako se preda, verovatno vam se neće sviđati nova, poboljšana verzija njega. Pravite od njega lutku koju oblačite i svlačite, zaboravljajući na njega i ubijate ga. Neće ličiti na osobu u koju ste se zaljubili. Pokušajte na lepši i miran način da mu objasnite zašto vam nešto smeta i sačekajte neko vreme da vidite rezultate. Ako nešto zaista ne želi da promeni, razmislite da li možete sa tim da živite, ako ne, okrenite se i idite. 9. Ne mešajte ustaljenu strast i "zbogom" Nije gotovo ako više nemate leptiriće u stomaku, i nije gotovo ako misllite na njega samo 23 sata dnevno. Nije istina, tada veza tek počinje. Faktor leptira u stomaku nije nikakav kriterijum za opis veze jer je nastao usled rada hormona i kratkog je veka. Fizički, nakon nekog vremena ne možemo da održimo to osećanje. Hemijski, leptiri odlete. Nije duga veza samo održavati leptire jer oni moraju odleteti. Veza je znati nositi se vrlo dobro i efikasno sa dosadom, problemom ili konfliktom. Kada sve to budete umeli vrlo brzo da rešite, imate odličnu vezu. Kao nagradu za to dobijate srodnost dušama i duboku seksualnu povezanost koja može još više rasti, a vi ostajete zajedno.
