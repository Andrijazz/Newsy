> Izvor: B92
> Datum: sreda 2.02.2011
> Rubrika: život_ljubav
> Naslov: Kako da pronađete idealnog partnera
> Članak:

Psiholozi veruju da se naši karakteri stvaraju do šeste godine života. Sada postoji nova teza, a to je da nas redosled rođenja obeležava na ovaj ili onaj način. Klinički psiholog, Linda Bler, kaže da redosledom rođenja nije određen samo karakter, već i karijera i veze.

Zamislite da upoznajete nekog novog, nekog o kome malo znate, ali postoji privlačnost pa odlučite da se vidite ponovo. U narednih nekoliko meseci saznajete da li je ambiciozan ili ne, odlučan, odgovoran, ljubomoran ili previše zahtevan. Međutim, postoji mnogo brži način da otkrijete sa kim imate posla. Samo pitajte da li je rođen kao prvi ili poslednji, u sredini, ili je jedinac. Svaka od pozicija rođenja nosi posebne karakteristike, i ne samo da se odnose na novog dečka, već i na vas. Recimo, ako je on rođen poslednji a vi prvi, slagaćete se savršeno. Ako ste oboje jedinci, to je već problem. Previše jednostavno? Posmatrajte na ovaj način: osnove vašeg karaktera se stvaraju do šeste godine života i to je određeno i položajem u porodici koja vam je tada bila najbitnija u životu. Čak se i psiholozi slažu da red rođenja ima veliki uticaj na nas. On je jedan vrlo važan deo slagalice, kao i stanje u porodici - da li su se roditelji razveli u tom periodu, da li je postojalo nasilje ili zapostavljanje. Prvorođeni i poslednji Maksima da se suprotnosti privlače ovde ima snagu jer se prvorođeni uglavnom slažu sa poslednjima u porodici. Međutim, bolje je reći da se ti poslednji slažu sa prvorođenim. Jedan od razloga je i taj što su prvorođeni organizovani i brižni. Poslednji vole da zavise od drugih i manje su organizovani. Ove razlike prave idealnu kombinaciju jer prvi želi da brine i čuva mlađeg a mlađi želi nekoga na koga može da se osloni. Takođe, poslednji živi rizičnijim životom čemu se prvorođeni, koji voli pravila, donekle divi. Ove postoji samo jedan problem. Poslednji će uvek slediti svoja ubeđenja, a sa tim se prvorođeni možda neće uvek složiti. Za prvog, pravila se moraju poštovati. Dva prvorođena Ovo je najkomplikovanija kombinacija jer su takmičarski nastrojeni i skloni raspravama jer svako želi kormilo za sebe. Ovo može da uspe samo ako oboje poštuju kvalitete drugog i ako bar jedno svoju dominaciju prihvati da pokazuje negde drugde. Prvorođeni i jedinac Ovo nije najsrećnija kombinacija. Prvi će želeti da ugodi potrebama jedinca ali samo ako to ne gazi njegovu dominaciju. Ako se jedinac odupre želji prvog da dominira, dolazi do velikih konflikata. Srednji i prvorođeni Srednji su odlični partneri za poslednje u nizu, tačnije, srednji je odličan partner za bilo koga. Zbog navike da pregovara i deli, savršen je za svaku situaciju i svaku vrstu odnosa. Takođe, srednji su skloni tome da prepuštaju vođstvo drugima, što će prvom naročito odgovarati. Sve predloge prvorođenog srednji će prihvatiti i neće osuđivati. Međutim, srednji imaju problem sa neodlučnošću i time što se ne zauzimaju za sebe, a to niko ne voli jer partner tada gubi poštovanje prema njemu. Ako srednji oseti da su njegove potrebe zanemarene, takođe dolazi do disfunkcije. Ako je prvi previše brižan, srednji dobija osećaj da neko dominira u odnosu na njega. Ako vam je partner rođen u sredini, pokušajte da ne dominirate. Pitajte ga za mišljenje i stavove i uvažavajte ih. Srednji i poslednji Još jedna dobra kombinacija. Srednji koji je sposoban za kompromise će uvek podržati polsednjeg u svom buntu ili trkom za snovima. Ova veza je kompatibilna i oboje su spremni na saradnju iako nisu poptuno harmonični zbog razlika u karakteru. Dva srednja Kao što je rečeno, srednji može sa svakim. Međutim, kada su dva srednja u vezi, mogu biti toliko različiti u stavovima i zahtevima, da može doći i do preispitvanja kompatibilnosti. Srednji i jedinac Ovo je još jedan dobra kombinacija. Jedinac će želeti da preuzme kontrolu a srednji će uvek to dozvoliti, bez primedbi. Problem može nastati kada jedinac počne da teži dominaciji, i srednji počne da oseća težinu senke. Kod srednjeg, ovo može dovesti i do depresije. Zbog ovoga je ovo par kome je najviše potrebna kvalitetna komunikacija o planovima i stavovima kako bi se našla ravnoteža. Dva poslednja Najmlađi i još jedan najmlađi će imati najkreativniju vezu. Sa druge strane, ta veza je haotična jer su oboje avanturisti i vole rizike pa će im planiranje i najsitnijih stvari biti problem. Poslednji i jedinac Svako preuzima odgovornost za svog manje organizovanog partnera, a poslednji će doneti i kreatvinost u vezu, tako da avantura ne izostane. Dva jedinca Ovo je najteži par. Usled velikih nesporazuma, veza je vrlo zahtevna. Svako je početnik u razumevanju i posvećivanju drugom, tako da bi sam odnos mogao biti jako čudan. Svako želi da bude glavni i odgovorni i teško prihvata naredbe ovog drugog. Još ako su okrenuti perfekcionizmu, neće biti nikoga da povuče kočnice i vrati partnera u vezu iz koje se on već okrenuo samo sebi.
